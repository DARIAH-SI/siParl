<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">1. nadaljevanje 12. seje</font></b><br/>
<br/>
<b><font size="4">(4. februar 2021)</font></b></p></div><br/>
<b><font size="4">Sejo je vodila Anja Bah Žibert, predsednica odbora.</font></b><br/>
<b><font size="4">Seja se je začela ob 14.39.</font></b><br/>
<br/>
<b><font size="4">1. TRAK (AB)</font></b><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa spoštovane in spoštovani za vaš hiter odziv, glede na to, da nadaljujemo po prekinitvi. Vmes je, kot sem povedala, potekala seja Državnega zbora. </font><br/>
<font size="4">	Nadaljujemo z vabljenimi in sicer prej so dobili besedo že nekateri. Med nami je še nekaj vabljenih. Želi še kdo od vabljenih besedo? Ugotavljam, da ne. </font><br/>
<font size="4">Tako da s tem nekako zaključujem ta uvodni del in prehajamo na razpravo poslank in poslancev. Tako da zdaj pa po želji odpiram razpravo in gledam, če …</font><br/>
<font size="4">	Izvolite, kolegica Mojca Škrinjar. </font><br/>
<br/>
<b><font size="4">2. TRAK: (AB) – 14.40</font></b><br/>
<br/>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa. </font><br/>
<font size="4">	Razumeti je skrb za zdravje in pa vsekakor bolečino pri tistih, ki so imeli slabe izkušnje bodisi s kakšnim zdravilom, bodisi s cepljenjem. Tudi taki, čeprav redkoštevilni so. Hkrati pa ne moremo drugače, kot da zaupamo našemu zdravstvenemu sistemu, saj večina vseh nas, ki smo kdaj imeli izkušnje s tem sistemom oziroma bili obravnavani, lahko rečemo, da naše zdravstvo deluje dobro v prid bolnikov. In pa tudi, da je strokovno na zelo visoki ravni. Komu potem naj bi državljani in državljanke zaupali, če ne stroki. Imamo kup pošte, imamo kup obvestil na raznih socialnih omrežjih, ki se množijo s številom ogledov, števila deljenja in ustvarjajo vtis, da je tu strašno veliko ljudi, ki misli drugače, ki misli, da so nekatere rešitve nestrokovne. Zato mislim, da gre včasih tudi za zavajanje. </font><br/>
<font size="4">	Jaz bom rekla, da se odločam med tem, kar preberem na socialnih omrežjih od raznih posameznikov, nevladnih organizacij, pa tudi od kakšnih ljudi, ki so pač odšli na neko svojo strokovno pot. Ampak kljub vsemu vidim in razumem in poskušam presojati z izobrazbo, ki jo imam, z izkušnjami, ki jih imam, kaj je prav in kaj ni. In zato se postavljam na stran stroke, slovenske zdravstvene stroke, na stran Evropske komisije, za katero verjamem, da dela v naš prid.</font><br/>
<font size="4">	Bi si pa želela, zelo želela, da bi naši zavodi, ki seznanjajo javnost v zvezi z zdravili in pa tudi programi cepljenja, posredovali državljanom in državljankam neko zelo – bi rekla – razumljivo informacijo o tem, kaj pravzaprav vsebujejo cepiva, kako delujejo in druga zdravila, zato da naše državljanke in državljani ne bi ves čas bili pod pritiskom, da je pravzaprav nekaj zelo narobe. Jaz mislim, da ni narobe, jaz mislim, jaz zaupam naši stroki, zdravstveni stroki, zaupam evropski zdravstveni stroki in verjamem, da bodo naredili vse, da bodo za nas državljane in državljanke poskrbeli tako kot je treba.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Besedo ima predlagatelj, izvolite.</font><br/>
<br/>
<b><font size="4">	JURE POGAČNIK:</font></b><font size="4"> Ja, mislim, da je gospa Mojca Škrinjar, sem prav razumel? Omenili ste eno stvar, ki mene nekoliko moti in to je, da zaupate stroki. Zdaj ne vem iz katere agencije oziroma iz katerega …</font><br/>
<font size="4">	/oglašanje iz klopi/ poslanka.</font><br/>
<font size="4">	Poslanka. Okej, jaz bi tukaj samo poudaril, da naloga regulatorjev in naloga vas, kakor jo jaz razumem je, da stroko oziroma regulatorje nadzirate, ne da jim zaupate. Mislim lepo je zaupat, ampak tukaj ne gre. Tukaj je funkcija</font><br/>
<font size="4">vseh, ki ustvarjajo sistem, drugačna. Se pravi naloga tistega, ki mora nadzirati, ne more se sklicevati on, da zaupa stroki in podobno, še posebej, če stroka ni enotnega mnenja. In ne vem kaj ima to s transparentnostjo. Kako lahko pričakujete, da bodo ljudje, tako kot sami zaupali tej stroki, recimo farmaciji, če stvari niso transparentne. In na to sem danes že opozarjal; če ni transparentnosti, ne more biti zaupanja. To je potem samo lahko govorimo o</font><br/>
<br/>
<b><font size="4">3. TRAK: (AB) – 14.45</font></b><br/>
<br/>
<b><font size="4">	</font></b><font size="4">(nadaljevanje) neki naivnosti. Transparentnost je namen tega zakona, tako da to je z moje strani.</font><br/>
<font size="4">	</font><br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	/ oglašanje iz klopi/ replika.</font><br/>
<font size="4">	Izvolite, replika, kolegica Mojca Škrinjar.</font><br/>
<br/>
<font size="4">	</font><b><font size="4">MOJCA ŠKRINJAR (PS SDS)</font></b><font size="4">: Hvala lepa.</font><br/>
<font size="4">	Ampak glejte, lahko se prerekamo kaj je bilo prej, kura ali jajce. Jaz bom pa seveda rekla, da se politika odloča na podlagi strokovnih podlag. In v Sloveniji imamo dejansko avtonomijo univerze, imamo avtonomijo tudi znanosti in pričakujem seveda, da dobimo politiki na mizo rešitve, strokovne rešitve, ki so relevantne. Za to je odgovorno pristojno ministrstvo, ki seveda tudi razpolaga s strokovnjaki, ki lahko presojajo o transparentnosti in podobnih zadevah. V tem hipu bom rekla, še enkrat ponavljam, zaupam ekipi na Ministrstvu za zdravje in še zlasti zaupam slovenski stroki.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Nadaljujemo. Besedo ima naš član, gospod Dejan Židan. Govorim o članu tega odbora. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Nič se bati, saj nisem kaj drugega pomislil, gospa predsednica. </font><br/>
<font size="4">	Lep pozdrav vam, vsem poslankam in poslancem, prisotni državni sekretarki, prisotnim gostom!</font><br/>
<font size="4">	Sem vesel, da imamo to razpravo in sem tudi vesel, da imamo eno tako zelo kulturno razpravo o predlogu zakona, ki ga je pripravila civilna iniciativa in tisto, kar nam poslankam in poslancem vedno mora biti zelo pomembno, ker je podpisano, kolikor vem, kar nekaj več kot 5 tisoč državljank in državljanov. Tu ni vprašanje, a se z vsakim členom strinjamo ali ne, ampak spoštljivost do tega, kar je bilo že do sedaj narejeno. </font><br/>
<font size="4">	Da boste razumeli moja razlaganja, moram povedati še nekaj, kar ste verjetno večina že slišali, vsi pa verjetno ne in to je, da jaz sem med tistimi, ki se absolutno zavedam, da je cepljenje verjetno največje ali pa eden največjih dosežkov moderne medicine in s cepljenjem smo rešili zelo dosti življenj, pa tudi zdravja, ker včasih so posledica necepljenja bolezni, ki povzročijo marsikaj hudega konkretnim posameznikom. To govorim tudi zato, da ne boste mislili, da sem v skupini tistih, ki so promotorji ideje proti cepljenju. Cepljeni so tudi moji otroci in tudi sam se cepim tudi za nekatere prostovoljne zadeve, recimo če je možno, se cepim tudi proti sezonski gripi. Lani se nisem, ker sem pač slišal, da zmanjkuje cepiv, pa čeprav sem bil prijavljen, pa sem imel termin, sem se odjavil. Tako da tisti, ki bolj potrebujejo, so lažje prišli do tega cepiva. Sam se podobno kot – to je zanimivost – poslanke in poslanci Socialnih demokratov tudi evidenčno prijavljen za cepljenje proti covidu, ko bo pač na razpolago. Brez kakršnekoli želje po prednosti ali čemurkoli, ampak ko bo na razpolago, se bom tudi cepil.</font><br/>
<font size="4">	To govorim zato, da ne bo slučajno pomislek, da sem pa eden od tistih, ki govori generalno proti cepljenju. To je prvo izhodišče. Drugo izhodišče pa je, kar si sam postavljam ves čas vprašanje, ali lahko zaupamo proizvajalcem, torej multinacionalkam. Ni jih več dosti proizvajalcev. In ali lahko maksimalno zaupamo Evropski komisiji, ki nas varuje oziroma ona pripravlja te akte, ki se kasneje seveda soglasno morajo sprejemati na nekaterih evropskih mestih in so namenjeni našemu varovanju. </font><br/>
<font size="4">Tu pa boste razumeli kje je moja zadrega in zakaj o tem konkretnem predlogu takšen razmislek. Multinacionalke, to moramo vsi vedeti, to ni ne dobro, ne slabo, ne delajo zaradi dobrobita ljudi. Ko razlagajo, da je njihovo poslanstvo reševanje življenj, to pač tako ni. Njihovo poslanstvo je, da kujejo dobiček znotraj dovoljenj, ki jim pač jih kot družba postavimo. In torej sam nikoli nisem razumel kaj se je zgodilo desetletja nazaj, ko je prvo Amerika, potem pa tudi Evropska unija liberalizirala to področje. </font><br/>
<font size="4">Še sedaj ne razumem kako je sploh možno, da če za večino proizvodov velja, če ne vem, proizvajalec avta ima, naredi avto s tehnično napako in pride tudi do nesreče, da bo on odgovarjal za posledice. Če proizvajalec, ne vem, sušilnika za lase slabo sestavi sušilnik, pa nekoga strese elektrika, pa je zopet posledica pa je on kriv. Kaj se je dogodilo, da so v nekem trenutku prvič ameriška vlada, potem pa Evropa kot takšna dovolile, da pa proizvajalec več ne odgovarja za posledice? </font><br/>
<font size="4">Tega v bistvu še zdaj ne razumem, ne poznam ozadje, ampak to pri meni vzbuja veliko skrb. Saj poznate, karkoli bo narobe, tudi pri cepivih, kjerkoli na svetu, </font><br/>
<br/>
<b><font size="4">4.TRAK: (AB) – 14.50</font></b><br/>
<br/>
<b><font size="4">	</font></b><font size="4">(nadaljevanje) bodo tisti, ki bodo financirali potem – to so države. V resnici niso proizvajalci. To je prva stvar, ki enostavno me moti. </font><br/>
<font size="4">	Del tega paketa takrat je tudi bilo, da so svetovne vlade, oblasti, tudi potem evropske, dovolile, da vsi podatki, ki so potencialno zanimivi ostalim, tudi strokovnjakom, niso javno dosegljivi. Kar naenkrat se je določalo kaj se lahko pokaže, pa kateri povzetki koristijo ljudem, ne pa pravica da ljudi vidijo to, kar jih zanima. Jaz razumem, da recimo tehničnega postopka, tehnološkega pridobivanja nečesa pač ljudje ne bodo izdali, vsaj dokler ni patentirano. Ne razumem pa zakaj recimo varnostna študija ni v celoti javna. Tega res ne razumem, ampak to je sedaj dovoljeno, tako da se ti podatki prekrivajo. </font><br/>
<font size="4">	Naslednja stvar, ki je pa jaz tudi ne razumem, pa sem se z njo srečal kot bivši minister za prehrano je pa način odločanja tudi evropskih agencij. Recimo človek bi si mogoče tako dosti racionalno po domače predstavljal. Pride proizvod, ustrezna agencija ga preizkusi ali ustreza ali pa ne ustreza in potem da dovoljenje, pogojno dovoljenje ali ne da dovoljenja. To bi bil nekje logičen postopek. Pri marsikaterih zadevah, pa ne gre samo za zdravila, primer tudi so recimo fitofarmacevtski proizvodi, primer tega so genetsko spremenjeni proizvodi, pa recimo evropska pristojna agencija ne gre v kontrolo v svojih laboratorijih, ki jih sama financira, ampak kot merodajne vzame študije, ki jih prinese tisti, ki ima ekonomski interes. </font><br/>
<font size="4">Vse te študije delajo v nekih laboratorijih, ampak na ta način, da jih seveda ta proizvajalec financira. To je en tak zelo hudi zadržek, ki smo ga vsak na področju GSO-jev uspeli tako zaobiti – tam so bile države preglasne, kakor očitno pri zdravilih, da je potem pod prisilo posameznih držav, ki so imele slabe izkušnje v tistem krogu. V dobri družbi je bila Slovenija. Zraven je bila Avstrija, Nemčija, Madžarska in marsikatera … Francija recimo, so nam takrat dovolili, da kljub vsemu imamo pravico do lastnega mnenja in sedaj kar nekaj držav je na svojih področjih proizvodnjo GSO rastlin prepovedalo. Torej so nam dovolili, ampak je bil pa res taki dolgotrajen proces, da smo prišli do tega. </font><br/>
<font size="4">Recimo tudi pri fitofarmacevtskih sredstvih je podobno. Študije večinoma dajo proizvajalci in potem se zgodi tisto, kar sem že v tem Državnem zboru, gospa predsednica, tudi mislim, da tukaj že enkrat povedal, primer neonikotinoidov, strupov, ki so po zagotovilih študij za proizvajalca, prepričali Evropsko agencijo za varno hrano, ki daje odobritve, da so v resnici izjemno neškodljivi, med drugim tudi za čebele. In v teh študijah je zelo jasno pisalo – čebelam ne škodijo in se ne kumulirajo. Tega se tudi vedno bojimo. </font><br/>
<font size="4">Potem pa so tudi v Sloveniji, pa ne samo v Sloveniji čebele umirale. Čebele umirajo za razliko od ostalih živalski vrst, čeprav tudi one umirajo, ampak se drugače reče. In potem so … in potem smo takrat v Sloveniji, to je bil pogum, mislim, da je celo prvi postavil to načelo takrat Iztok Jarc, potem ne vem zakaj se je to preklicalo, potem sem bil pa jas naslednji in sem mel celotno podporo parlamenta. To sem še zdaj vesel, ker me (?) takrat nekaj mesecev ni bilo prijetno, smo prepovedali uporabo nečesa, kar je imelo vsa potrebna soglasja, ampak prepovedali smo na podlagi varnostnega tveganega previdnostnega načela, tudi zato, ker je en slovenski inštitut iz Maribora, zavod povedal, da njihovi izsledki pa kažejo nekoliko drugače. Kažejo, da v bistvu sam strup res ne škodi, ampak nikjer se ne preverja. To pa je tako grdoba vsega skupaj, kako je s sinergističnim učinkom. </font><br/>
<font size="4">Ljudje, živali pa ne prihajamo v stik s samo enim strupom, ampak z večimi. In pri tistem, za katerega so proizvajalci trdili pa Evropska agencija je rekla, da je vse okej, se je izkazalo, da sam verjetno kot monostrup res ni zelo škodljiv. Izjemno pa sinergično deluje, omogoča pospešeno delovanje ostalih strupov. </font><br/>
<font size="4">Pa še nekaj niso povedali takrat, da sam strup dejansko hitro razpade. Ampak razpadni produkti se pa akumulirajo pa so bolj ali manj enako škodljivi. In ne samo, da se akumulirajo, rastline jih potegnejo po svojem steblu gor in se izločajo potem preko vodnih kapljic. Sam proces ima neko ime, ki pa se ga sedaj ne spomnim. In takrat smo v Sloveniji zaradi previdnostnega načela to upali prepovedati. Ni nam bilo enostavno. Ampak se spominjam kako sem bil vesel, ko je nekaj mesecev kasneje to naredila Francija, potem pa tudi, zanimivo, zelo hitro tudi Nemčija, ki je pa dolgo časa uspešno blokirala, da se pa sprejme evropska prepoved generalno, kar je bilo povezano – predvidevam – s tem, da je proizvajalec iz Nemčije. </font><br/>
<br/>
<b><font size="4">5. TRAK: (AB) – 14.55</font></b><br/>
<br/>
<b><font size="4">	</font></b><font size="4">(nadaljevanje) To ugibam, ampak če sami prepovedo, na evropski ravni pa nekaj blokirajo, nekega drugega racionalnega razloga nisem našel.</font><br/>
<font size="4">	To vam govorim zato, ker na podoben način na žalost se vodi registracija zdravil pa tudi vakcina. Saj Evropska agencija ne dela svojih študij, ne aktivira in plača svojih laboratorijev. Ampak zamislite kaj se zgodi; proizvajalci, ki imajo seveda ekonomski interes – pa to ni nič slabega, saj zato so, to so gospodarske družbe – pridejo s svojimi študijami in na podlagi tega agencije po predpisanih protokolih preverjajo tako, preverjajo drugače in na koncu dajo odobritev na podlagi papirjev, ki jih dajo proizvajalci. To je sistem, za katerega jaz upam, da nekoč bomo zadosti bogati tudi v Evropi, da bomo šli korak naprej, pa bomo rekli tako resne stvari, ki lahko vplivajo ali pa tudi ne na zdravje ljudi, morajo biti pa res neodvisno pregledane. Proizvajalci plačajte neko takso, ne vem, a je to 10 milijonov ali pa 100 milijonov Evropski agenciji, da sama naroči testiranje in potem, ko ne bo financiranje laboratorijev s strani proizvajalcev, bodo pa študije verjetno imele višjo stopnjo zaupanja.</font><br/>
<font size="4">	Sedaj pravim vam, da v bistvu sistem v tem trenutku skozi moje oči gledanja ni idealno nastavljen. Ko sem gledal predlog, ki ga je civilna iniciativa predstavila … jaz moram povedati, da z nekaterimi stvarmi, ki so noter napisane, se strinjam. Tisto, kar ima absolutno, kar ima absolutno mojo podporo, je člen 10, ki govori o tem, da zainteresirani strokovni, laični, katerikoli drugi javnosti morajo biti dosegljiva in ne smejo biti ocenjene kot interna skrivnost varnostne študije. Jaz sploh ne razumem kako to ni samo po sebi jasno in zakaj je potrebno to zapisati.</font><br/>
<font size="4">	Jaz nikjer – pa ne poznam v celoti tega sistema, jaz nikjer nisem našel prepovedi, da to ne bi smelo biti tako. Je zadeva res regulirana zelo, ampak tu bi zelo prosil, da čisto jasno se definira kje je pa tista prepoved, ki mene osebno kot državljana prepoveduje, da vidim tudi izvorno bazično študijo o testiranjih. Me ne zanima na kakšen tehnološki princip proizvedejo, to me res ne zanima, ker pač verjetno niti razumel ne bi. </font><br/>
<font size="4">Me pa res zanima kako so testirali. Res me zanima kaj vse so ugotovili, ob tem, da se zavedam, da to, da so tudi stranski učinki nekaj povsem pričakovanega. Saj za kaj se pa gre pri zdravilih in vakcinah. Gre se za tole, da so pozitivni učinki bistveno, bistveno večji, kot pa so potencialni negativni. Potem ko tehtamo, se seveda odločimo za pozitivno plat zgodbe. Ampak jaz nočem, da samo v alineji piše – možno je, da bo pacientu slabo. Jaz hočem vedeti več. In zato člen 10 podpiram, če bi prišli pobudniki tega zakonodajnega predloga, bi imeli vnaprej moj glas pri členu 10. Seveda bi prosil, da v bistvu tudi Zakonodajno-pravna služba zelo jasno pogleda kako je s tem, da to Evropa /nerazumljivo/ dovoli. Jaz tega ne najdem. Bi prosil, ampak v tem trenutku Zakonodajno-pravna služba tega ni tako povedala. Tisto, kar je pa povedala, pa mislim, da so predlagatelji upoštevali.</font><br/>
<font size="4">Jaz tudi nisem razumel, ampak je pa državna sekretarka to razumljivo povedala in bi se o tem členu tudi pogovarjal. Meni je tako na hitro, ko pomislim, ko gre za obvezen program, s katerim cepijo naše otroke – tam pa res ne želim bližnjic. Naj bo vse tako po vseh dolgih postopkih, pametni postopki, premetano levo in desno, zgoraj, spodaj, da smo res tam še bolj sigurni. Tam ne nekih testnih zadev. </font><br/>
<font size="4">Zdaj, državna sekretarka, mislim, da ste povedali na primeru tetanusa, kaj se zgodi, če recimo ena registracija izteče in ni druge. Jaz seveda kontra vprašam. To, da registracija izteče, seveda verjetno državna ustanova ne ugotovi tri dni pred iztekom registracije. To verjetno, da registracija izteče se že v tistem trenutku ve, ko se nekaj odobri za neko določeno obdobje. Tako da tudi aktivnost na državni strani bi bila možna verjetno, ugibam. Ampak sem razumel, da se lahko zgodi primer, da v bistvu nekaj, kar je registrirano, tega pač več ni, ker mogoče proizvajalec več nima ekonomskega interesa, predvidevam, da zato, da bi podaljšal registracijo. Da pa je zadeva tako urgentna, da pač mora biti prisotna. Tako da o tem členu bi se jaz pogovarjal, tudi kakšna strokovna razprava mislim, da je bila potrebna. Ampak člen 10 mi je pa res pomemben. Pravica do vedeti čim več, do transparentnosti. </font><br/>
<br/>
<b><font size="4">6. TRAK: (AB) – 15.00</font></b><br/>
<br/>
<b><font size="4">	</font></b><font size="4">(nadaljevanje) če imamo včasih občutek, da kakšno zadevo mogoče evropski pravni akti ne dovoljujejo ali pa nismo povsem prepričani, če jo dovoljujejo, je enostavni preizkus. Preizkus tega je dosti enostaven. In tudi v bistvu zakoni se verjetno lahko tako sprejmejo, da se da dikcija, da se pač preveri. Če pa imamo občutek, da pa res ne dovoljujejo, mislimo pa intimno v sebi, da bi bilo prav, da se pa to stori, imamo pa tudi vso pravico, da sprožimo predlog. Zdaj jaz se zavedam, da smo veliki kakor smo, ampak da vsaj probamo in poskusimo in sprožimo predlog tudi kakšne spremembe na evropski ravni, če mislimo, da je potrebna. </font><br/>
<font size="4">In jaz vam še enkrat povem, jaz čutim, da je to, da imam pravico videti varnostno študijo, brez tega, da mi multinacionalka gor udari štempelj, ne boste videli, zato ker je poslovna skrivnost. To je odgovor, ki ga pa res ne sprejmem. In to, ko ste zdaj spremljali, vsi smo spremljali te razgovore predsednice Evropske komisije z neko multinacionalko. Ko toliko, da ni mogla gospa – na naši strani, torej naša predstavnica, predsednica komisije skloniti glave – ja, kaj se pa grejo. A bodo zdaj – ne samo, da posameznim državam želijo krojiti usode, zdaj celo najmočnejši gospodarski skupnosti, najbogatejši na svetu, ki ima 500 … ne, nima več 500, ker so Angleži šli ven. Manj kot 500 torej pride na 440. Angleži imajo 60 milijonov. 440 milijonov, pa veljamo, da smo najbogatejši del sveta, bo ena multinacionalka solila pamet. Ampak če nam soli pamet, ne pomeni, da moramo tudi mi v tem Državnem zboru skloniti glavo, ampak vsaj poskusiti nekaj spremeniti.</font><br/>
<font size="4">Zaključil bom takole; jaz bi bil zelo vesel in prosim vas tiste, ki mislite drugače, jaz tega, kar sem govoril, nisem govoril zlonamerno. Govoril sem zelo iz srca na podlagi znanj, ki ga imam. Marsikaj tudi ne vem. Zaradi mene zakon danes ne bo zaustavljen, ne bom glasoval proti zakonu. Če pa bo slučajno zaustavljen, jaz si želim, da vsaj ta 10. člen pravico vedeti več bi na nek način posvojili. Pa ne vem, a predlagatelj ga sam ali ga nam poslancem dovoli, da ga skupaj vložimo. Pa dajmo vsaj to poskusiti pa iti na tem področju korak naprej.</font><br/>
<font size="4">Hvala. Pa ne zameriti, ker sem nekaj več minut vzel.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Absolutno nobene težave. Ste član tega odbora in imate vso pravico razpravljati in noben vam v to ne bo posegal.</font><br/>
<font size="4">Preden nadaljujem, imam samo resno prošnjo, ker sem bila opozorjena tudi na to. Dajte prosim v skladu z usmeritvami Državnega zbora in navodili, ki jih imamo in razumeti, da vendarle v tem Državnem zboru to spoštujemo in da dajte maske vabljeni nositi tako, kot jih moramo nositi. Sicer ne bom mogla nadaljevati seje. Jaz sem pač odgovorna za to sejo. Nenazadnje imamo tudi kolegice in kolege, ki so že preboleli korona virus. Nekateri so celo zdaj oboleli in jaz res prosim, da spoštujete navodila in ukrepe, ki jih imamo. Hvala lepa.</font><br/>
<font size="4">Zdaj nadaljujemo. Dr. Trček, izvolite. Beseda je vaša.</font><br/>
<br/>
<b><font size="4">DR. FRANC TRČEK (PS SD):</font></b><font size="4"> Ja, lepa hvala za besedo. Dejan, odkrito povedano, je navsezadnje magister veterinarskih znanosti in dosti večji izvedenec za to področje kot jaz, zato bom relativno kratek.</font><br/>
<font size="4">Zdaj ko gledam to temo danes pa kot tu tudi kot gledam vso to zgodbo okrog covida, upam, da mi boste toliko dovolili te svobode, sem si danes napisal vprašanje govorci, govorke znanosti. Kar nam manjka v Sloveniji, z neko redko izjemo – tista kaj je – znanstvena redakcija radia Študent, ki bi jo nekateri radi ukinili, pa kaj je že – mlada, prodorna gospa … mislim da Zarja, Zarja, Zarja … Muršič, če se ne motim. Mi tega skoraj nimamo, tudi na RTV-ju ne, za razliko od kakega BBC-ja in podobno, kar sem jaz odrastel. »Survival« in podobne odaje. </font><br/>
<font size="4">Zakaj to govorim – ker a veste, večina stereotipov in teorij zarote nastane zaradi neke nevednosti, ne glede na to, kdo bo izvršilna oblast ali ne, ob teh milijardah, ko se blazno zadolžujemo, ki jih bodo plačevali naši vnuki in pravnuki, se mi zdi, da bi se morali s tem začeti ukvarjat. </font><br/>
<br/>
<b><font size="4">7. TRAK: (AB) – 15.05</font></b><br/>
<br/>
<b><font size="4">	</font></b><font size="4">(nadaljevanje) Živimo v 21. stoletju in tudi moramo na primeren način ubesedovati neka znanstvena dognanja. Sam imam pač to srečo, da sem iz šole, ljubljanske šole prostorske sociologije katere »urvater«, praoče je bil akademik mlinar. Sem 50+ in če kaj vem o življenju vem, da največji strokovnjaki za neko področje znajo na zelo preprosti način in vsem razumljivo razložiti to kaj vejo in tudi to kaj še ne vejo. Včeraj sem bral en krasen intervju v Jutranjem listu z nekim vrhunskim hrvaškim strokovnjakom za potrese, mimogrede, bodi povedano. </font><br/>
<font size="4">	Zdaj mi imamo to srečo … gospod Jeraja, pa naš mariborski Zoki, kot ga imenujejo kolegi pa direktor klinike Golnik, kaj je že – gospod Rozman in tako naprej … gospa Rupnik z gospo /nerazumljivo/ sva na istem vhodu. Cel niz ljudi, ki znajo to povedani na primeren način, da nam je vsem razumljivo. </font><br/>
<font size="4">	Zdaj Dejan je rekel, ko bomo zadosti bogati. Pa nehajmo se hecati. Med zgornjo petino, dajmo reči med 40 najbolj bogatih držav na svetu je skoraj tri četrt držav EU, ali pa če hočemo razširjene Evrope. Saj smo mi že v bistvu dovolj bogati. Če ne bi bili na tak način neumni recimo, kot so Angleži z Brexitom pa mi z ukvarjanjem s covidom, bi te zadeve lahko že rešili. Da bi imeli neki bolj neodvisni pogled neke neodvisne študije na vso to problematiko. Da ne temu ni tako, pač se vedno odgovarja nekaj, kar bom zdaj imenoval farmacevtski lobi. </font><br/>
<font size="4">	Farmacevti so pač zelo … pač sam sem v Novem mestu gimnazijo delal v Krko dosti hodil, pa ne mislim nič slabega o Krki, ne me narobe razumeti. Če bi slovenska država imela kadrovanje kot ga ima Krka že 50 let, bi mi imeli BDP na 90 milijardah. Ampak gre enostavno za to in se mi zdi, da bi tukaj morali biti tudi prisotni ta naša mala četica evropskih poslancev in poslank. Tisto je tisto neki parlament ob naših – koliko jih je – 48 ali koliko – dvodomno imamo gor in dol, zdaj z angleži kak manj. Nacionalni parlamenti, ali imate belgijsko delitev in tako naprej, ki bi morali nekako vršiti ta pritisk, da enostavno presegamo ta gordijski vozel, če se tako izrazim in da tukaj imamo neke verodostojne informacije. A veste, pa bi lahko bil tudi oseben pa delno bom. </font><br/>
<font size="4">	V družini imam tudi koga, ki je pač zaradi nekih cepiv v ljudskem jeziku povedano fasal in bo imel celo življenje neke hude tike in pač moramo s tem živeti. Ampak seveda ne bom na prvo žogo antivakser, čeprav bi v osnovi lahko bil. Imam nek povod za to, tudi zaradi tega, kar je v bistvu Dejan ubesedoval. A veste in na nek način kot človek imam en cel niz alergij, grem v štacuno pa bom tam na vsaki »pakungi« lahko bral ali so tle sledi soje ali svinjskega mesa ali enega ali drugega. Tle imamo pa neko resno področje, pa je še »shallow water moody blues«, če se tako izrazim. Naš Bako bi vam še to na saksofonu zaigral. In tle popolnoma podpiram to, kar v bistvu Dejan govori. Ampak seveda, to je neka bitka, ki jo moramo biti na ravni celotne Evropske unije, ki žal še ni zdravstvena unija, daleč od tega na način kot je unija na področju tega, kar je bil, Dejan, tvoj resor kar nekaj časa, kmetijstvo. Pa še tam bi lahko kake pripombe imeli, kot si sam lepo povedal in tudi v imenu tistih, ki niso tako bogati v razširjeni Evropi pa po svetu, da bi si lahko neke te bitke privoščili. In enostavno za to gre. Tudi zaradi tega a veste, če gremo gledat … ne vem, kaj smo takrat imeli, zbiranje denarja za – kaj je bil, Kris? Tisti </font><br/>
<br/>
<b><font size="4">8. TRAK: (AB) – 15.10</font></b><br/>
<br/>
<b><font size="4">	</font></b><font size="4">(nadaljevanje) tisti otrok in ko se je šlo nazaj gledat, se je ugotovilo kaj – kdo plačuje bazične študije. Bazične temeljne študije praviloma plačujejo države. Plačujemo jih iz proračunov, potem imamo neke inkubatorje, gore, dole in pol se to nekako dobički privatizirajo. Tudi v tej luči je treba gledati te zadeve in zdaj to šlamastiko, ki jo imamo okrog cepiva. EU v bistvu zmeče milijarde, pol nas bo nekdo držal za jajca, po domače povedano. Zelo dobro vemo kdo so odločevalci v zakonodajnih procesih. V tej državi smo to mi, matično delovno telo, Državni zbor, navsezadnje je tudi matično delovno telo nadrejeno izvršilni oblasti, pojdite brati ustavo. V Evropski uniji je to evropski parlament in tle sta v bistvu prostora, ki morajo to razrešiti. </font><br/>
<font size="4">	Zdaj kaj me moti, zlasti v tem primeru, v lepem primeru, ki ga premalokrat izkoristimo v Sloveniji, ko imamo to možnost, da pač 5 tisoč plus ena državljank in državljanov da neko zakonodajni predlog, je v bistvu to, da nekako politika v ožjem smislu odreagiramo da tega nočemo slišati. Kaj pa nam vi zdaj »gušite«, kot bi rekli v Mariboru, saj smo mi politika v ožjem smislu – in tudi navsezadnje stroke, preveliki del ljudi v strokah, zlasti v tistem delu strok, ki se prodajajo v politiki – kaj boste pa vi zdaj diletanti, lep slovenski izraz za laike. Ne vem, /nerazumljivo/ verjetno ve, v Celju je bila neka prva gledališča skupina v Sloveniji, ki se je imenovala ne vem, Društvo diletantov ali nekaj takega. Kaj boste vi zdaj o tem ubesedovali. </font><br/>
<font size="4">	Zdi se mi – ja, saj končujem kolegica. Zdi se mi, da imamo nek ta …</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Nisem mislila zaključite /govorita oba hkrati/, samo da gremo nazaj k temi.</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> … nek tak problem, nek ta problem, dajmo se slišat. Pač državljanke in državljani, nekateri tudi zaradi takšnih in drugačnih slabih izkušenj, tudi z ne dovolj s testiranimi cepivi, imajo neke strahove. Del teh strahov je votel, del teh strahov je upravičen. Dejan je relativno skrčeno ampak nekoliko širše ubesedoval kako lahko to razrešimo. In zdi se mi, da se moramo v tej smeri premikat. A veste in ni zdaj neki izgovor, da v 21. stoletju nekdo ne bi mogel napisati nekih informacij o konkretnih cepivih, kake posledice imajo, na ta način, da bi bil razumljiv in moji hčerki, ki je stara 12 let in mojemu fotru, ki je trenutno na covid oddelku, če se tako izrazim. </font><br/>
<font size="4">Na tej točki se bom nekako ustavil. In to, da smo relativno majhna članica po številu prebivalstva v EU, še ne pomeni, da na nekaterih področjih lahko ne bi bila ključna in to je eno to področje. A veste, en moj političnih vzorov od Francetu Bučarju je tudi Olof Palme - relativno v neki ne zelo veliki državi nek odmeven politik. In bi si želel, da recimo v tej smeri gre Janša pa še kdo drugi, ne pa v smeri nekih bevskanj po Twitterju.</font><br/>
<font size="4">Toliko na kratko. Hvala.</font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4">Hvala lepa. </font><br/>
<font size="4">Še enkrat, nobenega nisem skrajševala, ampak samo da smo k temi usmerjeni, tako da ne bo pomote. Spoštovana gospa, jaz vam moram povedati, vi ste vabljena. Vabljeni so dobili besedo uvodoma. Jaz sem pozvala vse vabljene na začetku, če kdo želi besedo absolutno, ko se je tukaj seja začela. Povedala sem vse vabljene in nihče ni več dvignil roko. Zdaj če ste zamudila uvod, jaz res ne morem biti za to kriva, ampak v skladu s poslovnikom dobijo uvodoma besedo vabljeni, potem se odpre razprava poslank in poslancev, ki poteka. Člani predlagateljev imajo vedno lahko besedo, kadar za to želijo, dvignejo roko in na koncu, če je še čas in takšna odločitev, potem lahko še kdo na kratko kaj pojasni.</font><br/>
<font size="4">Tako da nadaljujemo z razpravo. Izvolite v imenu predlagatelja.</font><br/>
<br/>
<b><font size="4">JURE POGAČNIK:</font></b><font size="4"> Ja, nisem sicer toliko domač z vašim poslovnikom, ampak gospa Biserka je tukaj dejansko v dvojni.</font><br/>
<br/>
<b><font size="4">9. TRAK: (AB) – 15.15</font></b><br/>
<br/>
<b><font size="4">	</font></b><font size="4">(nadaljevanje) Je tudi član oziroma v sestavi predlagatelja, tako da če ji lahko date besedo, se mi zdi, da bi bilo to zelo primerno. Ne samo zato, ker ima veliko povedati, ampak mislim, da bi bilo primerno tudi, da poslanci slišijo enkrat enega strokovnjaka, ki ni iz vrst regulatorjev in ozke skupine teh odločevalcev. To je moj predlog in moja prošnja, če je to možno. Mislim mogoče to ne bi bilo v nasprotju z vašim poslovnikom.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Kot sem povedala, še enkrat, v imenu predlagatelja sta dva danes tukaj prisotna in sem tudi povedala, da se lahko izmenjujeta. To ste vi in gospod. Gospa je bila dodatno vabljena na vaš predlog, ki je bil upoštevan, je bila prisotna in ko sem začela nadaljevanje seje, sem vprašala ali še kdo vabljen želi besedo. In ni bila izražena želja, zato je zdaj razprava, v kateri vabljeni ne dobijo besede. Bomo pa na koncu videli kako bo in če bo treba, bom tudi dala vabljenim potem še besedo, da kakšno rečejo.</font><br/>
<font size="4">	</font><br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> /izključen mikrofon/ poslovniški predlog.</font><br/>
<font size="4">	</font><br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite gospod Židan.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Ja, hvala gospa predsednica.</font><br/>
<font size="4">	Takoj v naprej povem, da kakršnakoli odločitev bo vaša, jo spoštujem, ker imate do tega vso pravico in tega se moramo vsi držati. Moj poslovniški predlog gre samo v smer, da v kolikor se seveda predsednica in prisotni strinjajo, se lahko poslovnik vedno tudi nekoliko širše razlaga. Je to seveda stvar, ki jo v vsakem primeru bomo upoštevali, spoštovali vašo odločitev. Ker je pa le to … mislim danes bila ta neobičajnost. Že ko se je sklicala seja, nismo vedeli, da bo vmes izredna seja in to zlasti goste, ki ne poznajo toliko procedure, je mogoče tudi zmotilo in tudi kakšna roka ni bila pravočasno dvignjena.</font><br/>
<font size="4">	In moj poslovniški predlog samo tole, da razmislite o možnosti, da bi ob neki širši razlagi pa kljub vsemu gospe, ki pa se ne spozna na poslovnik, pa še ta motnja je bila, ki je nismo pričakovali, dovolili svojih 5 minut.</font><br/>
<font size="4">	Hvala predsednica.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Se absolutno z vami strinjam. Še enkrat, da povem. Dejstvo je, da sem sejo vseskozi vodila v skladu s poslovnikom. Dejstvo je, da sem pred prekinitvijo pozvala </font><br/>
<font size="4">vse vabljene, ki želijo, da dvignejo roko. Že takrat bi lahko vsak dvignil roko. Jaz bi si zapisala. Smo šli pač glede na to. Ko smo začeli, smo počakali 5 minut, čeprav bi sejo lahko začeli, da se vsi zberejo. Jaz sem predlagatelja tudi videla, sta tukaj čakala. Počakali smo, da sta prišla v dvorano in smo nadaljevali, ko sta prišla. Tako sem računala tudi na vse ostale. Jaz predlagam res, da opravimo še razpravo poslank in poslancev in da gospe damo besedo na koncu, tako kot to tudi večinoma naredimo. </font><br/>
<font size="4">Da ne bomo pa odstopali od neke prakse, kajti potem bo lahko vedno kakšen razlog, da se ta praksa bom rekla vzpostavi in potem bomo imeli zmešnjave na odborih. Jaz mislim, da je to korektno in tudi predlagatelj se strinja. Absolutno pa nobenemu ne jemljem besede ali pa ni razloga, da mu jo ne bi želela dati.</font><br/>
<font size="4">	Besedo ima kolegica Alenka Jeraj. Ne? Aha. V redu. Samo še toliko. Gospod Židan, ste zadovoljni, glede na to, da ste dali proceduralni.</font><br/>
<font size="4">	/oglašanje iz klopi/ Ja, spoštujem.</font><br/>
<font size="4">	V redu, v redu. Jože Lenart izvolite, beseda je vaša.</font><br/>
<br/>
<font size="4">	</font><b><font size="4">JOŽEF LENART (PS SDS):</font></b><font size="4"> Ja, hvala lepa, predsednica. </font><br/>
<font size="4">	Ja, glejte, spoštovane kolegice in kolegi. Če je kaj, potem je to zdravje tisto oziroma zdravljenje, ki mora biti pot nazorom. Mislim da tu smo si v tej dvorani vsekakor enotni. Seveda danes ta predlog civilne iniciative, ki so po svoje nek … igrajo neke vrste kontrolo nad tem področjem, je seveda zelo dobrodošlo. Brez tega bi verjetno tudi marsikatera zadeva šla po kakšni drugi poti. To je dejstvo in je to dobrodošlo. </font><br/>
<font size="4">Vendar moramo malo širše pogledati na celo zadevo. Seveda na eni strani gre za varnost zdravil, za varnost cepiv, na drugi strani gre pa seveda za varovanje ljudi pred boleznimi, nalezljivimi boleznimi, pred virusi. </font><br/>
<br/>
<b><font size="4">10. TRAK: (AB) – 15.20</font></b><br/>
<br/>
<b><font size="4">	</font></b><font size="4">(nadaljevanje) In te zadeve so, bom rekel, če jih gledaš, težko deljive. Vse je pomembno. Predvsem danes, ko se soočamo s tem covid-19, smo se mogoče tudi malo bolj poglobili v to, ker gre za tekmo s časom. Vemo kakšne negativne posledice prinaša takšna nalezljiva bolezen. Ne samo za zdravje ljudi, ampak tudi gospodarsko in verjetno s takim tempom, s takšnim angažiranjem, je kot danes na tem področju, da se odkrije cepivo proti takšnemu virusu, seveda varno cepivo. Verjetno ga še ni bilo. </font><br/>
<font size="4">In prav je tudi, da se danes soočamo s tem, da imamo to sejo. Moti me pa eno. Ni prva seja. Tudi v našem mandatu smo že imeli na to temo sejo, tudi bom rekel so bili vabljeni gostje podobni. Moti me pa, da nismo povabili strokovnjakov, ki pa bom rekel so tisti, ki skrbijo za varnost zdravil, za varnost cepiv, ki pa so na preteklih sejah že bili in bi mogoče tudi lažje tekla ta razprava, če bi bili. Jaz bi si zelo želel, da bi danes bili to specialisti klinične mikrobiologije, imunologije, kot je dr. Alojz Ihan že bil na takšni seji, kot verjetno eden največjih strokovnjakov pri nas.</font><br/>
<font size="4">	Zdaj seveda, ko smo se ukvarjali s tem novim virusom covid-19, tudi sam osebno sem se soočil oziroma poskušal pridobiti čim več informacij in sodeloval na tem. Tudi, glejte, ta preprosti … testiranja teh testov, kjer je zdaj toliko vroče krvi, ker mislim, da je tudi bila, je veliko napak bilo narejenih, da smo nekontrolirano dali določene zadeve na trg. Ampak hvala bogu ti testi po svoje niso posebej nevarni, posredno pa so tudi nevarni za zdravje ljudi, vsekakor, če se napačno odločamo. </font><br/>
<font size="4">Da je treba to regulativo, ki pa je zelo dobro postavljena – tako, če govorimo samo o Evropi, o družini kjer smo, na evropski ravni in tudi v Sloveniji je dobro postavljena. Če pa seveda kje ni, da znamo dokazat, da določene zadeve se kršimo in to je potem prav, da se ugotovi in da se tu naredi red. Ne smemo pa s takimi zadevami bom rekel med nami, da ustvarjamo to negotovost, strah ljudi in potem to nezaupanje. To pa na drugi strani naredimo več škode kot pa koristi, če ne postopamo pravilno. In to je tisto o katerih zadevah se moramo mi danes verjetno več pogovarjat na tem mestu.</font><br/>
<font size="4">Jaz imam včasih občutek, da pravzaprav nočemo slišati tisto, kar je dobro. Dosti, dosti prej pa slišimo tisto negativno stran, ki včasih potem ugotovimo, da je od znotraj votlo, od zunaj je pa ni nič. Hvala bogu pa da najdemo, kar so tudi že opozarjali, te nepravilnosti, ki so se pa seveda v zgodovini dogajali. Vsi poznamo primere farmacevtov, ki so dali kakšno zdravilo in tudi cepivo na trg, pa so bili ne vem kakšne posledice, ampak jaz mislim, da so bile tudi zadaj odgovornosti. Če pa takole konkretno rečem – glejte, farmacevti – ne znam si predstavljati kdo bi imel interes dati na trg zdravilo ali cepivo, ki bi imelo takšne ali drugačne negativne posledice. Tisti, ki pa so si to privoščili, pa mislim, da so zelo, zelo drago plačali, ker vemo, da odzivi ljudi, občutljivost je tu tako visoka, da tu potem ni popravka in taki farmacevti je tudi primer, da koga ni več na trgu, če je tu zgrešil in ni šel po pravi poti.</font><br/>
<font size="4">Torej kaj hočem reči, da civilna iniciativa danes, ki je vložila to novelo, ta zakon, je seveda z dobrim namenom in je to tudi prav, vendar bolj konkretno bi želel kaj je praktično tu narobe, na kaj se opozarja. Če pa na drugi strani stroka govori – jaz imam tu članek iz ISIS-a, ravno dr. Alojza Ihana, ki je</font><br/>
<br/>
<b><font size="4">11. TRAK: (AB) – 15.25</font></b><br/>
<br/>
<b><font size="4">	</font></b><font size="4">(nadaljevanje) zelo, zelo podrobno opisal, zelo razkril, tako da še, bom rekel mi, ki nismo strokovnjaki, lahko razumemo koliko truda je vloženega v to področje. Recimo konkretno to cepivo, kako preprosto ga je predstavil, tudi primerjavo naredil s konkurenco, kar je bilo januarja na trgu in vsak lahko po svoje razume. In jaz kot tudi osebno, če rečem, ko to preberem, ne vidim posebnega strahu, da bi rekel – zdaj imam pa ne vem kakšne dvome in kaj je potrebno še tu napraviti. </font><br/>
<font size="4">Tako da moramo biti včasih res realni in tudi zaupati v stroko. In moram reči, da jaz te novele ne morem podpreti ravno iz tega razloga, ker se mi zdi, da je regulativa jasna, zelo močna, ogromno sredstev se tudi v to vlaga. In ko sem pobližje spoznal ne samo, bom rekel te specialiste v Ljubljani, tudi na mojem področju, ki se zdaj trudijo v teh mikrobioloških laboratorijih in poskušajo zagotoviti nam ljudem kaj je to varno, do kje je varno in tako naprej. Vidim, da ogromno truda vlagajo v to. Jaz te ljudi cenim in mislim, da so toliko pošteni, da če bi bilo karkoli narobe, da bi tudi pravi čas opozorili in da bi preprečili te negativnosti, ki jih seveda tudi vi opozarjate na njih in to je to.</font><br/>
<font size="4">Hvala.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa za vašo razpravo.</font><br/>
<font size="4">Želel je besedo predlagatelj, izvolite.</font><br/>
<br/>
<b><font size="4">JURE POGAČNIK: </font></b><font size="4">Ja, samo odgovoril bi gospodu Lenartu pa govornikoma pred mano. Uvodoma sem nekje izrazil upanje, da se bomo izognili temi ali je cepljenje dobro ali ne, zato ker to nas vodi praktično v stranpot. Vodi nas stran od tistega, kar je bistvo tega zakona in to je transparentnost. Gospod Lenart, vi ste omenjali kako je gospod Ihan napisal krasen članek v ISIS-u in razložil princip kako cepiva delujejo. Ampak naš predlog zakona se sploh ne ukvarja s tem. </font><br/>
<font size="4">Naš predlog zakona se ukvarja s transparentnostjo. Gospod Ihan ni napisal, da transparentnost pri cepivih pa ni pomembna in da bi mogle biti varnostne študije skrivnost in to je tisto bistvo, o katerem danes razpravljamo in meni se zdi škoda, da razpravljamo stran od te glavne teme, ki je transparentnost in varnost in tudi – kako bi rekel – omenili ste kako je treba zaupat stroki. In še enkrat bom ponovil; ja, ampak zakonodajalec, naloga zakonodajalca ni zaupat stroki, to je sicer lepo, ampak zakonodajalec mora zaščititi ljudi in mora zagotovit varnost in transparentnost. Mora nadzorovati.</font><br/>
<font size="4">In uvodoma ste omenili dilemo, da pač na eni strani bi radi zagotovili zdravje ljudem z zdravili in cepivi, na drugi strani pa je vedno to, kar so pa te pravni in civilizacijski inštituti, kakor je transparentnost, uravnoteženost in podobno. In tukaj bi opozoril na to, da če nam medicina danes zagotavlja, da je nekaj dobro, to ne pomeni, da bo sama medicina čez 10, 20, mogoče celo čez 2 leti istega mnenja. Mnenje medicinske stroke se spreminja in včasih zelo hitro in korenito. Vrednote civilizacijske, demokratične in pravne vrednote, osnovni pojmi, kot so pa transparentnost, načelo previdnosti, to pa ostaja isto. </font><br/>
<font size="4">Se pravi, vi zdaj ste nam povedali, da je vaša dilema a se odločit za kratkoročne te … kako bi … koristi ali pa za dejansko za vrednote. Jaz bi kot pravnik sicer se mi zdi veliko bolj smiselno gledat na tisto, kar je </font><br/>
<br/>
<b><font size="4">12. TRAK: (AB) – 15.30</font></b><br/>
<br/>
<b><font size="4">	</font></b><font size="4">(nadaljevanje) praktično večno v naši civilizaciji, kot ta kratkoročna mnenja in da bi na podlagi njih zdaj kršili ene osnovne vrednote. Na hitro samo še gospod Trček je omenil preprostost. </font><br/>
<font size="4">	In dejansko, če pogledate štiri vsebine našega zakona. Vse to repliciranje ima zelo malo veze s tem. Jaz sem probal na čim bolj preprost način vam tudi predstaviti kaj sploh je vsebina tega zakona in mislim, da smo malo zašli z enimi temami in predlagam, da se držimo tega, kot je bistvo zakona. To je pač transparentnost, varnostne študije, dvojne slepe študije. Gospod Ihan ni pisal, da dvojne slepe študije s placebom, da to ni v redu. Vsega tega ne komentiramo. Komentiramo – zdaj se je že spet nekako se mi zdi – debata odvrtela v to smer, a so cepiva okej ali niso. Ampak predlog zakona je pa čisto drugačen, tako da hvala.</font><br/>
<font size="4">	/ oglašanje iz klopi/</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Glejte, takoj boste dobili možnost do replike. Jaz sem prej, ko je bila razprava dr. Trčka vmes posegla, ko se mi je zdelo, da se je oddaljil od neke teme, to ste lahko slišali. Načeloma pa poglejte, poslanke in poslanci imajo možnost, da povedo svoje mnenje in jih pri tem pač ne moremo ovirati in tudi vi morate razumeti, da morda nekateri pogledi so drugačni. Nekateri gredo v tem pogledu malo širše, ker hočejo pač neke stvari predstaviti. To moram povedati v zagovor poslancema, ki sta razpravljala, tako dr. Trček, kot Jože Lenart. Sicer imate vsi možnost do replike, imate vse postopke, ampak kot rečeno, dejstvo je, da pač eni nekateri pač svoj pogled povedo na kak drugačen način ali pa na malo daljši.</font><br/>
<font size="4">	Tako da izvolite, kolega Lenart. Želeli ste repliko.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, preden repliciram predlagatelju, se vam želim zahvaliti, ker ste zelo dobro povedali tudi ta del, ki ste – kako, kdo lahko razpravlja in na kakšen način. Seveda vsak ima svoje mnenje.</font><br/>
<font size="4">	Zdaj pa ta replika. Saj ni nič posebnega, ampak če se nanašamo že na ta strokovni članek, ki je zelo nazorno in jaz pravim tudi zelo transparentno predstavljen v tem ISIS-u dr. Alojza Ihana. Jaz mu ne morem očitati, da tu ni transparentnosti. In prosil bi pa – tolikokrat ste danes že rekli, da gre za netransparentnost, potem res prosim, bodimo bolj konkretni. Kje pa je potem tista netransparentnost konkretno na teh primerih, ki jih seveda zdaj dosti poznam. Ne se res spuščati v ne vem kakšna zdravila ali iz preteklosti, kar je bilo, ker vemo, da so dobile tudi svoj sodni epilog ali kakorkoli. Če se bolj soočimo na to, kar nam je zdaj znano in jaz mislim da tu gre za transparentnost. Tudi recimo v laboratoriju v moji bolnišnici regijski, kjer so, kjer sem se podrobno spoznal s temi postopki, kaj vse oni to naredijo, kako transparentno pristopajo in upoštevajo vsa pravila, da potem lahko recimo neke teste ali cepiv uporabijo. Sem rekel klobuk dol. To je tista stroka, ki ji lahko zaupam. Ne znam drugače reči. </font><br/>
<font size="4">	Če pa imate bolj konkretno kaj, kaj je potem tako netransparentno. Pol pa dajmo bolj konkretno o tem govoriti, da se ne bomo tako v prazno pogovarjali.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Vi imate kot predlagatelj vedno do besede. Tako da želite besedo?</font><br/>
<font size="4">	/oglašanje iz klopi/ Ja.</font><br/>
<font size="4">	Izvolite.</font><br/>
<br/>
<b><font size="4">JURE POGAČNIK: </font></b><font size="4">Ja, hvala gospod Lenart za to vprašanje. In opravičujem se, če sem bil glede tega nejasen ali pa nisem dovolj dobro poudaril. Glejte, to da varnostne študije niso dostopne javnosti, to je netransparentnost. To je netransparentnost najvišjega formata, ki ne vem, da bi imela lahko še kaj primerljivo velikega za primerjati. Skratka to, da se varnostne študije skrivajo in ne samo, da se skrivajo, da se aktivno skrivajo. Vemo, da javna agencija že sedem let vodi postopke in borbo na sodiščih, zato da tega ne bi pokazala. To ni nič drugega kot netransparentost. </font><br/>
<br/>
<b><font size="4">13. TRAK: (AB) – 15.35</font></b><br/>
<br/>
<b><font size="4">	</font></b><font size="4">(nadaljevanje) To, da strokovnjaki, pediatri in zdravniki in laična javnost ne vejo, da se varnost cepiv ne preverja s placebom, ampak s prejšnjo verzijo cepiva, to je netransparentnost. Netransparentnost v tem sistemu je – jih je še veliko več. Recimo to, da rezultati laboratorijskih testov in preverjanj cepiv, da so skrivnost.</font><br/>
<font size="4">	Skratka tukaj je veliko skrivnosti na eni strani, na drugi strani pa neko naivno pričakovanje, da bo zdaj ljudstvo cepivom zaupalo. To je tisto, kar ne gre skupaj. In netransparentnost, recimo prejle, ko sta komentirala predstavnica Javne agencije za zdravje, je rekla, da glede 4. točke, ki pravi »zdravila in cepiva, ki bi spreminjala človekov DNK niso dovoljena«. Ona je rekla – potem pa ne bomo imeli več citostatikov in kemoterapevtikov. Mislim halo, jaz nisem vedel, da so citostatiki pa kemoterapevtiki sploh, da spreminjajo DNK, pa se s cepljenjem ukvarjam že 15 let. Tudi z GSO-ji sem se ukvarjal. </font><br/>
<font size="4">	In skratka, to so te netransparentnosti. Po drugi strani nam pa predstavnica Ministrstva za zdravje, gospa Magajne zatrjuje in to tudi v pisnem mnenju Vlade, da cepiva, ki so prišla na trg, da ne spreminjajo DNK-ja in nekako namiguje v imenu Vlade, da tema sploh ni aktualna. Skratka tukaj vidimo, da Ministrstvo za zdravje in JAZMP sta praktično na nasprotnih bregovih in da trdita nasprotno stališče. Upam, da je mogoče malo bolj jasno, če mi je uspelo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Naslednji ima besedo kolega Branislav Rajić.</font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. BRANISLAV RAJIĆ (PS SMC):</font></b><font size="4"> Hvala lepa, gospa predsednica.</font><br/>
<font size="4">	Dober dan vsem! Mi smo že imeli eno izkušnjo, eno kontra /nerazumljivo/ pozicijo, stališč različnih pri Zakonu o nalezljivih boleznih in nisem s tem obremenjen, tako da grem čisto nov in čistega srca v to drugo razpravo, kjer je tudi drugo izhodišče tega zakona. Razumem ga kot eno aktivno sodelovanje državljanov in kot pobudo, ki je dovolj, da se seveda vnovič prisluhne argumentov glede nove teme. </font><br/>
<font size="4">	Mi pa da misliti mnenje Zakonodajno-pravne službe, ki v enem momentu v enem stavku pač pove, da je opažen jasno izražen namen preprečitve uporabe zdravil v cepljenju. To je že nekaj, na kar se prižgejo rdeče luči. Nenazadnje nadaljevala je gospa iz Agencije za zdravila, ne za zdravje, kot je predlagatelj povedal, ki je povedala, da predlagane spremembe niso skladne z zakonodajo Evropske unije in da predstavljajo nevarnost za javno zdravje, če bi obveljale take, kot se predlagajo. Torej v primeru uveljavitve teh bi v Sloveniji ostali brez cepiv, tistih, ki jih pač nabavljamo in preverjamo preko Evropske unije, kar bi pomenilo, da smo postali večinsko populacijsko nezaščiteni. In tu je neki problem, ki ga jaz vidim. </font><br/>
<font size="4">	Je pa nekaj, o čem se absolutno strinjam in na čem bomo mogli graditi eno skupno pot, vsaj če smo pametni dovolj, da moramo več delati na tej transparentnosti, ki v določeni eri izraža ene pomanjkljivosti. Jaz se danes za razliko od prejšnjič s kolegom Židanom veliko bolj strinjam. Zadnjič sva ostala na okopih, ko se je verjetno zaradi političnega marketinga odločil v podporo predlagateljem tega zakona takrat, ampak danes – res je, da imamo eno dilemo okoli te transparentnosti. Seveda kolega Židan je to zdaj tukaj, prej ga ni bilo, pa sem se odločil, da ne govorim o tem. ampak za uvod je uporabil eno tako domislico, da se je odpovedal cepljenju proti gripi, da bi drugim ljudem omogočil, da jo dobijo. In je izgledalo, kot da je stotinam ljudi omogočil, da se cepijo. Ne, samo enemu si to omogočil. Tako da ta uvod je mogoč bil malo preveč baročen, glede na sporočilo, ki si </font><br/>
<br/>
<b><font size="4">14. TRAK: (AB) – 15.40</font></b><br/>
<br/>
<b><font size="4">	</font></b><font size="4">(nadaljevanje) ga hotel pokazati. Ampak torej s takim pristopom se ne morem strinjati. Se pa strinjam s transparentnostjo oziroma tezo, da transparentnost ni dovolj dokazana in menim in tu se bomo vsi skupaj zavzemali, da je treba doseči situacije, da so varnostne študije v celoti dostopne prvo v polni obliki, nato pa tudi v eni popularizirani obliki, ki bo pomirila vse tiste, ki si želijo zvečer, ko otroka dajo spat, še malo nekaj prebrati, brez nekega večjega znanja, kot je srednješolsko znanje iz biologije. To sta dve reči, ki se moramo potruditi vsi skupaj. </font><br/>
<font size="4">	Jaz sem po tem našem procesu Zakona o nalezljivih boleznih tudi naslovil na takratnega ministra za zdravje vprašanje glede transparentnosti. Dobil sem odgovor, ki ni bil glih briljantno intoniran. Nisem bil s tem zadovoljen, sem tudi objavil, se izpostavil in čakamo na novega ministra, da znova to iteracijo zaženemo, ker mislim da je to absolutno vredno naporov in tu res pravim da ne samo zaradi tega, ker ne verjamemo, ampak zaradi tega, ker so eni ljudje šli skozi velike drame s svojim otrokom, s sorodnikom ali pač sam seboj in takemu je zelo težko povedati karkoli, ker nimaš argumentov. Njega enostavno njegova drama pritiska do take mere, da ne more gledati neki splošni nivo nekega naznanila, da je vse varno in štampiljko neke agencije, ki njemu nič ne pomeni. In zato je dobro, da na tem delamo skupaj.</font><br/>
<font size="4">	V pojasnili Vlade piše, da je v navodilu za uporabo, ki je namenjeno pacientu, da morajo biti ključni podatki iz povzetka glavnih značilnosti zdravila in da so predstavljeni na vsem razumljiv način. Ampak res je, da to ne more zadoščati. Torej moramo se aktivirati, da sprožimo en drugačen postopek. Samo tisti, ki se predlaga s tem zakonom, o katerem danes govorimo, pa na žalost še vedno to ne rešuje, ker je pač drugi postopek in druga procedura. </font><br/>
<font size="4">	Evropska agencija za zdravila je edini garant, da imamo pravi pristop. Nenazadnje se vidi tudi po dolgoživosti naše populacije evropske, v primerjavi z vsemi ostalimi, da pri nas se res najbolj odrežemo, če temu tako rečem. In enkrat, ko je cepivo na trgu v Evropski uniji, mi imamo eno zelo močno in veliko stopnjo varnosti pred nalezljivimi boleznimi in seveda varnosti, da ta cepiva niso napačna. Ampak zaradi tega, ker so na trgu, se začne izvajati ta, kot mu rečejo farmakovigilanca, torej ta postmarketinški nadzor, ker se šele takrat pojavi veliki statistični vzorec, znotraj katerega se pojavijo ti neki majhni, nepričakovani, nezaželeni primeri in kateri se raziskujejo, šele ko imamo dovolj veliko število ljudi, ki so to prejeli.</font><br/>
<font size="4">	In zdaj, ko imamo vse te podatke, na tej točki se jaz sprašujem zdaj komu verjeti, tej Evropski agenciji za zdravila – EMA ali danes, da verjamemo – zdaj tukaj sta dva predstavnika gibanja 5 tisoč ljudi in sicer 5 tisoč ljudi, ki dvomijo, ki imajo neki dvom, največkrat kot slaba izkušnja lastna, velikokrat pa tudi kot neki solidarnostni odziv na objavah v družbenih medijih nekih ljudi, ki je nemogoče preveriti ampak ljudje smo, dobri smo in se odzivamo seveda empatično in zato meni je jasno, da se je zbrala velika količina ljudi, ki želijo drugo pojasnilo. Ampak jaz nisem siguren, da je to prava, da je to pravi način. </font><br/>
<font size="4">	Pa zdaj še nekaj bom zelo direkten, zato ker mislim, da je prav, da to povem. Zakaj jaz dvema gospodoma manj verjamem, kot bi recimo tej Evropski agenciji za zdravila. Prišla sta z neko prispodobo mask. Ko so jih opozorili, da se to ne da, sta dobrohotno sprejela maske tukaj, potem sta jih pol seje držala pod nosom, ker je to sama ena provokacija in jaz zdaj res razmišljam, če te nekdo namerno ves čas provocira na tak način, vidiš da je to ena druga agenda. Tako da žal, gospodje, s tem ste verjetno nekaj točk izgubili še pri tistih, ki so vam tokrat hoteli prisluhniti. Ampak pustimo še to.</font><br/>
<font size="4">	Tretja točka je ta nezdružljivost izdaje dovoljenja za zdravila v skrajšanih in poenostavljenih postopkih za uporabo teh zdravila v programih obveznega cepljenja. Predstavljajte si, covid si lahko predstavljamo, predstavljajmo si še neko ebolo v sedmi potenci, ki se lahko enkrat zgodi in da </font><br/>
<br/>
<b><font size="4">15. TRAK: (AB) – 15.45</font></b><br/>
<br/>
<b><font size="4">	</font></b><font size="4">(nadaljevanje) »pomiramo« kot muhe. In zdaj imamo pa zakonodajo, ki bi danes recimo ji dali zeleno luč, ki prepoveduje hiter postopek ali poenostavljeno preverjanje. A si predstavljate kako uslugo si naredimo? In zaradi tega je zame absolutno nesprejemljiva.</font><br/>
<font size="4">	In zadnja točka, ki je omenjena kot prepoved uporabe zdravil, ki bi spreminjala človekovo DNK. Imamo trditev, da nobeno od cepiv, ki se ne uporablja v programu obveznega cepljenja ne spreminja človekove DNK. To sicer vemo tudi tisti, ki nismo medicinci. Ampak jaz se sprašujem, poglejte, kolikokrat je podeljena Nobelova nagrada za medicino, za genetiko, za biologijo ljudem, ki so preučevali ravno to raven DNK, RNK, genetike, tega najbolj drobnega dela živega … življenja kot sistema. In zdaj kaj bi ti ljudje mislim rekli, vsi ti nobelovci, da zdaj mi na pragu 22. stoletja v Sloveniji imamo zakon, ki prepoveduje DNK. Mislim, to je čisto noro. In gospod, ki nam danes ta zakon predlaga, še pravi, da ni vedel do sedaj, da se pri citostatikih uporablja karkoli vezano na DNK, pred tem pa je rekel, da je pravnik. Pa čisto normalno, da ne veste, zakaj bi mogli vedeti. </font><br/>
<font size="4">Tako da ni to nič prepričljivo in jaz razumem, da je za nekoga dva litra kamiličnega čaja na noč polne lune idealno zdravilo, ampak veste, zame je problem še, ko ga ne vliva vas, ampak v svojega otroka, ker tudi na ta način onemogočiš otroka, da je zdravljen na način kot se spodobi in kot ti civilizacija narekuje. In že tu imam problem, zato pri tem zakonu resnično razumem samo to, ta klic po transparentnosti in se v imenu vseh zavzamem, da bomo to še naprej rinili v to, ampak vse na način kot je predstavljeno, verjemite, da se mi ne zdi prav in ne bom podprl.</font><br/>
<font size="4">	Hvala. </font><br/>
<font size="4">	/oglašanje iz klopi/ replika.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa za razpravo. </font><br/>
<font size="4">	Izvolite gospod Židan, imate repliko. Prvo je replika, potem pa naprej.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala gospa predsednica.</font><br/>
<font size="4">	Jaz sicer ne razumem, zakaj cenjeni kolega Brane psihološko analiziral moj govor. Jaz njegovega ne bom, ker to ni moja naloga. Moja naloga je, da se ukvarjam s tem zakonom. Ker pa je postavil na nek način neko vprašanje je prav, da mu odgovorim. Tako, ko sem ugotovil iz javno dostopnih informacij, da je pač povpraševanje po cepivu proti sezonski gripi pač verjetno zaradi tudi pozitivne komunikacije, večje, pomembno večje, kot je število nabavljenih doz, je dvojno število nabavljenih doz, je bila moja prva reakcija poslanska pobuda pristojnemu ministru s prošnjo, da se takoj zaustavi cepljenje po tistih, ki so prijavljeni, ampak, da se da v trenutku maksimalna prednost občutljivim kategorijam, torej starejšim, bolnikom in tako naprej, kar bi lahko naredil. Ampak nobenega odziva ni bilo. Pa okej, pač jaz lahko naredim tisto. Kot poslanec ne morem jaz tega zaustaviti. Podobno prošnjo sem dal tudi na vodstvo Državnega zbora, da pač čeprav smo prijavljeni, da se pač tega ne izkoristimo, da pač dobijo najstarejši, ker so bile iz posameznih delov Slovenije, da tudi najstarejši ne morejo priti do cepljenja. Ampak tisto, kar pa lahko pa res naredim, da se tudi upošteva pa je, da se odjavim iz čakalne vrste in sem se odjavil. Če je to enemu pomagalo, je okej. Jaz upam, pojma nimam, a je pomagalo, ampak čutil sem, da je to potrebno narediti.</font><br/>
<font size="4">	In res ne bi želel, da analizirate moje obnašanje, ker mislim, da ni bilo napačno. Jaz sem pač naredil, kar sem znal narediti in to sem povedal čisto tako odprto in odkrito. Ne bom pa analiziral vašega govora, razen takrat, gospod poslanec, ko bova sama pa se bova pogovarjal in ne bova s svojim medsebojnim odnosom utrujala gledalke in gledalce, zlasti pa tukaj prisotne.</font><br/>
<font size="4">	Hvala gospa predsednica za besedo. Mi dosti pomeni, da lahko odgovorim.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Gremo naprej. Izvolite, ja. Kaj želite v imenu predlagatelja? 	</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. GREGOR KOS: </font></b><font size="4">Hvala lepa, gospa predsednica. Spoštovane članice in člani odbora, spoštovani ostali prisotni!</font><br/>
<font size="4">	Dovolite mi, da najprej samo izpostavim nekaj, kar danes smo slišali, da smo gibanje, da smo civilna iniciativa. Nič od tega ne drži. Tukaj smo predstavniki ljudske iniciative, ki je ena temeljev ustavne demokracije. Žalosti me, da se v tej hiši pogovarjamo o tej temi na nivoju, da smo gibanje ali pa civilna iniciativa. Če pa smo se kaj naučili v prvih dneh leta 2021 in pa v letu, v celotnem letu 2020 je pa to lekcija, da si stroka še kako ni enotna in predvsem, da si tudi. </font><br/>
<br/>
<b><font size="4">16. TRAK: (AB) – 15.50</font></b><br/>
<br/>
<b><font size="4">	</font></b><font size="4">(nadaljevanje) znanost ni enotna, kar je dobro, ker bi sicer živeli v enoumju. </font><br/>
<font size="4">	Veste, ko slišimo vsak dan besede zaupati ali pa zaupajte, verjemite, stroka, edini in podobno, je seveda jasno, da moramo v poplavi teh besed najmanj zastriči z ušesi ali pa neki redki pogledati tudi dejstva. In prvo dejstvo je, da je celoten regulatorni sistem v Republiki Sloveniji in Evropski uniji žal globoko v konfliktu interesov. Če govorimo o Sloveniji, Javno agencijo za zdravila in medicinske pripomočke, ki naj bi bila krovna nadzorna institucija, vodi človek, ki je vso kariero, 22 let preživel v farmacevtski multinacionalki. Če povem primer za Evropsko agencijo za zdravila, EMO, 86 odstotkov njenega proračuna zagotavlja farmacevtska industrija. 86 odstotkov. </font><br/>
<font size="4">	Vrnimo se v Slovenijo; kako sploh pridemo do take situacije, ki bi lahko jo imenovali konflikti interesov. Imenovanje direktorja javne agencije omogoča Vlada z imenovanje Sveta JAZMP. Pri tem Vlade ne vodi interes strokovnosti ali transparentnosti, niti iskanja česarkoli, kar ne bi bilo konflikt interesov.</font><br/>
<font size="4">	Za jasnejšo sliko se moramo zahvaliti gospe Jelki Godec, ki je bila »v prvem poslanskem mandatu kot poslanka v Državnem zboru 2014-2018 predsednica preiskovalne komisije o ugotavljanju zlorab v slovenskem zdravstvenem sistemu«. Mnogo težje bi namreč danes predstavili nivo konflikta interesov pri institucijah, kot je Javna agencija za zdravila in medicinske pripomočke, če ne bi bilo že toliko pionirskega dela gospe Godec. Že leta 2016, pred petimi leti je namreč gospa Godec na takratno Vlado Republike Slovenije – ministrica za zdravje je bila takrat iz vrst SMC, Milojka Kolar Celarc, naslovila pisno poslansko vprašanje. Delno ga skrajšujem »v 7. točki, ali je Vlada ob imenovanju članov v JAZMP preverila morebitno navzkrižne interese pri posameznih članih. 8., če je, zakaj je bil v Svet JAZMP imenovan pooblaščenec farmacevtske družbe iz Švice za področje Slovenije. 9., kdo bo odgovarjal, če se ugotovi, da je Vlada delovala protizakonito in v Svet JAZMP imenovala člana pri katerem je ugotovljeno navzkrižje interesov. 10., ali se Vladi Republike Slovenije zdi moralno in etično, da je ena oseba imenovana na več odločevalskih mest in skupin, ki odloča o nabavi in prodaji zdravil in tako prihaja do konflikta interesov«.</font><br/>
<font size="4">	Vse to so več kot tehtna vprašanja, ki so pa žal zgolj vrh ledene gore vseh dogajanj okoli Javne agencije za zdravila. Javna agencija ima v Svetu sedem članic in članov, štirje na predlog Vlade. V aktualni sestavi je od sedmih zgolj ena doktorica znanosti in en magister znanosti. Med člani najdemo imena celo na nivoju podpredsednice, kjer so osebe danes zadolžene za donacije podjetij na UKC Ljubljana, kar je najmanj nenavadna situacija za predstavnike sveta nadzorne institucije, predvsem pa verjetno učbeniški primer konflikta interesov in korupcijskih tveganj.</font><br/>
<font size="4">	Pa se vrnimo še na primer aktualnega direktorja agencije, kariernega poslovneža iz vrst farmacevtskih multinacionalk. Oktobra leta 2019 je bilo v množičnih medijih opis nezadovoljstva zaposlenih z njegovim vodenjem, zaradi katerega je nadzorno agencijo zapustilo 13 zaposlenih, tudi z očitki mobinga, med njimi vodja sektorja za medicinske pripomočke in kar šest inšpektorjev. Vse skupaj ima pa agencija 14 inšpektorjev. Agencija je v šestih letih zamenjala pred tem štiri direktorje. Tudi eden prejšnjih direktorjev, ki je agencijo vodil v mandatu 2012-2015 je bil kader ameriške farmacevtske multinacionalke. Pri njemu se je začel problem, ki smo ga danes že večkrat izpostavili. To pa je problem javnosti varnostnih študij, ki jih je takrat od javne agencije terjala dr. Mateja Černič, avtorica pregledne analitične znanstvene knjige Ideološki konstrukti o cepljenju. In tedanji direktor, torej leta 2014 je slednje zavrnil z izgovorom, da ne more izdajati komercialnih podatkov. Danes se besedna zveza komercialni podatki ne upošteva več, govorijo pa o ogroženi poslovni skrivnosti proizvajalcev cepiv. </font><br/>
<font size="4">Na srečo pa imamo v Sloveniji eno redkih delujočih javnih inštitucij z imenom informacijska pooblaščenka, ki je že v fazi obravnave tega predloga zakona v Državnem svetu oziroma pred začetkom. </font><br/>
<br/>
<b><font size="4">17. TRAK (ŠS) 15.55</font></b><br/>
<br/>
<font size="4">(nadaljevanje) izdala mnenje, skrajšano, citiram: ko gre za tehtanje med javnim zdravjem in varstvom potrošnikov oziroma uporabnikov na eni strani in na drugi strani interesi informacevtskih družb po oceni informacijske pooblaščenke ni dvoma, da ima javno zdravje in zdravje ljudi prednost pred poslovnimi interesi teh družb. </font><br/>
<font size="4">Pa še eno pomembno izhodišče je izpostavil nekdanji direktor Agencije v medijskem pogovoru, in sicer redno evidentiranje lobističnih stikov, kar Agenciji nalaga tudi zakon. Ko pa danes pogledamo preglednico lobističnih stikov v bazi ERAR, ugotovimo, da na javni Agenciji za zdravila in medicinske pripomočke sploh niso evidentirali lobističnega stika vse od maja, leta 2019. Spomnimo, julija 2019 je prejšnja vlada zamenjala predstavnike v Svetu Agencije. Evidentiranega lobističnega stika gospodarskega, interesnega združenja mednarodnih farmacevtskih družb v Sloveniji združuje vse mednarodne multinacionalke, proizvajalke cepiv pa na JANZP ne poznajo več že vse od aprila 2018 in prav imate, ko se spomnite, ko je prav konec leta 2018 postal direktor Agencije karierni agro farmacevtskih multinacionalk. </font><br/>
<font size="4">V stranki za zdravo družbo smo že julija 2020 na Okrožno državno tožilstvo poslali prijavo suma kaznivega dejanja. Menimo, da pri njihovem ravnanju v zvezi z zagotavljanjem varnosti cepiv obstajajo konkretne značilnosti kaznivega dejanja zlorabe uradnega položaja, nevestnega dela v službi in povzročitve splošne nevarnosti in ocenjujemo, da je zaradi navedenega prišlo do resnih in trajnih posledic na zdravju številnih državljank in državljanov. Do današnjega dne nismo prejeli nikakršnega odgovora.</font><br/>
<font size="4">Eno od vprašanj, ki ostaja je, kako je možno, da na vsa vprašanja, ki jih je spoštovana gospa Godec izpostavila že leta 2016 do danes v Javni agenciji za zdravila ni bilo spremenjenih situacij konflikta interesov in predvsem ureditve logističnih stikov, ki jih zahteva zakon. </font><br/>
<font size="4">In samo še kratek zaključek. Glede na to, da ste izpostavili v debati tudi cepiva glede covid in kaj civilizacijsko naj bi prinašala. Ta točka, zaključna je pa povezana s prizadevanjem slovenskega bisera, ustavnega pravnika spoštovanega dr. Andraža Terška, kajti njegova neutrudno nesebično strokovno delo je verjetno vsebinsko doprineslo k Resoluciji Sveta Evrope št. 2361 o vprašanju obveznega oziroma prisilnega cepljenja za sars … oziroma covid 19, objavljeno prejšnji četrtek. Kratek povzetek objave na spletni strani Sveta Evrope, odlične novice Sveta Evrope, vodilne Svetovne organizacije za človekove pravice, ki je organ upravljanja Evropskega sodišča za človekove pravice. Danes je izglasovana Resolucija Sveta Evrope, ki državam prepoveduje, da bi cepljenje proti covid postalo obvezno ali se lahko uporablja diskriminacija delavcev ali kogarkoli, ki se ne cepi.</font><br/>
<font size="4">Dve točki samo še kratki, ki jih naslavlja resolucija. Zagotavlja obveščenost državljanov, da cepljenje ni obvezno in da se na nikogar ne pritiska politično, socialno ali kako drugače, da se cepi, če tega ne želi narediti sam. </font><br/>
<font size="4">In drugič, zagotoviti, da nihče ne bo diskriminiran, ker ni bil cepljen, zaradi možnih tveganj za zdravje ali ker se noče cepiti oziroma biti cepljen. </font><br/>
<font size="4">Upam, da ne bo zdaj kdo rekel, da odločitev Sveta Evrope ne rabimo slediti. Hvala lepa.</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4"> Ja, hvala tudi vam. Sedaj imam pač kratko razpravo tudi sama. </font><br/>
<font size="4">Zdaj mislim, da iz tega, kar ste ravno vi na koncu povedali, se mi zdi, da lahko potegnemo, vsaj iz moje strani nekaj temeljnega, ne. Ni bistvo spreminjat zakonodajo. Bistveno je, da zakonodajo, ki jo imamo upoštevamo in da se zakonodaja tudi izvaja. Zdaj omenjali ste res pomembno delo, ki ga je opravila Jelka Godec in komisija in z vami se strinjam. Lahko vam povem, da je bilo takrat mnogo tega posredovano regulatorjem v tej državi in nenazadnje tudi organom pregona. Zdaj pa se sprašujemo ali dejansko naša pravna država deluje. Saj tukaj pa smo spet na drugem polju, ker ga velikokrat tudi v Državnem zboru odpiramo, kajti jaz sem ena tistih glasnih, ki mislim, da imamo na tem področju velik problem, </font><br/>
<br/>
<b><font size="4">18. TRAK (ŠS) 16.00</font></b><br/>
<br/>
<font size="4">(nadaljevanje) vsaj ko hočemo kake stvari konkretno odpreti so nekateri mnenja, da pa mi ne smemo konkretno ničesar odpreti, ker da je takrat ta tatata ne, in da je nekdo v tej državi, ki nad katerim ni nič kot samo modro nebo in jaz se s tem ne strinjam in tukaj menim, da imate prav, kar se tega tiče. Jaz menim, da bi bili zelo pomembno, če bi organi pregona naredili svoje delo, da bi regulatorju opravili svoje delo, da bi se nepravilnosti čim prej in takoj razčistile, ampak postopki so taki, kot so. </font><br/>
<font size="4">Vi dobro veste, kakšne vse stvari padajo ne samo padajo na naših sodiščih, ampak zastarajo, zastarajo in jaz mislim, a veste, da v prvi vrsti je pač tudi moja razprava meji na tem, da ne gre samo za to, da mi samo zakone spreminjamo, ampak da moramo enkrat v tej državi začeti delati na tem, da bodo zakoni spoštovani, da bodo spoštovani in s tem tudi dvom v karkoli čim manjši.</font><br/>
<font size="4">Jaz vem, da mi lahko še ne vem kaj naredimo, pa bo za vsako stvar, ki jo sprejmemo v tej državi našla skupina, ki bo temu nasprotovala ali pa posamezniki ali pa našla kakšen dvom. To je upravičeno, saj smo različni in prav je tako, potem pa se seveda tehta med eno in drugo stranjo in se pogleda.</font><br/>
<font size="4">Strinjam se tudi z nekaterimi predhodniki, ki so govorili o pomenu transparentnosti ne. Jaz sem absolutno ena izmed tistih, ki sem za večjo transparentnost. Naj se to tudi pač v prihodnje pogleda in pogledamo, kaj se da na tem področju narediti,  ni pa dovolj en sam splošen zapis, ker potem ne bomo pri tej zadevi prišli nikamor.</font><br/>
<font size="4">Zdaj, jaz bom bolj konkretna in ne bom politično neke stvari zavijala, kot nekateri mogoče to počnejo, zato da bi si gradila neke politične točke. Meni to ta trenutek pač je nepomembno, ker se mi zdi, da govorimo preveč o pomembni zadevi. Ampak, jaz moram povedati, da ker je bilo prej omenjeno ne, zakon kot tak je v nasprotju z evropsko zakonodajo in tudi z našim pravnim redom. Zdaj vi ste tudi sami dali nekatere pomisleke, opcije, da bi se pač podali amandmaji ne in te amandmaje bi lahko posvojila vsaka poslanska skupina, če je vidila v tem predlogu zakona ta trenutek, da je ta rešitev prava. Tega ni bilo. Zdaj je pač seveda lahko eni glasujejo tako, drugače, kakor koli že, ampak vsak bi lahko to naredil in seveda omogočil, da je pač ta pač predlog zakona narejen tako, da bi pač nekako bilo tudi mnenje Zakonodajo-pravne službe upoštevano, ampak verjetno bo to  tudi Zakonodajno-pravna služba o teh zadevah povedala več kaj sama.</font><br/>
<font size="4">Tako, da jaz se absolutno zavedam, da v državi tudi z novimi tehnologijami in tako prehajamo do različnih informacij, mnenj, da se nekje ponekod včasih kakšen dvom poveča in mogoče tudi kdaj okrepi, da je veliko tudi pavšalnih stvari, neresničnih stvari, da potem so različna zavajanja in potem včasih ljudje ne verjamejo več niti sami sebi, kaj šele drugim. </font><br/>
<font size="4">Bi pa tukaj bila še v enem delu zelo jasna. Poglejte, jaz moram povedati, da tako cepljenje kot razvoj zdravil še kako podpiram in bi naredila vse, kaj je v moji moči, da se na tem dela še intenzivneje, pa ne samo ne pri nas, smo premajhni, ampak  govorim v svetovnem merilu, kajti če samo razmišljam, da bi me pred letom dni dobrim letom dni nekdo vprašal, da bom po državi morala hoditi z maskami, bi se verjetno nasmehnila, čeprav sem bila v državah že takrat, ki so maske nosile zaradi drugih razlogov in mi to ni bilo tako čudno, ampak vseeno bi rekla, pa to ne more biti res. Da bo pač potrebno sprejemati ukrepe zaradi stvari, ki se bo pojavila v bom rekla na svetu. Pa se je zgodilo</font><br/>
<br/>
<b><font size="4">19. TRAK (ŠS) 16.05</font></b><br/>
<br/>
<font size="4">(nadaljevanje) in zelo je poseglo v naša življenja. In jaz osebno in moram reči da tudi v Slovenski demokratski stranki smo bili zelo usmerjeni v to, kdaj bo zasijala ta luč v tem tunelu s tem, ko bomo prišli do cepiv oziroma zdravil. In jaz sem hvaležna tem ljudem ne, hvaležna tem ljudem, ki so na tem delovali, ki delajo. Še bolj sem se začel zavedati pomena te stroke na svetu, res še bolj. Včasih niti nisem dala tak velik poudarek in danes tudi razumem, zakaj toliko ljudi, ki so na teh področjih delali v zgodovini dobilo tudi razne nagrade, tudi Nobelove nagrade. Danes dejansko to mnogo bolj razumem,</font><br/>
<font size="4">Tako da, jaz kakorkoli že menim še enkrat, sem za transparentnost ampak menim, da jo samo s temi pač predlogi ne bomo dosegli, da je potrebno pogledati še nekoliko drugače kot drugič, absolutno menim, da je potreben nadzor nad temu, da so stvari takšne, kot morajo biti v skladu z zakonodajo in da regulatorji so tukaj, da opravijo svoje delo in da delo opravijo tudi organi pregona, če pride do česarkoli, kar bi bilo v nasprotju. Ampak kot rečeno, za to je pa potrebno upoštevanje zakonodaje  ne pa novi zakoni, ker s tem ne vem, če bomo res rešili tisto, kar si želimo, da bi se rešilo.  </font><br/>
<font size="4">Toliko z moje strani, sedaj pa predajam besedo kolegici Dimic.</font><br/>
<br/>
<b><font size="4">IVA DIMIC (PS NSi):</font></b><font size="4"> Hvala lepa spoštovana predsednica. Današnja seja, še ena v nizu mogoče sej, ki želijo neko mogoče dvom ali karkoli, ker tolikokrat ponavljamo ta transparentnost, transparentnost, transparentnost. Jaz sem za transparentnost oziroma če povem ne s tujko, ampak s slovensko besedo, za preglednost, za preglednost, a ne, to pomeni ta beseda. Ker mi ljudje pišejo, da zakaj ponavljamo transparentnost, da ne razumejo te besede. Za preglednost povsod.</font><br/>
<font size="4">Seveda pa naj povem, da predlagatelji zelo čutno so predstavili svoj zakon. Pa ne tega, tudi zakon, ki smo ga imeli nekaj mesecev nazaj in na nek način jih razumem. So zaskrbljeni, verjetno tudi iz marsikatere tudi žal lastne izkušnje. Pa vendarle grejo stvari tudi  njim naproti. Nihče nikogar ne izključuje tudi na področju zdravil, cepiv in prehranskih dodatkov. Tega mogoče jaz danes nisem zasledila ma še marsikakšna razprava in marsikakšna zadeva je bila vezana ne na zdravila pa na cepiva ampak na prehranske dodatke.</font><br/>
<font size="4">Meni, jaz lahko rečem, da je Slovenija znotraj EU-ja, da obstajajo neki skupni regulatorji, da so določene zadeve centralizirane, ker pač nenazadnje Slovenija je seveda ena od držav članic Evropske unije, ampak hkrati tudi dvomilijonska država, ki mogoče za določene zadeve nima dovolj nekih lastnih resursov. Regulativa na področju zdravil pa tudi na področju cepiv je centralizirana preko evropske agencije za zdravila Ema in jaz moram reči, da jaz tej agenciji zaupam. Zaupam ji zato, ker ravno danes, ko je 4. februar, dan boja , svetovni dan boja proti raku, moram reči, da tudi krovne organizacije sodelujejo z Emo, kot evropsko agencijo za zdravila in jaz na tem področju zaupam. </font><br/>
<font size="4">Bilo je rečeno, da so dvojne slepe varnostne študije za zdravila. Poglejte, tudi na tem področju sodelujemo</font><br/>
<br/>
<b><font size="4">20. TRAK (ŠS) 16.10</font></b><br/>
<br/>
<font size="4">(nadaljevanje) z Evropsko agencijo za zdravila in da so, tudi državna sekretarka je povedala, da se sem si zapisala, po zakonu kontrolira vsaka serija cepiv. Se pravi, da tukaj obstaja nadzor, obstaja nadzor in da to kontrolirajo uradni kontrolni laboratoriji, ki sodijo v mrežo uradnih kontrolnih laboratorijev. Se pravi, tudi tukaj je nadzor. </font><br/>
<font size="4">Bilo je tudi zapisano, da no kar se tiče, da bi bile med javnimi dostopnimi podatki o zdravilih tudi varnostne študije. O teh varnostnih študijah se pa res zdaj v tem Državnem zboru že na kar nekaj odborih vrtimo. Vsem je jasno, da so varnostne študije dostopne v enem delu, ki jih ni nikjer in da so zaprte oziroma težje dostopne samo v delu, ki ščitijo intelektualno lastnino, kar pomeni, da so zaprte v tistem delu, ki ne omogoča ponaredkov znanstvenih dognanj raziskovanj, samo v tistem delu. Ker, če si predstavljate, da bi bile v tem delu odprte, kaj vse bi to lahko prihajalo do kakšnih zlorab in ne vem kje. Jaz si ne predstavljam. Jaz zaupam, da so zaprte v tistem delu, kjer ščitijo, da do zlorab ne bo prihajalo. To je ne vem.</font><br/>
<font size="4">Kar  se tiče mogoče se nisem dovolj že na začetku izpostavila. Mi moramo ločiti med cepivi, zdravili bom rekla med cepivi, ki so vključene med obvezno cepljenje in v prostovoljno cepljenje. Tudi tukaj prihaja do razlik in to je potrebno ločit. Prostovoljno cepljenje vemo kaj je obvezno cepljenje. Znotraj obveznega cepljenja za otroke in kaj je prostovoljno cepljenje. Prostovoljno cepljenje je proti klopnemu meningitisu in še lahko naštejem. Tudi proti covidu je nenazadnje prostovoljno cepljenje. To ni obvezno cepljenje. </font><br/>
<font size="4">Cepivo po skrajšanem postopku mislim, da praktično razen generičnih cepiv teh cepiv ni in kar pa je tisto, kar pa je mene malo odneslo, najprej v tem a se to res dogaja in seveda jaz do tega imam ničelno toleranco ali je to samo neko predvidevanje, kaj se bo vse zgodilo in napovedovanje nekih črnih časov pa je ta, pa so ta zdravila z, ki spreminjajo človekovo DNK. Ja, če to posluša nekdo, si res mislim, da mogoče živi v nekem drugem svetu, a ne.</font><br/>
<font size="4">Zdravila, ki spreminjajo človekovo DNK se pri nas v Sloveniji ne uporablja. V programu obveznega cepljenja jih ni.</font><br/>
<font size="4">Kar pa se tiče prostovoljnega cepljenja seveda pa je tudi to, če je kaj takšnega v pristojnosti etične komisije v katero jaz upam, da vsi, ki sedimo v tej dvorani, tudi zaupamo in moram reči, da imamo v Sloveniji kar močno aktivno tudi to etično komisijo. Mene osebno je, danes so me zmotile nekatere stvari tudi pri predlagateljih, a ne. Neko posploševanje stanja ali pa časa v katerem živimo. Bilo je rečeno, imam zapisano, hrana je gensko spremenjena, kaj šele cepivo. Jaz imam, tukaj za mano odzadaj sedi nekdanji minister za kmetijstvo gospod Židan, ki dobro ve, kako je Slovenija zaščitena pri gensko spremenjenih živilih ali organizmih. Kako smo se borili skupaj proti temu in kako smo </font><br/>
<br/>
<b><font size="4">21. TRAK (ŠS) 16.15</font></b><br/>
<br/>
<font size="4">(nadaljevanje) se borili skupaj proti temu in kako smo sprejeli sklep, da Slovenija ni naklonjena gensko spremenjeni hrani in danes slišim, da cepiva primerjamo z gensko spremenjeno hrano. Meni se zdi, da je to, da to ni v redu, da na ta način še bolj begamo. </font><br/>
<font size="4">Seveda se strinjam, in to je bilo tudi v popravku zakona tudi, da se sledi in da pediatri morajo in da se vnaša v register poškodb v posameznem cepivu, to je že vse urejeno in tudi odgovornost proizvajalcev, do poškodb. </font><br/>
<font size="4">Želim si, da bi vendarle razumeli, da na področju cepiv ni divjega zahoda, ampak da je to kontrolirano, regulirano v celotni Evropski uniji in mi smo del te Unije in s tem tudi nadzorovani in lahko zaupamo tem regulatorjem. Hvala.</font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4"> Izvolite, replika kolega Židan.</font><br/>
<br/>
<b><font size="4">MAG. DEJAN ŽIDAN (PS SD):</font></b><font size="4"> Hvala gospa predsednica. Hval gospe Ivi Dimic, ker me je pozitivno omenjala. Potrjujem njenim  besedam, da smo skupaj sprejeli tako v tem parlamentu Resolucijo zagotovimo si hrano za jutri, ker je parlament predlagal, da se da noter tudi prepoved, da se gensko spremenjeni organizmi za hrano v Sloveniji vzgajajo in to smo potem tudi preko zakonodaje pa tudi po Evropski uniji potem tudi soglasno, se mi zdi Iva, dosegli. </font><br/>
<font size="4">Tisto, kar pa je mogoče za neko širšo javnost potrebno vedeti, mi smo v Sloveniji prepovedali, še vedno pa se lahko prodajajo, morajo pa biti označena živila, ki slučajno Evropska komisija odobri pa vsebujejo kakšne genetsko spremenjene surovine. Mora pa biti jasno označeno. Tisto, kar pa se sedaj borimo pa nam ni dokončno uspelo pa je jasna označitev posredne uporabe. Torej, vemo, da živila, ki imajo napis, da so brez genetsko spremenjenih organizmov, tudi v Sloveniji imamo že takšne blagovne znamke, tudi posredne uporabe ne dovoljujejo, če gre za ekološko pridelana živila, tudi takrat ni dovoljena tudi posredna uporaba med tem pri ostalih klasičnih pa posredna po domače, če recimo neka vrsta živali se prehranjuje tudi z genetsko spremenjeno sojo, ki se lahko uvaža v Evropo ne pa daje potem recimo mleko. Nismo še uspeli s tem, da bi morali tudi tam na mleku biti označeno, da se je žival prehranjevala z genetsko spremenjenim organizmom, razen tam, kjer gre za blagovne znamke. </font><br/>
<font size="4">To je Iva pa še neki napor, ki naju skupaj čaka. Hvala za besedo.</font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4"> Predlagatelj.</font><br/>
<br/>
<b><font size="4">MAG. GREGOR KOS: </font></b><font size="4">Ja gospa Iva Dimic, samo če dovolite, naj pojasnim, kar se tiče varnostnih študij. Razlika med varnostnimi študijami in povzetki, ki jih proizvajalec objavi je ogromna. </font><br/>
<font size="4">Tudi sama javna agencija za zdravile in medicinske pripomočke je priznala in to pisno, črno na belem, da če bi v javnost prišle varnostne študije, da bi marsikdo, ki zdaj verjame v varnost cepiv, začel v njih resno dvomit. </font><br/>
<font size="4">Namreč iz varnostnih študij se vidi, to so obsežne študije. Vidi se, koliko ljudi je bilo noter vključenih jasno, menda je tukaj številka bistveno manjša, kot si mi predstavljamo. Vidi se, koliko časa so te varnostne študije potekale. Menda potekajo samo štiri dni in vidi se, kaj so uporabili v kontrolni skupini, koliko je bila velika kontrolna skupina in vidi se, kako so se te čudovite statistike izračunale, ki potem v teoriji dajejo sliko, da so cepiva varna. In to je razlog, zakaj se te varnostne študije skrivajo, ne samo pred laično javnostjo, tudi pred strokovno javnostjo.</font><br/>
<font size="4">Se pravi, ko bo vam vaša zdravnica rekla, ja cepite se, to je varno, morate vedeti, da ona ni videla varnostnih študij. Ko pediatri staršem zagotavljajo, kako so cepiva varna in kako so stranski učinki pa res redki in to kakšna oteklina in morate vedeti, da ti pediatri teh varnostnih študij niso videli. In tako, kot je povedala </font><br/>
<font size="4">	</font><br/>
<b><font size="4">22. TRAK (ŠS) 16.20</font></b><br/>
<br/>
<font size="4">(nadaljevanje) Javna agencija verjetno, se jih skriva za to, ker v nasprotnem bi bila bi farmacija lahko utrpela velike izgube. Ja, to je iz moje strani, samo pojasnilo, kar se tiče varnostnih študij.</font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4"> Ja, kot zadnji razpravljavec ima še besedo kolega Cigler. Izvolite. </font><br/>
<br/>
<b><font size="4">ŽELJKO CIGLER (PS Levica):</font></b><font size="4"> Hvala lepa  kolegice, kolegi, spoštovani gostje, državna sekretarka. Poglejte popolnoma enotni si moramo biti v zahtevah predlagateljev, to je 5000 državljank in državljanov današnje točke na seji, spremembe Zakona o zdravilih seveda. Kar se tile transparentnosti in varnosti, ki mora biti zagotovljena pri vseh zdravilih, ki se dajejo v uporabo, mnoga tudi bi rekel človek obvezujoče. In dostopnost do varnostnih študij in rezultatov laboratorijskih testov to sploh ne biti vprašanj, vprašanje in mislim, da mora ta Državni zbor, itak bi morali nadzorni organi že reagirati, če pridejo pa ta vprašanja na Državni zbor pa sploh zahtevamo takojšnjo reakcijo pristojnega najprej na tem področju, to je Ministrstva za zdravje.</font><br/>
<font size="4">In če lahko jaz še enkrat omenim, kolega Dejana Židana ne, je on prav nedolgo tega nazaj obrnil pismo državljanke matere otroka, ki se je na njega obrnila, da ni dobila določenih varnostnih študij od enega od zdravil, ne vem ali je bilo to cepivo, se opravičujem, s katerim je bil cepljen njen otrok. To se v pravni državi preprosto ne more in ne sme dogajati. Ker, če se to dogaja in iz tistega dopisa smo pa videli, čeprav so kasneje sledili še odgovori ne, da se je to zgodilo je razumljivo, da se v ljudem potem začne porajati dvom in cepivom ne zaupajo. </font><br/>
<font size="4">Zato moram reči, da 10. člen večkrat izpostavljenega tega predloga sprememb Zakona o zdravilih, ki je bil dane večkrat izpostavljen in se z njim strinjala in je zelo dobro argumentirala kar je bilo že povedano tudi Informacijska pooblaščenka. Za moje pojme mora biti realno vseskozi. Je do teh sprememb ne da bo šele zdaj začel veljati, če se bo ta sprememba dogodila. Ne. To mora biti realen standard pri nas in zato dovolite, da ga še enkrat preberem, da dokumentacija iz vloge za pridobitev določenega zdravila spremembo podaljšanje ali dovoljenje za promet z zdravilom, ki je last predlagatelja in je poslovna skrivnost, razen podatkov v dovoljenju za promet zdravili, povzetka glavnih značilnosti zdravila, navodila za uporabo zdravila podatkov na ovojnici in varnostnih študij. In to je tista točka, na kateri pa mislim, da ne sme biti diskusije tukaj in vprašanja. </font><br/>
<font size="4">In vzpostavil bi rad, da če bi se izsledki raziskav in razvoj cepiv in zdravil delili, danes po svetu, še posebej v času covid krize, če bi se patenti in intelektualna lastnina vsaj začasno suspendiral bi svet gotovo lažje prišel do potrebnih cepiv in zdravil. Še posebej zdaj v času covid krize, kjer se je pokazalo, da ima z nabavo zdravil ne samo naša država, ampak cela Evropska skupnost.</font><br/>
<font size="4">Nekateri bolj premožni, pa bolj lobistično podkovani ne bom omenil države, ki je pa na kriznem področju bližnjega vzhoda, ima pa cepljenega že skoraj večji del prebivalstva, ampak očitno je tukaj odločal denar. In začasni... glede pravi intelektualne lastnine pri covid 19  se je lani tudi predlagal s strani Indije in pa Afrike na svetu STO-ja, Svetovne trgovinske organizacije pa so tako Evropska unija, ki glasuje v bloku, ZDA in Velika Britanija glasovali proti temu.</font><br/>
<font size="4">Poglejte, in farmacevtsko industrijo morajo nadomestiti po mnenju Levice farmacevtska podjetja v javni lasti, ki bodo izvajala raziskave, razvoj in pa produkcijo zdravil in cepiv skladno s potrebami prebivalstva in ne s ciljem doseganja profitov. In dokler ne bo tako, bodo pač človeštvu grozile epidemije, nalezljive bolezni, tudi takšnih, ki smo jih že</font><br/>
<font size="4">	</font><br/>
<b><font size="4">23. TRAK (ŠS) 16.25</font></b><br/>
<br/>
<font size="4">(nadaljevanje) v preteklosti izkoreninili. Namreč ena farmacevtska industrija je v preteklosti razvoj cepiv in antibiotikov preprosto skoraj ustavila. Zakaj ustavila? Zato, ker ne prinaša zaslužkov. </font><br/>
<font size="4">In to je problem za to, ker brez cepiv težko eliminiraš nalezljive bolezni brez novih antibiotikov, pa težko zdraviš tudi na primer sekundarno pljučnico ali pa okužbe, ki jih nalezljive bolezni povzročajo. Namreč na klasične antibiotike so se bolezni že odzvale zelo razvito odpornostjo.</font><br/>
<font size="4">In jaz bi rekel, glede preostalih točk tega zakona, ki je danes pred nami, gre morda se preveč sliši ena anticepilska agenda. Ampak jaz se strinjam, da v državi je dovolj varovalk pa protokolov in ki pa morajo funkcionirati. Mislim, da se to s strani zdravstvenega ministrstva s strani  gospe sekretarke je bilo to predstavljeno, ampak stvar mora funkcionirati, ne da se dogaja to, kar je bilo pa danes s strani predlagateljev dosti jasno povedano, da prav v nadzornih organih institucij, ki bi mogle delati na tem področju, prihaja do konflikta interesov, konfliktov interesov, ki pa jasno pri ljudeh večinoma pri ljudeh, ki uporabijo zdravila, cepiva upravičeno sprožajo dvome.</font><br/>
<font size="4">Ali farmacevtska industrija tukaj nima pomembnega vpliva in s finančnimi stimulacijami da ne rečem s podkovanjem korupcijo pač uveljavlja določene stvari zdravila, ki se ne bi smele.</font><br/>
<font size="4">Zdaj bi pa še tole zraven povedal. Poglejte, danes smo sprejeli po PKP in to mislim pa da se pomembno veže na današnji predlog v to razpravo, ki govori o dopolnilu Zakona o zdravilih smo sprejeli ene člene v tem zakonu, kjer je kazen zapisana za še neznane prekrške oziroma kaznovalo se bo za nekaj, za kar še praktično ni programa, še ni povedno za kaj. Jaz bi tukaj opozoril na to, da se ne bo slučajno začelo dogajati tisto, kar je nekje evropski svet zapisal, da se ne sme dogoditi in to je, da se bodo diskriminirali ali pa sankcionirali tisti, ki pač ne bodo cepljeni oziroma otroci, ki ne bodo cepljeni, pač zaradi, da se bo to dogajalo, da cepljeni ne bodo zaradi različnih vprašanj, tudi dvomov, ki so danes premalo, kar se tiče cepiv proti covid 19 razjasnjena. Vemo, da so se ta cepiva morala se ustvariti, ampak nastala so zelo hitro, verjetno s prekratkimi kliničnimi testiranji.</font><br/>
<font size="4">Ampak zaradi gega se ne bo smelo zgoditi, da bo šofer avtobusa nekoč kaznovan, ne vem, lahko že jutri po tem PKP 8, kaznovan 100.000 eurih, ker je na avtobus sprejel otroka, šolski avtobus, ki ni bil cepljen oziroma da ne bo šola ali vrtec kot pravna oseba kaznovana s 100.000 euri za to, ker se je v šolo spustilo ali v vrtec otroka, ki ni bil cepljen.</font><br/>
<font size="4">Vidite, to so pa ene stvari, na katere moramo biti zelo pozorni in prisluhniti stališču, mnenju Evropskega sveta, ki gotovo ni kar tako s trte izvite, še posebej so take, taki prijemi radi posadijo in razrastejo v Republiki Sloveniji. Hvala.</font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4"> Ja hvala lepa. Jaz moram dati repliko pač tem zadnjem delu. </font><br/>
<font size="4">Poglejte, ja gre za pač ne gre za posameznike, ampak za poslovne bom rekla v tem smislu subjekte glede tega, kar ste zdaj govorili in dejstvo je, da je zelo povezana s cepljenjem in da se ve približno v katero smer gre, da ni čisto tako, kot ste rekel, je pa problem tukaj hujši, ne, da se mi v bistvu zdaj branimo na ta način tiste, ki bi eventualno delali slabo in s tem se jih ščiti na ta način, da se ne bi tovrstne kazni uvedle oziroma, dajte me probat razumet, kaj hočem povedati. Jaz mislim, da moramo narediti vse da ne pride sploh do situacij, ko bo treba pač kogarkoli kaznovat. </font><br/>
<br/>
<b><font size="4">24. TRAK (ŠS) 16.30</font></b><br/>
<br/>
<font size="4">(nadaljevanje) In to res ni namen tega, a veste, da mi želimo kaznovati. Mi želimo da v skladu tega, kar imamo sprejeto in zakonodajo, da ne bo prišlo do kršitev. Ker s tem, a veste, ko se kakršnakoli stvar lahko pač krši, vidimo danes tudi danes je tema kršitve pa neupoštevanja zakonodaje kako je to slabo in kam lahko to pripelje. Jaz nikoli ne gledam v tem smislu da je to dobro.</font><br/>
<font size="4">Zdaj pa še, nekaj je bilo prej rečeno ne, ne z vaše strani, to pa na predlagatelja leti in tukaj se pa jaz sem zaščitniška do ljudi. Javna agencija skriva nevarne podatke. To je bilo izrečeno, ne. Poglejte, če skriva podatke ne vemo, če jih skriva, potem ne moremo vedeti, kakšni so ti podatki, prvič to ne. Če skriva podatke, kako veste, da so nevarni. To je prva zadeva, ne.</font><br/>
<font size="4">In kot druga zadeva ne moremo tako posploševati, oprostite no. Zdaj izgleda tako, kot da je to neka kriminalka združba tam, ki ima zaposlene ljudi, ki skriva podatke in je v interesu to, da nekdo fejst služi no. Na tak način pa mislim, da spet ni prav, da zadevo spustimo. Kot sem povedala, smo za transparentnost, ampak moramo pa le na nek način biti tukaj nekoliko bolj objektivni.</font><br/>
<font size="4">Ni replika na repliko, lahko pa vas ja pač potem prijavim. Zdaj pa ima predlagatelj besedo.</font><br/>
<br/>
<font size="4">	</font><b><font size="4">JURE POGAČNIK: </font></b><font size="4">Hvala, prvo bi samo se zahvalil gospodu Ciglerju za nakazano podporo in bi pa opozoril vse skupaj na eno stvar, ki  jo je gospod Cigler povedal.</font><br/>
<font size="4">Namreč iz njegovega izpovedanega izhaja, kot da imajo varnostne študije v sebi elemente in intelektualne lastnine poslovne skrivnosti. Kot pravnik moram opozoriti, da to ne drži. Varnostne študije ne vsebujejo nič takega, kar bi lahko spadalo pod intelektualno lastnino ali pa poslovno skrivnost in tudi ta, to pojasnilo Javne agencije, ki ne želi razkriti teh varnostnih študij, da je, da so s tem želeli zaščititi poslovno skrivnost proizvajalca ne more držati, zato ker te stvari ureja se pravi pravice poslovne pravice proizvajalca urejata patentno pravo in avtorsko pravo, </font><br/>
<font size="4">Skratka poslovni interes proizvajalca nima nič skupnega z varnostnimi študijami. Kot drugo bi gospodu Ciglerju rad samo povedal in mogoče še komu, da ta cepiva, ki se zdaj, ki jih je Slovenija kupila za covid so na listi eksperimentalnih cepiv. To si lahko pogledate na spletnem portalu ameriškega CDC. Se pravi, mi zdaj uporabljamo eksperimentalno cepivo, ga propagiramo in od njega pričakujemo čudežno odrešitev. Kar je zelo nenavadno in tudi v nasprotju z vsemi konvencijami o človekovih pravicah, ki so bile sprejete po II. svetovni vojni namreč da zdravstveni eksperimenti in medicinski eksperimenti se ne smejo izvajati. </font><br/>
<font size="4">Dejansko smo pa zdaj prišli v situacijo, ko izvajamo medicinski eksperiment na večjem delu populacije.</font><br/>
<font size="4">Gospe Boh bi pa samo rekel, da no, ne glede na to, da je ni, a ste tukaj še vedno. Vprašali ste, kako vemo, da so podatki varnostnih študij nevarni. Jaz tega sicer nisem na tak način rekel, ampak tukaj gre za nekje moram reči izjavo, ampak to izhaja ali pa bi lahko izhajalo, jaz sem mislil, da ta možnost je, iz tega, kar je Javna agencija zapisala črno na belem. </font><br/>
<br/>
<b><font size="4">25. TRAK: (ES) – 16.35</font></b><br/>
<br/>
<font size="4">	(nadaljevanje) Namreč oni so napisali, da če bi varnostna študija prišle v javnost, da potem lahko pričakujemo bistveno večji upor cepljenju. Iz tega to izhaja. Tako da mislim, da tukaj mogoče smo se kaj narobe razumeli.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. V odgovor. Sem tukaj in bom do konca tukaj ne glede na to, da sem že tri dni od jutra do noči tukaj. To mi ni nič težko. Tako ne se bati, da bom kam ušla.</font><br/>
<font size="4">	Ima pa gospod Cigler repliko, če razumem. </font><br/>
<br/>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Zelo kratko repliko. Poglejte, jaz sem opozoril na vrednost predlogov sprememb, ki se jih vi dali še zraven, opozoril na stvar na katero moramo biti še posebno pozorni. Stališče te razprave, ki se je skozi PKP8 dogodila. Hkrati bi podprl tudi vsebino 10. člena, za katerega sem povedal, da mora biti jasno, da mora teči, da se mora redno uveljavljati brez te spremembe zakona. To je itak sedaj pravni red. </font><br/>
<font size="4">	Osebno pa moram reči, da nisem na strani te anticepilskega razmišljanja ob vsem tem, da morajo tisti jasni podatki, varnostne študije ljudem, ki zdravila, cepiva uporabljajo. Tistim, ki pa tega ne uporabijo, proti takim pa se ne sme antidiskriminatrno kaznovalno nastopiti. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> To je bila replika. V imenu predlagatelja. </font><br/>
<br/>
<font size="4">	</font><b><font size="4">JURE POGAČNIK:</font></b><font size="4"> Samo še eno stvar bi izpostavil, kar smo večkrat slišali danes kako je sistem odlično urejen v Evropski uniji in posledično naj bi bil tudi pri nas. Kot veste je Evropska medicinska agencija tista, ki je dovolila registracijo Pandremixa, torej cepiva proti svinjski gripi in da je po številnih stranskih učinkih in izpostavil bi samo narkolepsijo, torej poškodbe možgan, so ga morali umakniti. Sedaj najmanj logično vprašanje je, če je sistem vrhunski, če vse deluje, kako je možno, da je do tega prišlo. </font><br/>
<font size="4">	In še drugo vprašanje. Kako si lahko predstavljamo, da nas kaj takega ne čaka ponovno ali pa da se še ni zgodilo?</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Sama bi dala kratko repliko na to. Kot rečeno, vsak ima lahko razloge za pomisleke, ampak vseeno moram reči naslednje. Kaj bi bilo na svetu, če cepiv in zdravil ne bi bilo? Dajmo se enkrat to resno zamisliti kaj bi bilo. Sama izhajam iz družine, kjer imamo pač ta področja nekako, bom rekla, poznamo tako kemijsko in zdravniško in velikokrat imamo različne razprave in jaz vedno bolj sprašujem kaj bi bilo, če zdravil in cepiv ne bi bilo in kaj bi bilo, če za korono ne bi prišli še do zdravil oziroma do cepiv. Zdravila so žal še neučinkovita v tem smislu, da bi nas dovolj zaščitila. </font><br/>
<font size="4">	Zadnji razpravljavec. Izvolite, kolega Židan.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica. Saj ne zamerite. Jaz mislim, da je to tema, o kateri se pogovarjamo, pa v resnici se pogovarjamo dosti odprto in spoštljivo, ki je pomembna. Zelo cenim, gospa predsednica, vaše besede, ker razmišljava podobno. Kaj narediti, da bo vedenje, da je cepljenje koristno bolj razširjeno. Saj se spominjate, ko smo tukaj sedeli, takrat je bila še gospa Tina državna sekretarka, ko smo predstavljali študijo, ker večina mamic več ne verjame, da je koristno, da otroke cepijo. To je grozen podatek v resnici. Torej kaj narediti, da bo to zavidanje, da je pomembno, da bo večje. </font><br/>
<font size="4">	Če vam povem en primer. Moram povedati, da lahko potem misel lahko razvijem, vi poznate, ker se iz tega vsi šalite, da sem res strasten ljubitelj nordijske hoje. To pomeni v praksi, da dosti hodim po Pohorju. Tisti, ki ne veste, ki niste Štajerci, Pohorje endemično pri klopih kar se tiče klopnega meningoencefalitisa. Po domače preveč klopov je eficiranih in potem nas lahko okužijo. Ko sem pač bolj spoznal to bolezen, sva se oba z ženo takoj cepila. To je prostovoljno, na naše stroške, ker se pač želiva zavarovati. Pa je zanimivo, če imam podatek dobro v glavi, pri nas se približno samo 10 % ljudi odloči in čuti potrebno, da to kar je v bistvu prostovoljno naredi na avstrijski strani, </font><br/>
<br/>
<b><font size="4">26. TRAK: (ES) – 16.40</font></b><br/>
<br/>
<b><font size="4">	</font></b><font size="4">(nadaljevanje) je krat 7. Mislim, da okoli 70 ali 80 % ljudi. In to kaže, da tega zavedanja, da je nekaj koristno in potrebno ni. Ampak kje je bistvo tega. Bistvo tega pa ni prisila. Je torej en tak družbeni fenomen. Če nekaj ljudi silijo z prisilo, pa ne bodo tega želeli narediti, razen če ne bo 100 % obvezno. In zato je ta pristop, ki ga tako zagovarjam, ves čas odprta razprava isto kot tukaj. In potem odgovor tisti, ki rečejo, ja ampak saj tisti, ki so prepričani, da se ne smejo cepiti, bodo ostali tako ali tako naprej. Ja, saj to ja. Ampak tiha večina opazuje. In zaradi te tihe večine je potrebno razpravljati, govoriti svoje in pa druge argumente, da se potem lažje odločijo.</font><br/>
<font size="4">	Ker pa sta vsaj dva tukaj omenila v bistvu odgovor agencije. Res je, da se v tem trenutku zavedam sistem odobritev ni idealen. Sistem odobritev, da na evropsko agencijo prinesejo ekonomsko zainteresirani proizvajalci svojo študijo, ki jo potem po vseh zapletenih sistemih verjetno zelo natančno pač uradništvo pregleda, obkljuka, če se da obkljukati in na podlagi tega potem odobrijo. Jaz verjamem, da vsi razumemo, da so tveganja prisotna. Da bi bilo bolj idealno, če bi bile študije ne od proizvajalcev, ampak bi jih potem pač proizvajalci plačali neko takso, da potem vse tiste varnostne zadeve izvedli tisti, ki jih morajo in potem bi bilo bolj verodostojno. Ampak v tem trenutku tako ni in tega mi danes sploh ne moremo spremeniti. Lahko smo pobudniki te iniciative na evropski ravni. Mogoče bomo kaj s tem dosegli. Bo pa to zahtevno. </font><br/>
<font size="4">	Ampak tisto, kar je mene zbodlo, ko sem dobil v bistvu poziv in tudi odločbo agencije, na podlagi katere sem postavil, kakor ste vi, gospod poslanec, omenili potem pisno poslansko vprašanje, je pa bil odgovor, ki ga je ena od občank, ko je vprašala agencijo, poglejte, moram obvezno cepiti otroke, dajte mi pokazati kako je to nevarno. Tisti odgovor, ki ga je pa agencija napisala, saj če boste šli pogledati v sistem Državnega zbora, kjer so pisna poslanska vprašanja, boste vsi videli, sem zastrigel z ušesi. Ja, ne bomo pokazali - to zelo banaliziram - ker je poslovna tajna. Ja pa kako je varnostna študija poslovna tajna. Tega pa res nisem razumel. In od tam dejansko izvira ta razprava, da če želimo, da bo zaupanje javnosti res prisotno, z represijo res ne bo šlo. To moramo vedeti. Zaupanje javnosti bo prisotno, če bomo vse tiste podatke, kar jih zakon dovoljuje, v resnici razkrili. Tisto kar pa je proizvajalcem pomembno, tehnološki postopki in ne vem kaj še, pa naj ostane skrito. </font><br/>
<font size="4">	In zato se meni zdi ta dikcija, ki jo predlagatelj predlaga – jaz vem, da ta konkretni zakon nima nobene možnosti, da bo danes sprejet ali šel naprej. Bi pa si želel, da vsaj s tem 10. členom poskusijo še enkrat ali pa nam dajo kot poslancem pravico, ker so oni avtorji tega, da pa poskušamo narediti vsaj dostopnost, da vse tisto, kar ni tehnološki parameter, da tiste, ki jih zanima, pa verjemite mi, da to ne bo 2 milijona Slovenk in Slovencev, da pač ne bo občutek, da pa oni res nekaj skrivajo. To pa jaz res podpiram. </font><br/>
<font size="4">	S tem pa zaključujem svojo razpravo in hvala za pozornost.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Da ne bo pač nobenega dvoma. Sedaj tudi amandmaji in vse to, kar so predlagatelji predlagali, ste vse poslanske skupine dobile. Vsaka poslanska skupina bi lahko pač predlagala tudi nove amandmaje, ampak jaz pač do tega trenutka amandmajev nimam. Tako da stanje je pač takšno kot je. </font><br/>
<font size="4">	Bi pa sedaj dala besedo, če smem, Zakonodajno-pravni službi, ker se je pač želela odzvati na nekatere zadeve. </font><br/>
<br/>
<font size="4">	</font><b><font size="4">ŠPELA MAČEK GUŠTIN: </font></b><font size="4">Hvala lepa. </font><br/>
<font size="4">	Torej, oglasila bi se v zvezi z vprašanjem o skladnosti zakonodaje Evropske unije in 10. členom predloga zakona, ki ga je prej zgodaj v razpravi zastavil naši službi poslanec gospod Dejan Židan.</font><br/>
<font size="4">	V bistvu je tako. Presoja glede skladnosti predlaganih rešitev z evropsko zakonodajo oziroma s predpisi Evropske unije sicer ni v pristojnosti naše službe. Ampak predvsem pa menim, da bi morali biti eventualni očitki o neskladju izkazani z navedbo konkretnih določb predpisov Evropske unije, zato da se pač vidi v čem je tako neskladje. </font><br/>
<font size="4">	Pri teh zadevah gre za vsebinski vidik posega nekega predloga </font><br/>
<br/>
<b><font size="4">27. TRAK: (ES) – 16.45</font></b><br/>
<br/>
<font size="4">	(nadaljevanje) zakona v veljavno ureditev, ki se pač z njim spreminja. Ampak ta presoja vsebinskega vidika ni del poslovniško določenih pristojnosti naše službe. Zaradi tega tudi pri pregledu celega predloga zakona pravzaprav nismo ugotovili, da bi njegove določbe neposredno nasprotovale veljavni ureditvi zakona o zdravilih, za katerega naj bi veljalo, da je usklajen z zakonodajo Evropske unije. To preverjanje te skladnosti je načeloma naloga predlagatelja v konkretnem primeru.</font><br/>
<font size="4">	Sedaj glede 10. člena predloga zakona. Ta člen ima našo pripombo, da je zaradi podvajanja besedila pač nejasen. Ocenjujemo, da gre v bistvu za redakcijsko napako. Recimo temu najmilejšo obliko nomotehnične pomanjkljivosti.  To pa sem povedala, da je to mogoče sanirati z predlaganim amandmajem, ki bi bil kot predlog amandmaja odbora. </font><br/>
<font size="4">	Besedilo, ki ga imamo v tem dokumentu pravzaprav pomeni glede na veljavno besedilo tega dela določbe, torej gre za poseg v 68. člen zakona, je različen samo v tem, da se pač dodaja ureditvi, da je treba razkriti tudi študije o varnosti zdravila. To je sedaj nomotehnično, recimo temu, pripravljeno, da se predlog zakona v tem delu bi lahko popravil. </font><br/>
<font size="4">	Upam, da sem s tem dala kakšno koristno pojasnilo. Sicer pa hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> (govorjenje s klopi.) Jaz sem jo zaključila prej, zato sem tudi dala na koncu besedo Zakonodajno-pravni službi.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Tega pa nisem opazil. Potem pa proceduralni predlog. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Upam, da bo moj predlog lahko povedal. Poglejte, saj ni nam problem vložiti kot amandma odbora. Moram povedati, da vsaj na naši strani noben ni bil zaprošen, da bi to naredil, zato tudi ni. Vendar v resnici ni smiselno, ker iz razprave je povsem jasno, da ne obstaja možnost, da bo danes zakon nadaljeval pot. Jaz sem povedal, da Socialni demokrati tega ne bomo preprečili. Mi ne bomo glasovali proti temu, čeprav so nekatere stvari, s katerimi se pa tudi ne strinjamo. S tem pa se strinjamo. </font><br/>
<font size="4">	Tako da naše razumevanje, gospa predsednica, je bilo, da tudi če bi sedaj vložili amandma odbora, nič ne bi naredili. Še vedno bi za večino poslanskih skupin zakon bil takšen, da bi glasovali proti. Zato je naša pobuda bila samo naslednja takšna, ampak mi danes tega ne moremo rešiti, da če bi bil samo 10. člen nomotehnično popravljen, bi mogoče neko širše soglasje lahko dobili. Ampak če bi samo 10. člen in nič ostalega ne popravimo, smo še vedno na istem. Zakon ne bo dobil danes te podpore. To želim povedati.</font><br/>
<font size="4">	Hvala vam.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Prej sem na začetku obljubila, da bomo dali še na koncu besedo zadnji vabljeni. Jaz prosim, da ste res kratki, ker pač se, kot rečeno, na nek način smo se pač dogovorili, da to besedo dobite. Izvolite. </font><br/>
<br/>
<font size="4">	</font><b><font size="4">BISERKA ILIN:</font></b><font size="4"> Hvala. Jaz sem Biserka Ilin. Imam že 36 let klinične prakse za seboj. Rada bi povedala, da zakonodaja je res perfektno urejena, vendar na žalost v praksi stvari kažejo nekoliko drugače. </font><br/>
<font size="4">	Namreč leta 1980 je ameriški kongres razrešil proizvajalce cepiv kazenske in odškodninske odgovornosti. V šestih letih je prišlo do eksplozije novih cepiv in novih proizvajalcev cepiv. Seveda dobiček je bil njihov, odgovornost ne več. Kot posledica tega je ekstremno naraslo število obveznih cepljenj v Ameriki. Tako da so prva strokovna opozorila zdravnikov in znanstvenikov prihajala dejansko od tam. Bila sem osupla ko sem slišala oziroma izvedela, da je leta 2001 se zgodilo tudi v okviru evropske zakonodaje. Namreč proizvajalci cepiv, še enkrat poudarjam, ne nosijo nobene kazenske in odškodninske </font><br/>
<br/>
<b><font size="4">28. TRAK: (ES) – 16.50</font></b><br/>
<br/>
<font size="4">	(nadaljevanje) odgovornosti za morebitno škodo, ki jih njihova cepiva naredijo.</font><br/>
<font size="4">	Zaradi tega se mi zdi nujno, da država zavaruje interese državljanov in zagotovi redno varnostno monitoriranje? cepiv, ki se uporabljajo pri nas, predvsem to velja za obvezna cepljenja. Namreč 33 let na svetu ni več sistematičnega spremljanja sestave cepiv, razen tistega, ki ga proizvajalec skupaj z navodili in vzorcem, ki ga on dostavi laboratoriju, se izvaja. </font><br/>
<font size="4">	Na čem sloni to moje opozorilo. Prvo. Nekaj let pred specializacijo sem delala v pediatriji. Že takrat smo bili in pisno in ustno opozarjani in koliko vem od kolegov še danes velja nepisano pravilo, da kolegi, ki cepijo otroke, smejo prijavljati NIJZ-ju samo kratkotrajne stranske učinke. In so nekako prepričali, da mi ali tisti, ki so delali v pediatriji ali pa delajo sedaj, da niso kompetentni za presojanje dolgotrajnih odloženih stranskih učinkov, da bo to opravila komisija na podlagi sodnih postopkov. Na ta način veliko stranskih učinkov, ki se pojavijo kasneje, niso registrirani. </font><br/>
<font size="4">	Vemo pa naslednje. Jaz sem specialist pedopsihiater in imam več kot 30 let na tem področju, kar pomeni, da sem tudi v teh 30 letih zasledila to, kar so ameriški zdravniki in znanstveniki že prej opozarjali, da z naraščanjem števila obveznih cepljenj oziroma odmerkov cepiva se povečuje število predvsem nevrotoksičnih stranskih učinkov, z druge strani pa se tudi pojavlja zelo veliko število avtoimunih boleznih pri otrocih, ki so cepljeni. Da ne govorim tudi o nenadni smrti v zibelki. To so prvič opozorili na to ameriški pediatri, ameriški znanstveniki in seveda na podlagi tega se je razvila tudi ena takšna skepsa do cepiv. </font><br/>
<font size="4">	Moram priznati, da jaz nisem anticepilec in jaz, moji otroci, moji vnuki so redni cepljeni. Cepim se tudi z samoplačniškimi cepivi. Nisem proti konceptu cepljenja. Sem pa proti temu, da se uporabljajo za cepljenje, še posebej za obvezna cepljenja, cepiva, ki niso varnostno preverjena, ki nimajo dolgotrajnih varnostnih študij, ki vemo, da trajajo vsaj sedem do deset let. Namreč z nobenim razvojem znanosti, z nobenim pospešenim postopkom ne moremo vedeti, kako se bo neko cepivo obnašalo v organizmu čez pet, deset, petnajst let. Tako da, tudi če to trdi kdorkoli od strokovnih avtoritet, preprosto ne govori resnice, ker ne moremo vedeti. Absolutno pozdravljam to, da so tudi kovid cepiva pri nas dostopna vsem tistim, ki se želijo cepiti. Je pa popolna kršitev temeljnega aksioma medicine (nerazumljivo), predvsem neškodovati, da bi komerkoli zakonodajalec vsiljeval cepiva, ki niso registrirana po rednem postopku. To pomeni tudi z dolgotrajnimi varnostnimi študijami. </font><br/>
<font size="4">	Namreč vemo, da prav zaradi nanoaluminija, ki prehaja eno (nerazumljivo) bariero, zaradi ogromnega števila onesnaževanj, ki so v cepivih – v nekaterih so odkrili celo 338 snovi, ki ne sodijo v cepivo – zaradi spreminjanja prav zaradi pomanjkanja nadzora nad izvajalci cepiv, se dogaja to. Danes podpišem, da če so obvezna cepiva takšna kot sem jih jaz kot otrok dobivala, da garantiram, da bistveno več koristi od teh cepiv kot škode. Ampak kaj je razlika med cepivi, s katerimi se bila sama kot otrok bila cepljena in med tistimi, ki se sedaj uporabljajo. Razlika je v tem, da so ta stara cepiva imela </font><br/>
<br/>
<b><font size="4">29. TRAK: (ES) – 16.55</font></b><br/>
<br/>
<font size="4">	(nadaljevanje) v večinskem delu antigene in zelo majhno število škodljivih snovi živega srebra, aluminija, karkoli. Novejša cepiva bistveno spreminjajo to razmerje. Namreč najbolj zamudno in najbolj dragi del proizvodnje cepiv je prav vzgajanje, vzrejanje in čiščenje teh kultur iz katerih se dobivajo antigeni. </font><br/>
<font size="4">	In kaj so proizvajalci, ker so deregulirani, naredili, ne da bi strokovno in laično javnost o tem informirali. Zmeraj bolj zmanjšujejo količino antigenov v cepivih in dodajajo zmeraj več kemikalij, ki so strupene in služijo, tako kot oni poljubno poimenujejo, kot kemični spodbujevalec imunitete. Gre za toksične snovi, ki res povzročijo aseptično vnetje tkiv. Na žalost tudi v možganih, zaradi tega, ker so še dodatki v cepivih, dve različne kemikalije, ki odpirajo hemotoecifalno bariero tudi za ostale toksične snovi. Ne samo za nanoaluminij, ki tudi brez tega prodira v možgane. 	</font><br/>
<font size="4">	In prav zaradi tega je cela epidemija nevroloških poškodb pri otrocih, ki sem jih tudi sama kot pedopsihiater v 30 letih zaznala, da so se izjemno stopnjevale. </font><br/>
<font size="4">	Samo še en stavek bi rekla. Podprla bi še to, da varnostne študije morajo biti na razpolago. Namreč to, da niso na razpolago niti zdravnikom pomeni, da nas s tem onemogočajo v naši zakonsko določeni obvezni, in sicer pojasnitvene dolžnosti.</font><br/>
<font size="4">	Ne morem trditi kakšni so rezultati varnostnih študij. Vsekakor pa mi kot strokovnjaku zbuja dvom in nezaupanje to, da kljub temu, da je pred sedmimi leti Ustavno sodišče, Informacijska pooblaščenka dosegla, da bi morale biti dostopne, da še zmeraj niso, seveda pomišljam na to zakaj pa se skrivajo. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ste zaključili?</font><br/>
<br/>
<font size="4">	</font><b><font size="4">BISERKA ILIN:</font></b><font size="4"> Na kratko ja. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. S tem v bistvu zaključujem razpravo in prehajamo na odločanje. Pred tem pa samo še podajam obvestilo, da ima pooblastilo na seji namesto poslanke Alenke Jeraj poslanec Danijel Krivec. </font><br/>
<font size="4">	Postopkovno?</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Dober dan, spoštovana predsednica. Lepo pozdravljeni. </font><br/>
<font size="4">	Jaz bi prosil pred glasovanjem 15 minut odmora za posvet s poslansko skupino, prosim. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Absolutno dobite 15 minut odmora. Tako da pač ta odmor sedaj odrejam. Nadaljujemo ob 17.15 uri. </font><br/>
<br/>
<font size="4">	(Seja je bila prekinjena ob 16.58.) </font><br/>
<br/>
<b><font size="4">30. TRAK: (ES) – 17.15</font></b><br/>
<br/>
<font size="4">	(Seja se je nadaljevala ob 17.15.)</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Nadaljujemo. Kot rečeno prehajamo na glasovanje. Pred glasovanjem vas obveščam še, da imamo novo pooblastilo, in sicer Janija Möderndorferja nadomešča poslanec Nik Prebil. </font><br/>
<font size="4">	Skratka prehajamo na glasovanje. In sicer na podlagi drugega odstavka 128. člena Poslovnika Državnega zbora dajem na glasovanje naslednji predlog sklepa: »Predlog zakona o spremembi in dopolnitvi Zakona o zdravilih ni primeren za nadaljnjo obravnavo.«</font><br/>
<font size="4">	Želi kdo o samem predlogu sklepa razpravljati? Jaz sem samo povedala, da če želi kdo razpravo o samem sklepu, ki ga predlagam. (Ne.)</font><br/>
<font size="4">	Sam predlog dajem na glasovanje. Sedaj pa lahko obrazložite svoj glas. Izvolite, kolegica Mojca Škrinjar.</font><br/>
<br/>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa. Gospa Biserka, priimek sem žal pozabila, se opravičujem, kljub 30 letni praksi me ni prepričala. Predstavlja le izjemno majhno manjšino stroke, ki je potencirana s 1000 mejli, ki jih dobimo ali pa objavami na socialnih omrežjih, kar sicer zame to ne šteje. Verjamem Evropski komisiji za zdravila, verjamem slovenski agenciji za zdravila. O razkritju varnostne politike in zaščiti z avtorskim in patentnim pravom pa lahko samo povem, da mnoge države na daljnem vzhodu niso prav nič plačale za vse tiste kopije avtomobilov, ki so jih brezsramno naredile in prekopirale iz zahoda, pa tudi o digitalnih rešitvah lahko govorimo, o cerebralni paralizi. Več je otrok s takimi boleznimi. Zakaj je več? Morda razmislek. Ne zaradi cepljenja, ampak več otrok preživi zaradi dobre medicinske storitve. In taka zavajanja me ne prepričajo, da bi glasovala za predlog, ki je danes pred nami.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolega Dejan Židan, izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica. Jaz bom obrazložil kako bom sam glasoval. Ne bom pa polemiziral z drugimi poslankami ali poslanci ali predlagatelji, ker tega niti ne smem v resnici. </font><br/>
<font size="4">	Torej, jaz sem se odločil, da se bom vzdržal. To pa zato, ker znotraj tega predloga je en člen, ki ga absolutno podpiram. To je člen, ki govori o tem, da moramo imeti pravico videti vse potrebne informacije, razen tehnoloških skrivnosti. To me prepriča. Tudi v naprej povem, če bo prišel v Državni zbor zakon, ki bo vseboval samo ta člen ali ga poslanci tudi sami vložimo, če se tako dogovorimo, ima mojo podporo. S tem ne rešimo vseh težav. To pa podprem. So pa tudi v tem zakonu nekatere stvari, s katerimi se tudi sam ne strinjam, pa tudi naš strokovni svet za zdravstvo, s katerim sem se posvetoval o tem zakonu in zato se bom vzdržal. </font><br/>
<font size="4">	Torej vzdržal se bom zato, ker člen 10 mislim pa, da v nekem nadaljnjem postopku je dobro, da ga sprejmemo. Ničemur ne bomo škodili. Bomo zelo natančno preverjali kaj pomeni evropski pravni red, da ga ne bomo kršili. Pa pokažimo recimo, da gremo v smer transparentnosti na način, da damo vse kar je možno razen tisto kar je tehnološka skrivnost, javnosti na vpogled. </font><br/>
<font size="4">	Hvala za možnost. Glasujem tako, da se vzdržim.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Želi še kdo? Kolega Rajić, izvolite.</font><br/>
<br/>
<font size="4">	</font><b><font size="4">MAG. BRANISLAV RAJIĆ (PS SMC):</font></b><font size="4"> Hvala lepa. Jaz pa se bom odločil oziroma tako kot sem že razpravljal, da ta zakon ni primeren za nadaljnjo obravnavo. </font><br/>
<font size="4">	Ob tem pa želim poudariti, da je zelo dobro, da ste se, predsednica, odločila, da ste dali besedo dr. Biserki Ilin, zato ker je ravno področje transparentnosti, ki ga moramo odpreti in ne pozabiti pomembno iz naslova, da se pojavljajo reči, ki jih je bilo do sedaj težko razložiti. In ko to govori strokovnjak, ki ima 30 letno prakso, ki najbolj lahko je v situaciji, da opazi take mikropatologije na tako občutljivem področju kot je otroška psiha, jaz ne morem </font><br/>
<br/>
<b><font size="4">31. TRAK: (ES) – 17.20</font></b><br/>
<br/>
<b><font size="4">	</font></b><font size="4">(nadaljevanje) zatisniti ušesa in to mi da za misliti. Ampak ne odstopam od tega kar sem povedal, da na transparentnosti, ki ni samo preglednost, je tudi prosojnost in pregledljivost, mislim, da moramo biti vsi aktivni in naj bo to za naprej. Ampak vse ostalo. Ta današnji predlog zakona je v veliki koliziji z vsem ostalim kako je zastavljeno v našem zdravstvenem sistemu in s tega razloga pa nikakor ne mislim, da ga je smotrno podpreti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolega Cigler, izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Hvala lepa.</font><br/>
<font size="4">	Jaz sem prej v svoji razpravi mislim, da jasno izrazil tudi stališče z vsemi pomisleki in opozorili, ki so danes tu bila. Bom seveda podprl predlog, ki je podan na glasovanje. Bi se pa zahvalil gospe dr. Biserki Ilin za izjemno pomembne poudarke, strokovne, ki temeljijo na delu, na izkušnjah, tako na proučevanju stvari in ki bi jih mogli imeti. To bo zelo dragocen magnetogram današnje seje, ki jih moramo imeti sigurno pred seboj njena razmišljanja in tudi ostala razmišljanja, ki so dana s strani predlagateljev zakona, ko bomo v prihodnje govorili o pomembnosti pri transparentnosti zdravil, pri njihovi uporabi, še zlasti pri cepivih. Za bolezni, ki so sedaj Covid19 pa bomo videli kako bo naprej. Ker za kovid v Sloveniji zaenkrat zdravila še nismo našli. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Tudi jaz bom obrazložila svoj glas. Jaz se bom držala časovnice. Jaz seveda podpiram predlagan sklep. Absolutno menim, da s tem, če bi pač dali ta zakon tak kot je bil pripravljen naprej, bi prvič kršili zakonodajo in pravni red, drugič ne bi odgovorili na neka ključna vprašanja, ki so se danes pojavila. To je takoimenovana transparentnost. Pa nenazadnje bom rekla tudi to, da morajo v tej državi organi pregona in regulatorji opraviti svoje delo. S tem predlogom zakona tega ne bi rešili. Še toliko bolj pa ne morem teh zadev podpreti. Namreč bilo je izraženo tudi pomislek o tem, da bi na cepiva morali čakati tudi 5, 10 do 15 let. Jaz si samo predstavljam, kaj bi se, če bi kaj takega sprejeli, zgodilo v zadevi Covid19, ko nam dnevno umirajo ljudje in vprašajte jih ali jih zanima kaj bo z njimi v tem smislu čez 10 let ali rabijo danes rešitev. In vesela sem, da smo do te rešitve prišli. </font><br/>
<font size="4">	Tako da moj glas je absolutno za. </font><br/>
<font size="4">	Še kdo? Izvolite, kolega Lenart.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Hvala. Jaz bom seveda glasoval proti temu zakonu oziroma glede na sklep za. </font><br/>
<font size="4">	Moti me pa ena zadeva. Ta današnja seja se bo končala z velikim dvomom. Sploh po zadnji razpravi gospe Biserke, kajti stroka danes ni mogla povedati svojega mnenja. In neki dvom na tej stroki bo danes po tej seji ostal. To se pravi. Stroka, ki pravim, da dela zelo dobro, da se trudi, je danes neki vtis kot da dela netransparentno, ker to vprašanje je ostalo v zraku. In tu mi zdaleč od tega, da mi je to všeč.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> S tem smo zaključili obrazložitve. Moram pa odgovoriti na nekatere stvari, ki niso resnične. Danes so dobili besedo vsi vabljeni. Vsaka poslanska skupina bi lahko predlagala dodatne vabljene in danes je tudi v tej dvorani govorila stroka. Če pa bi si kdo želel še kakšnega drugega, bi ga pa lahko povabil. Toliko.</font><br/>
<font size="4">	Sedaj pa res dajem ta predlog sklepa na glasovanje. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je predlog sklepa sprejet. </font><br/>
<br/>
<b><font size="4">32. TRAK: (ES) – 17.25</font></b><br/>
<br/>
<font size="4">	(nadaljevanje) In tako zakon o zdravilih ni primeren za nadaljnjo obravnavo. Vsem prisotnim, vabljenim se seveda zahvaljujem. </font><br/>
<font size="4">	Glede na to, da imamo vedno tudi poročevalca. Ali želi kdo biti poročevalec? V tem primeru ne, potem bom pač poročevalka odbora sama. </font><br/>
<font size="4">	Hvala lepa.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENEM VARSTVU IN ZDRAVSTVENEM ZAVAROVANJU, </font></b><font size="4">ki ga je Državnemu zboru v obravnavo predložil Državni svet Republike Slovenije in jo objavljen na spletnih straneh Državnega zbora. </font><br/>
<font size="4">	Kot gradivo ste prejeli mnenje Zakonodajno-pravne službe z dne 2. 11. 2020, mnenje Vlade Republike Slovenije z dne 12. 6. 2020 in pa mnenje Zavoda za zdravstveno zavarovanje Slovenije z dne 29. 1. 2021. Imamo tudi vabljene k tej točki dnevnega reda. </font><br/>
<font size="4">	V poslovniškem roku so bili vloženi tudi amandmaji in sicer poslanskih skupin LMŠ, SD, Levica in SAB k 1., 2., 4., 5. in 6. členu ter poslanskih skupin koalicije SDS, SMC in NSi k 1., 2., 3., 4., 5. členu, k naslovu poglavja Prehodna in končna določba ter k 6. členu ter za novi 6a. in 6b. člen. </font><br/>
<font size="4">	Tako pričenjamo drugo obravnavo predloga zakona, h kateri bomo opravili najprej razpravo in glasovanja o amandmajih in potem členih predloga zakona. To je seveda v skladu s 126. členom poslovnika.</font><br/>
<font size="4">	Odboru predlagam, da se razprava o vseh členih in amandmajih združi v skladu s prvim odstavkom 128. člena poslovnika. Po opravljeni razpravi bi opravili glasovanje o amandmajih, nato pa glasovali o vseh členih skupaj. </font><br/>
<font size="4">	Ali kdo temu nasprotuje? Vidim, da ne.</font><br/>
<font size="4">	Tako dajem besedo predlagatelju predloga zakona za dopolnilno obrazložitev. Z nami je državni svetnik mag. Peter Požun. Izvolite, beseda je vaša.</font><br/>
<br/>
<font size="4">	</font><b><font size="4">MAG. PETER POŽUN:</font></b><font size="4"> Hvala za besedo, gospa predsednica. </font><br/>
<font size="4">	Z vsemi nami je dan že kar naporno delo. Zjutraj smo mi odločali o vetu, vi potem o PKP8, sedaj o cepljenju, ampak mislim, da bomo uspešno pripeljali tudi to točko do zaključka.</font><br/>
<font size="4">	Predlog zakona, ki je pred vami ima dva cilja. Z njim želimo zagotoviti pravico do nadomestila za čas začasne zadržanosti od dela enemu od staršev, ki sobiva ob hospitaliziranem otroku v času sobivanja. Ob tem pa se zvišuje tudi starostna meja otrok, ki naj bi bili opravičeni do sobivanja, na 15 let. Poleg tega pa predlog zakona določa tudi zgornjo mejo trajanja nege ožjega družinskega člana v koledarskih in ne več v delovnih dneh ter s tem izenačuje položaj vseh staršev, ki so odsotni zaradi nege ožjega družinskega člana, ne glede na to koliko dni v tednu delajo. </font><br/>
<font size="4">	Zdravstvena stroka sobivanje enega od staršev ob otroku v bolnišnici podpira in spodbuja, saj je prisotnost starša pomemben dejavnik pri povečevanju otrokovega zaupanja nam, ki ga zdravimo, mu daje občutek varnosti in seveda s tem povečuje tudi njegovo dovzetnost za zdravljenje in posledično rezultate zdravljenja. Zlasti mlajši otroci so premajhni, da bi lahko v bolnišnici ostajali sami, saj potrebujejo stalno prisotnost nekoga, česar pa zdravstveno osebje kljub trudu ne moremo zagotavljati. Tako je prisotnost enega od staršev v tem oziru nenadomestljiva. </font><br/>
<font size="4">	Starostna meja 15 let je predlagana po zgledu Zakona o pacientovih pravicah, ki odloča, da je otrok, ki je dopolnil 15 let sposoben privolitve v medicinske posege oziroma v zdravstveno obravnavo. Pred dopolnjenim 15 letom starosti pa se zahteva privolitev otrokovih staršev oziroma skrbnikov. Otroci mlajši od 15 let tako še niso dovolj zreli, potrebujejo oporo staršev in prav njihova prisotnost jim pomembno olajša bivanje v bolnišnici in vpliva na njihovo hitrejše okrevanje. </font><br/>
<br/>
<b><font size="4">33. TRAK: (ES) – 17.30</font></b><br/>
<br/>
<b><font size="4">	</font></b><font size="4">(nadaljevanje) Vlada z zakonom PKP6 pravico do sobivanja uredila na isti način kot ga vsebuje predlog zakona, ki ga obravnavamo. Tako ima trenutno en starš otroka do starosti vključno do 14 let pravico do sobivanja v času njegove hospitalizacije. Za čas sobivanja je starš opravičen tudi nadomestila med začasno zadržanostjo od dela v enakem odstotku kot velja za neko ožjih družinskih članov. Ker se je izkazalo, da ni primerno, da bi se nadomestilo odobrilo na podlagi mnenja osebnega zdravnika oziroma pristojne zdravniške komisije, saj bi šlo pri tem za nepotrebno administrativno obremenjevanje osebnih zdravnikov, se je določba s PKP7 zakona spremenila na način, da za uveljavljanje tega nadomestila zadostuje potrdilo o sobivanju, ki ga staršu izda zdravnik pri katerem je otrok v obravnavi. </font><br/>
<font size="4">	Opozoriti pa je treba, da sta tako PKP6 in 7 problematiko uredila zgolj začasno. Ukrep velja zgolj do 31. 12. 2021. Prepričani smo, da je potrebno pravico do sobivanja urediti trajno, zato je novela Zakona o zdravstvenem varstvu in zdravstvenem zavarovanju nujna.</font><br/>
<font size="4">	Odsotnost zaradi nege ožjega družinskega člana v koledarskih dnevih. Poleg vprašanja sobivanja zakon ureja tudi zgodnjo mejo trajanja nege ožjega družinskega člana v koledarskih in ne več v delovnih dnevih in s tem izenačuje položaj vseh staršev, ki so odsotni zaradi nege družinskega člana ne glede na to koliko dni na teden delajo. Po obstoječi ureditvi namreč med starši pri trajni odsotnosti zaradi nege ožjega družinskega člana prihaja do neutemeljenih razlik na podlagi tega koliko dni v tednu delajo. Z določitvijo trajne odsotnosti v koledarskih dnevih se zmanjšuje tudi administrativno breme za zdravnike, ki morajo na primarnem nivoju izdajati ta potrdila. Ta sprememba nima finančnih posledic. Z njo se strinja tudi Zavod za zdravstveno zavarovanje Slovenije. Prav tako do nje nista imela zadržke ne Vlada, ne Zakonodajno-pravna služba.</font><br/>
<font size="4">	Glede na to, da so bili k predlogu zakona vloženi amandmaji, ugotavljamo, da so k posameznim členom predloga zakona, ki se nanašajo na sobivanje vloženi amandmaji, s katerimi se širi krog upravičencev do sobivanja in nadomestila med začasno zadržanostjo od dela zaradi sobivanja. Širitvi krogov upravičencev ne nasprotujemo. </font><br/>
<font size="4">	Amandma poslanskih skupin SDS, SMC in NSi k 2. členu spreminja tudi način uveljavljanja nadomestila med začasno zadržanostjo od dela na način kot je do 31. 12. 2021 urejeno z PKP7, s čimer se strinjamo. </font><br/>
<font size="4">	Ugotavljamo, da je tudi k 3. členu, ki določa zgodnjo mejo trajanja nege ožjega družinskega člana v koledarskih dnevih vložen amandma, ki pa je v prvih dneh odstavka enak 3. členu predloga zakona, zato glede njega nimamo zadržkov.</font><br/>
<font size="4">	Spoštovani, v predlogu zakona sta vsebovani dve problematiki, ki ju je Ministrstvo za zdravje v preteklosti že nameravalo urediti v okviru novega predloga Zakona o zdravstvenem varstvu in zdravstvenem zavarovanju. Navedena rešitev je bila vanj že vključena, pa je predlog zakona ostal v fazi usklajevanja, zato je to področje še vedno neurejeno. </font><br/>
<font size="4">	Ne glede na to, da gre za reševanje posameznih, a pomembnih problemov v okviru sistema zdravstvenega varstva, bi bilo v tem primeru smotrno trajno rešitev poiskati nemudoma, saj se na celovito sistemsko prenovo te zakonodaje čaka že dolgo. </font><br/>
<font size="4">	Spoštovani, priporočamo se za podporo tej spremembi zakona. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Sedaj pa dajem besedo predstavnici ministrstva. Tudi pri tej točki je z nami državna sekretarka mag. Marija Magajne. Izvolite.</font><br/>
<br/>
<font size="4">	</font><b><font size="4">MAG. MARIJA MAGAJNE:</font></b><font size="4"> Hvala lepa. </font><br/>
<font size="4">	Bom zelo kratka, ker kot je bilo večkrat sedaj tudi že povedano, je to pobuda, ki je bila predvidena v spremembi Zakona o zdravstvenem varstvu in zdravstvenem zavarovanju. Ministrstvo in Vlada je to predvidela v reševanju in zato tudi dala mnenje, da naj bi se celovito reševalo v tem zakonu. Glede na zamik pri odpiranju in pripravi sprememb predlogov tega zakona tudi zaradi epidemije Covid19 in pa seveda tudi zato, ker je v času epidemije se izkazalo, se otroci na bolnišničnem zdravljenju </font><br/>
<br/>
<b><font size="4">34. TRAK: (ES) – 17.35</font></b><br/>
<br/>
<b><font size="4">	</font></b><font size="4">(nadaljevanje) soočajo z večjimi psihičnimi stiskami in fizičnimi omejitvami in da potrebujejo ob sebi osebe, ki jih poznajo in s katerimi lahko drugače komunicirajo, so bile sprejete rešitve, ki so bile v takoimenovanem interventnem zakonu. </font><br/>
<font size="4">	Glede na to, da je ta interventni zakon velja do 31. 12. 2021, se zelo zavedamo smiselnosti ureditve dolgotrajne rešitve. S sprejemom predloga sprememb Zakona o zdravstvenem varstvu in zdravstvenem zavarovanju se bo predrugačena in razširjena pravica do sobivanja, ki je sedaj deloma urejena tudi v interventnem zakonu nekako trajno uredila, umestila v veljavni zakon in Vlada vsebinsko sicer ne nasprotuje predlogu tega zakona.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Naprej imajo še predstavnico Zakonodajno-pravne službe. Tudi tokrat je z nami Špela Maček Guštin. Izvolite.</font><br/>
<br/>
<font size="4">	</font><b><font size="4">ŠPELA MAČEK GUŠTIN:</font></b><font size="4"> Hvala lepa. Torej v našem mnenju smo opozorili najprej na nejasno povezavo starosti otroka, na katero je vezano upravičenje do sobivanja in ureditvijo iz Zakona o pacientovih pravicah, kjer je ta starost določena za neke povsem druge namene, in sicer za določitev starosti, pri kateri je otrok sposoben privolitve v medicinski poseg oziroma zdravstveno obravnavo. Torej treba bi bilo pojasniti razloge, da se starost otroka, ki je opravičen do spremstva postavlja na njegovo 15 leto starosti. </font><br/>
<font size="4">	Ugotovili smo potem tudi neskladje med besedilom ureditve in obrazložitvijo glede tega, da naj bi stroške za sobivanje poravnali starši ter glede tega, da se ob omejenih prostorskih zmogljivostih pravica do sobivanja zagotavlja glede na nekatere kriterije, ki se ne skladajo z besedilom določbe, na katere se ta obrazložitev predloga zakona nanaša. Torej gre za obrazložitev k 1. členu.</font><br/>
<font size="4">	Skratka izpostavljamo v mnenju, da je predlagana ureditev zaradi razkoraka med besedilom določil in obrazložitvijo nejasna. Torej treba je pojasniti ta mehanizem morebitnega omejevanja predlaganega novega upravičenja do sobivanja.</font><br/>
<font size="4">	Toliko o mnenju. K vloženim amandmajem pa tudi nimamo pripomb. Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam. Sedaj pa odpiram razpravo poslank in poslancev. Najprej se je javil k razpravi kolega Nik Prebil. Izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Najlepša hvala, spoštovana predsednica. Lep pozdrav, kolegice in kolegi.</font><br/>
<font size="4">	Jaz bom tokrat obrazložil oziroma nekako bom poskusil komentirati ta zakon in zadevo, o kateri je danes govor. Namreč, v naši stranki sem to pokrival tokrat jaz. </font><br/>
<font size="4">	V LMŠ smo v bistvu že nekaj časa nazaj prepoznali problem glede sobivanja staršev v bolnišnici z bolnim otrokom po trenutni ureditvi. Vem, da smo se sestali takrat z Društvom junaki III. Nadstropja in iskali rešitev, kjer bi pomagali staršem otrok, ki imajo otroke v bolnišnici zaradi težjega zdravstvenega stanja in oblike zdravljenja, a je bilo takrat ugotovljeno, da pač zaradi postopkovnega vidika in zakona, ki je bil takrat v procesu, obravnava v matičnem zakonu, torej zakonu, ki je danes na mizi, ni bila mogoča obravnava. </font><br/>
<font size="4">	Ne glede morda na politične delitve, ki jih imamo v koaliciji in opoziciji, smo se takrat vseeno uspeli uskladiti in pozdravili predlog rešitve, ki je bil dan v PKP6 in nato predlagali še amandma, s katerim bi staršem otrok s posebnimi potrebami, ki imajo status osebe s posebnimi potrebami in pa potrebujejo 24 urno nego, omogočili brezplačno sobivanje do otrokovega 18 leta. </font><br/>
<br/>
<b><font size="4">35. TRAK: (ES) – 17.40</font></b><br/>
<br/>
<font size="4">	(nadaljevanje) Ta amandma je bil sprejet. </font><br/>
<font size="4">	Sedaj da bi razumeli težave, se vseeno moram malo še vrniti v zgodovino. Vrsto let morda je bil izpostavljen problem, pa nekako ni bil prepoznan, dokler nismo predse dobili realnih podatkov. Sam sem dal poslansko vprašanje, kjer so mi na ministrstvu postregli s podatki koliko zadeve stanejo, kdo in kaj je opravičen do tega in enostavno po zdaj veljavni ureditvi tako enemu od staršev nadomestilo pripada le, če se otrok zdravi doma. V primerih pa kadar je le-ta hospitaliziran je eden od staršev upravičen do nadomestila za začasno zadržanost od dela le dan ko ga spremlja v bolnišnico oziroma iz nje. Za vse ostalo si načeloma starši morajo jemati dopust. Nenazadnje gre tudi za plačilo torej drugega starša za sobivanje ob otroku, ki teh let, ki so določene z zakonom jih presega in nekako se nam je to že nekako iz človeškega vidika in vidika tega, da otroci, ki se zdravijo z težjimi zdravstvenimi stanji vsekakor potrebuje prisotnost starša oziroma skrbnika. </font><br/>
<font size="4">	Namreč to je zdravstvena stroka sobivanje staršev ob hospitaliziranem otroku podpira in pa spodbuja. Vsi vemo, da prisotnost nekoga, ki pač nudi to ljubečo podporo daje zaupanje otroku. To zaupanje v osebi in mu daje tudi občutek varnosti in seveda povečuje možnosti za zdravljenje.</font><br/>
<font size="4">	Da ne bom predolg, bi se dotaknil morda še amandmajev, ki so vloženi tako s strani opozicijskih strank kot s strani koalicijskih strank. Kot rečeno, takšno ureditev v matičnem zakonu podpiramo. Vemo da PKP ureditev ureja zgolj začasno in v opoziciji smo predlagali amandma, ki ureja brezplačno sobivanje enega izmed staršev tako do 15 leta, potem v delu, ki to ureja do 18 leta in pa v delu, ki to ureja neomejeno. </font><br/>
<font size="4">	Sami menimo, da je predvsem treba biti pozoren na del, ki to zadevo ureja neomejeno oziroma so pravice mogoče tudi pri starosti višje od 18 leta. In sicer smo to definirali nekako tako, da velja to za takšno zdravljenje skupaj z odraslo osebo za odraslo osebo, ki je postavljena pod skrbništvo ali pa ima imenovanega skrbnika po družinskem zakoniku. Koalicijski amandma pa takšno zadevo, po našem mnenju, ureja širše, in sicer statusom po zakonu, ki ureja socialno vključenost invalidov. Zakon o socialni vključenosti invalidov določa, da status invalida lahko pridobijo polnoletne osebe, ki so tam definirani. A vendar je treba vseeno vzeti v zakup oziroma se vprašati, ker gre za tako široko definicijo, gre tudi tam za osebe, ki morda same ne bi želele prisotnosti staršev v bolnišnicah ali pa bi morda, glede na to, da so odrasle želele prisotnost koga drugega. Namreč na eni strani si država kot taka prizadeva večjo vključenost in večjo samostojnost invalidov, po drugi strani pa bi na tak način to zadevo omejili. </font><br/>
<font size="4">	Menimo v LMŠ, da amandma opozicije to zadevo ureja bolj natančno in bolj striktno. Ne glede na vse in na situacijo, ki je pred nami, se moramo zavedati, da morajo biti pravice z zakonom ustrezno definirane, pravice z zakonom ustrezno določene, da se uporabnik oziroma da uporabniki jasno vedo katera pravica jim pripada in katero pravico izkoristiti. </font><br/>
<font size="4">	Samo mogoče še za zaključek. V LMŠ bomo amandma opozicije podprli, amandmaju koalicije ne bomo nasprotovali in tudi zakon v celoti bomo podprli zaradi tega, ker se nam zdi ne glede na nekatere pomisleke zadeva stoji že predolgo in jo tudi v matičnem zakonu potrebno urediti. Vsekakor pa verjetno enkrat v prihodnosti terja zadeva neko širšo </font><br/>
<br/>
<b><font size="4">36. TRAK: (ES) – 17.45</font></b><br/>
<br/>
<b><font size="4">	</font></b><font size="4">(nadaljevanje) in bolj celovito razpravo in seveda tudi celovitejšo ureditev v okviru celotnega zakona.</font><br/>
<font size="4">	Toliko. Hvala.</font><br/>
<br/>
<font size="4">	</font><b><font size="4">PODPREDSEDNIK DR. FRANC TRČEK:</font></b><font size="4"> Hvala, gospod Prebil. Naslednja je kolegica Iva Dimic, pripravi naj se Mojca Žnidarič. Izvolite.</font><br/>
<br/>
<font size="4">	</font><b><font size="4">IVA DIMIC (PS NSi):</font></b><font size="4"> Hvala lepa. Lep pozdrav vsem.</font><br/>
<font size="4">	Kje naj začnem? Se mi zdi, da je to dosežek, lahko rečem, Nove Slovenije ali pa Vlade, da smo naredili korak naprej pri tistih, ki dejansko najbolj občutijo potrebo, da imajo neko možnost biti poleg otroka, ki ima daljše zdravljenje in ki je dalj časa nameščen v bolnišnici. Seveda imam v mislih, tako kot danes boste vsi povedali, pa je že bilo povedano, Junake tretjega nadstropja in tudi ostale otroke, ki dejansko ostajajo v bolnišnici. </font><br/>
<font size="4">	Mislim, da tudi predlog, ki je bil že začasno rešen, da se to zagotovi v protikoronskem paketu 6 in pa tudi v 7, je prinesel neko olajšanje tem staršem, pa nenazadnje tudi otrokom. Biti z otrokom, se mi zdi, da v bolnišnici to ni privilegij, ampak to je nuja. To je neka nuja, ki dejansko pomaga otroku, da se s pomočjo starša, ki mu stoji ob strani, lahko spopada ali pa se lažje spopada z boleznijo, ki terja, da je dalj časa nameščen v bolnici. </font><br/>
<font size="4">	Lahko bi povedala iz lastnih izkušenj, ker sem to že doživela, kaj to pomeni, da imaš kot starš možnost biti poleg in ga spremljati praktično noč in dan. Nikar ne razumite, da medicinske sestre in zdravniki ne delajo svojega dela. Zelo dobro in pohvalno, ampak se mi zdi, da pa ta toplina, ki pa jo ima otrok še zraven starša in to, da starši resnično vsako minuto lahko gledaš svojega otroka, pa mislim, da je to res nekaj vrednega in se mi zdi, da je pomembno in potrebno, da to res vsi razumemo in da tudi podpremo ta zakon, ki bo sedaj sicer vsa prizadevanja, ki so bila v PKP narejena in so bila začasna, tako kot je danes predlagatelj povedal, naredil trajna. Mislim, da so se do sedaj sredstva kot pomoč tem otrokom, pa če se sedaj navežem na Junake tretjega nadstropja zbirala donacijsko. Zbirale so se donacijsko. Starši so doplačevali svoje sobivanje. To je zagotovo en velik korak naprej. To je praktično nuja.</font><br/>
<font size="4">	Kar se mi zdi zelo pomembno, je tudi poudarek, da se na pravico do sobivanja veže tudi pravica do bolniškega nadomestila in je avtomatična in da ni potrebno čakati na odločbe komisije. Se mi zdi, da s tem smo tudi en del debirokratizirali, pospešili. Ker veste doma čakati kdaj bo prišla odločba in kako se bodo zadeve odvile, ni prijetno. In s tega vidika lahko samo pozdravljam to, kar je povedala predstavnica Ministrstva za zdravje gospa Magajne, da Vlada podpira to. In to je bil tudi namen Nove Slovenije, da se naredi trajnostni ukrep in da se ne bo potrebno iskati, zbirati sredstva za tako osnovno pravico kot je spremljanje bolnega otroka. </font><br/>
<font size="4">	Mi smo seveda tudi pripravili amandmaje, tako kot je bilo rečeno, amandmaje SDS, SMC in NSi, ki dejansko te stvari urejajo. Tudi tako kot je rekel kolega, mogoče nekoliko širše, ampak razumeli smo, da če je otrok dopolnil 18 let in ima možnost rehabilitacije po neki operaciji v toplicah, če tako rečem, rehabilitacije do sedaj staršev ali pa skrbnikov ali spremljevalcev to ni pripadalo. Brez spremljevalca oziroma brez skrbnika pa tega otroka na rehabilitacijo niso sprejeli. </font><br/>
<br/>
<b><font size="4">37. TRAK: (ES) – 17.50</font></b><br/>
<br/>
<b><font size="4">	</font></b><font size="4">(nadaljevanje) To je bilo nekaj nasprotujočega si ga. Bila je pravica zaželena rehabilitacija na primer po operaciji kolka ali po operaciji kolena ali pa kakršnikoli operaciji, skrbniku pa ta pravica ni bila dodeljena, naj bi si pa plačal sam bivališče, dopust in ne vem kaj še vse. Skratka se mi zdi, da je to naša res lahko skupna gesta in želja, da se te pravice uredijo. </font><br/>
<font size="4">	Več pa mogoče lahko povem, da je sobivanje enega od staršev ali skrbnikov z bolnim otrokom do 18. leta starosti oziroma dokler traja roditeljska pravica v primeru težje okvare ali poškodbe možganov hrbtenjače, pri katerih je potrebno usposabljanje za poznejšo medicinsko rehabilitacijo na domu ali v primeru kronične bolezni. Se pravi, da je ta nabor res širok in zajema tiste, ki to res potrebujejo. Zato res upam, tako kot je rekel gospod Prebil, da bo ta zakon res dobil širšo podporo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNIK DR. FRANC TRČEK:</font></b><font size="4"> Hvala, gospa Dimic. Izvolite, gospa Žnidarič.</font><br/>
<br/>
<font size="4">	</font><b><font size="4">MOJCA ŽNIDARIČ (PS SMC):</font></b><font size="4"> Hvala za besedo. Lep pozdrav vsem prisotnim. Bom poskusila biti kratka, ker smo res že vsi dolgo danes in tudi v tem tednu tukaj. </font><br/>
<font size="4">	V SMC predlog zakona vsekakor podpiramo. Smo pa, kot je že bilo rečeno s strani moje predhodnice, s koalicijskimi amandmaji zakon še izpopolnjujemo in ga še izboljšujemo v korist bolnih otrok in pa njihovih staršev, saj bo torej zraven prisotnosti v bolnišnici omogočena tudi prisotnost starša v času zdraviliškega zdravljenja. </font><br/>
<font size="4">	Kot je bilo rečeno bodo starši lahko svojim otrokom v bolnišnici do vključno 14. leta oziroma do 15. leta, s hudo bolnimi do 18. leta in pa s tistimi, ki rabijo 24-urno nego oziroma imajo status po Zakonu o socialnem vključevanju invalidov tudi ne glede na starost. Ker je še zelo pomembno torej ne da bodo brezplačno v bolnišnici, ampak jim bo za ta čas pripadalo tudi denarno nadomestilo. Kot vemo so do sedaj starši v glavnem morali dajati dopust. Tu so bile pač redke izjeme kdaj je bilo možno dobiti pri res hudo bolnih, ampak v glavnem so starši sedaj dajali dopust. In pa tudi tista tretja zadeva, ki se spreminja, se pravi zaradi lažjega administriranja in v bistvu tudi bolj pravičnih dni, se dnevi, torej najvišja zgornja meja trajanja nege ožjega družinskega člana sedaj iz delovnih dni spreminja v koledarske dni. To so predlagatelji tudi pojasnili v bistvu, da se na ta način nekako tudi bolj pravična je do staršev, ker je bilo odvisno koliko dni v tednu so imeli delovnih. Od tega je bila potem odvisna tudi ta zgornja meja trajanja te nege. Tako da tudi ta zadeva se ureja tako, da bo bolj pravično in bo tudi manj administrativnih težav. </font><br/>
<font size="4">	Predlagatelj kot glavni razlog, torej za zvišanje te starostne meje pri pravici do sobivanja, navaja, da se staršu omogoči ta prisotnost, kajti otroku to ogromno pomeni. Res je, čeprav sem videla v odzivu ZZZS, da niso navdušeni nad finančnimi učinki, ampak tudi jaz bi rekla, da je moj nekdanji pediater rekel, da otrok ozdravi prej, če je z njim mama ali oče. Tako da verjamem, da tudi na ta način, če bo kdorkoli ozdravel vsaj malo prej niso pomembni samo finančni učinki oziroma bodo lahko tudi zaradi tega še krajši. </font><br/>
<font size="4">	Tako da vsekakor, ne glede na finančne učinke, korist staršev in otrok, bomo ta zakon v SMC tudi podprli in tudi vse amandmaje, s katerimi smo še razširili te pravice.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, kolegica Žnidarič. Sedaj pa preden dam naprej besedo, bi se zahvalila dr. Francu Trčku, ker me je zamenjal in pač vodil sejo, tako da je nemoteno tekla in mu sedaj tudi dajem besedo za razpravo.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala za besedo. Še kdaj, če bo potreba. </font><br/>
<font size="4">	Glejte, jaz bom začel nekoliko drugače, pa ne me prekiniti potem, kar bom na začetku rekel. </font><br/>
<font size="4">	Mene je v bistvu tako sram, da bi se najraje v zemljo udrl. Zakaj? Imamo pač neko družinsko izkušnjo</font><br/>
<br/>
<b><font size="4">38. TRAK: (ES) - 17.55</font></b><br/>
<br/>
<b><font size="4">	</font></b><font size="4">(nadaljevanje) z mojim bratom, ki se je pač rodil in je bil potreben nekih operacij na ortopediji. Prve operacije bi morali izvesti že, ko je bil star nekaj dni. Pa so malo zamočili v neki bolnišnici, je ne bom imenoval, in je bila prva izvedena, ko je bil star mesec dni, druga je bila izvedena, ko je bil star okoli leto dni in tretja je bila izvedena na koncu osnovne šole. Govorim nekako, če imam pravilno v spominu, o letih 1976, 1977 in 1990. Živeli smo tam v vasi v Beli Krajini, seveda ni bilo telefonov, ni bilo Skypa, ni bilo interneta. Še Irca ni bilo, ni bilo nobene možnosti seveda, da bi bili starši prisotni. Na srečo, ko je bila ta tretja operacija, sem bil že bruc na tistem FDV, ki bi ga bivši FSP-njevci najrajši ukinili, pa sem ga saj jaz lahko obiskoval. </font><br/>
<font size="4">	V bistvu me je sram. Sedaj smo 4. 2. 2021 in se ukvarjamo s tem. Kaj smo delali 30 let? In kaj je nekdo delal 30 let? Pa so verjetno bili in levi in desni in tako centrični in drugače centrični na nekih položajih in je v teh 30 letih tudi skupščina slovenskega javnega zdravstva, ki šteje 45 dam in gospodov na ZZZS-ju, obstajala. Čeprav nisem bil takrat politik, se lahko zgolj opravičim številnim, ki niso bili deležni te možnosti. Zato me je v bistvu sram, ker pogosto tudi sami vsi skupaj mlatimo nekaj kar bi rekli v moji rojstni Beli Krajini prazno slamo, vmes pa minejo desetletja ne da bi rešili tako pereče zadeve.</font><br/>
<font size="4">	Kot je že povedal gospod Prebil, mogoče bo še tudi gospod mag. Židan povedal, smo predlagali v koaliciji KUL neke amandmaje, ki naj bi to zadevo še bolj jasno definirali. Tudi mnenje našega strokovnega sveta močno podkovanega s številnimi eksperti je, da gre rešitev v pravo smer in pač upam, da bodo amandmaji sprejeti in upam, da ne bomo potem čez nekaj časa ugotovili, da nekaj kar je na papirju naj se pa v praksi ne izvaja. </font><br/>
<font size="4">	Ob tem pa moram tudi kot prostorski sociolog reči, ker nas, upam, čaka tudi neka infrastrukturna prenova naše sekundarne in terciarne ravni, da pri načrtovanju novih bolnišničnih kapacitet dajemo tudi misliti to zadevo o prisotnosti staršev in skrbnikov. Tudi na prostorski ravni organizacije tega, veste, ne pa da imamo sedaj tam okrog UKC neke hotelčke, kjer bodo tem staršem, ki so že tako ali tako v nekih izrednih stanjih prestrašeni kaj bo, še tako bom rekel po domače, cuzali denar in da se bodo še s tem ukvarjali. To je nek vidik, ki ga v tem zakonu ne urejamo, ampak neki vidik, ki ga nekako moramo vzeti v zakup in bom rekel kak oklepnik ali par zimskim gum oklepnika, če sem ciničen, manj in reševanje te problematike. </font><br/>
<font size="4">	Seveda bom, kot sem že rekel uvodoma, podprl te zadeve in upam, da čimprej rešimo tudi sorodne zadeve zaradi katerih nas je lahko že desetletja sram.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Repliko ima kolegica Iva Dimic. Izvolite.</font><br/>
<br/>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa. </font><br/>
<font size="4">	Kolega Trček, ne vem, če sedaj govorimo vsi o istem zakonu. Ali sva se oba res tako narobe razumela, ampak jaz mislim, da tukaj ne mlatimo prazne slame, ampak danes delamo korenite, konkretne spremembe na tem področju. In te spremembe ne bodo cuzale staršev, ampak do sedaj ni bilo urejeno. Z današnjo spremembo se pa trajno ureja pravica do sobivanja otrok tako v bolnišnicah, kot tudi pri zdravstveni rehabilitaciji. Se pravi, da je tukaj velika sprememba in sem vam mogla replicirati, zato ker se ne strinjam s tem, da tako zamahnete z roko </font><br/>
<br/>
<b><font size="4">39. TRAK: (ES)- 18.00</font></b><br/>
<br/>
<font size="4">	(nadaljevanje) in rečete prazna slama. Kakšna prazna slama? Vprašajte starše otrok s 3. nadstropja, če je to res prazna slama za vas. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite, postopkovno.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Moram zlorabiti postopkovno. Kolegica sedi pred menoj in to kar si počela je tipično politikanstvo, ki ni dostojno krščanskim demokratom. Zelo jasno sem ti povedal, da me je sram, da se to še do sedaj ni uredilo in sem tudi povedal, da to podpiram. Odrasti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Dr. Trček, bila je zloraba in vam tudi izrekam prvi opomin za to zlorabo. Prosim, danes smo že naredili veliko dela. Imeli smo dostojne razprave. Nadaljujmo dostojno. (Govorjenje s klopi.)</font><br/>
<font size="4">	Nadaljujemo z razpravo. Na vrsti je kolega Dejan Židan. Izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica.</font><br/>
<font size="4">	Ta zakon, mimogrede zahvaljujem se Državnemu svetu, na trajen način ureja nekaj kar smo uredili s PKP. Mogoče, če je komu šlo iz spomina, en pomemben korak smo naredili tudi na ta način, da smo mogoče tudi uredili z amandmajem opozicije, ki je bil na eden izmed PKP, ne znam niti več šteti, sprejet. Pa je bil potem v sedmem zopet nadgrajen. Pa tudi tam nisem pristal na to, da bomo tekmovali kdo da več. Bomo uredili skupaj. Tokrat verjamem, da bomo zakon uredili za stalno in zato gre zahvala Državnemu svetu. Ampak tudi če bi Iva Dimic to danes vložila, bi se tudi njej zahvalil. Tudi če bi kdorkoli drug vložil bi se mu zahvalil. </font><br/>
<font size="4">	To je taka tipična zadeva, ki pa na nekaj opozarja. Se spominjate kako radi v tem parlamentu rečemo, če nekdo pride z majhno in z zelo veliko spremembo za ljudi, ki jih cilja. Potem se pogosto zamahne z roko in se reče, da je to nesistemsko in da počakamo na sistemsko rešitev, pa bomo. V resnici je ravno to naša naloga, da imamo neke sistemske zakone bolj ali manj dobre. V resnih državah sistemske zakone ne menjajo kar naprej, ampak z izboljšavami tam kjer vidimo, da pač je treba izboljšati, na ta način pa ne rečemo ne sistemsko, ampak izboljšujemo položaj ljudi. </font><br/>
<font size="4">	Jaz sem se nekje malo ustrašil, ko sem videl, da se narejene neke primerjave, da v večini ostalih držav so meje dosti nižje. Ja pa kaj? Prav je, če smo tudi bolj družinsko usmerjeni. Prav je, če smo bolj usmerjeni do ljudi, ker v resnici to zmoremo. Ta znesek, ki je tukaj vpisan, 6 ali 7 milijonov dodatno notri, toliko država v resnici zmoremo. Saj to je velik denar, ampak to zmoremo. </font><br/>
<font size="4">	Z amandmaji tako opozicije kakor tudi koalicije saj je v bistvu predlagana rešitev, ki je sama po sebi dobra, še dodatno izboljšuje. Mojo podporo ima vse to. Predlagam, da gremo hitro skozi, da bo čimprej sprejeto, čimprej uveljavljeno, pa naj tudi na ta način pomagamo. Verjamem, da skupaj bomo našli še 100 nesistemskih idej kako v bistvu nesistemsko življenje ljudi izboljšati.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam. Sedaj ima besedo kolega Željko Cigler. Izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Hvala lepa. Spoštovani, v Levici idejo, da se pokrije nadomestila staršem, ki bivajo ob hospitaliziranih otrocih, podpiramo. Zadeva je pravilna. Rad bi spomnil, da je ta ideja bila predlagana že ob pripravi in sprejemanju protikoronskega paketa 6 in takrat smo jo predlagali v Levici na predlog Društev Mavrica in Vesele nogice. In v kolikor govorimo tako v korist otrok, je včasih dobro nekatere stvari narediti prej. Bom pa kasneje še povedal kaj imam v mislih.</font><br/>
<font size="4">	Namreč poglejte, v šestih letih se je ugotovilo, da ločitev hospitaliziranih otrok od staršev dolgoročno pri otrocih, ki so tako ločeni, povzroča ene hude čustvene motnje. Negativni aspekti pa se gotovo kažejo, če to ni urejeno in starši gredo samoiniciativno na podlagi dopusta na svojem delu k otroku v bolnišnico oziroma če se za te stvari izkoristijo stari starši, kar je sedaj v časih Covid19 jasno, da gre tu za občutljivo, ranljivo kategorijo starejših, ki so bolj občutljivi pri obolenju s Covid19, in se  to ne da narediti. Zato je dobro, da se ta stvar naredi. </font><br/>
<font size="4">	Bi pa želel opozoriti s strani stališča Levice še na nekaj. Poglejte, danes govorimo o tem, da je dodatno potrebno obremeniti zdravstveno blagajno za tovrstne stvari. To absolutno podpiramo. </font><br/>
<font size="4">	</font><br/>
<b><font size="4">40. TRAK: (ES) – 18.05</font></b><br/>
<br/>
<b><font size="4">	</font></b><font size="4">(nadaljevanje) Ampak rad bi vam povedal, da se pa tukaj začnemo ločevati potem stranke, ko se vprašamo od kod vzeti denar. Za vse te stvari bo treba zdravstveni sistem dodatno financirati, močneje financirati. Zaradi tega bi rad povedal to, da je Levica v parlamentarni postopek vložila, to sem že večkrat povedal, ampak še ni prišlo do obravnave, zakon, ki zagotavlja proračunsko financiranje Zavoda za zdravstveno zavarovanje Republike Slovenije. To je glavna blagajna na osnovi katere slovenski javni zdravstveni sistem funkcionira. In ko bomo o tej zadevi govorili, takrat bomo videli ali ste imeli ob današnjem glasovanju, ki bo mislim bolj kot ne enotno, figo v žepu ali ste mislili resno. </font><br/>
<font size="4">	Namreč, rad bi še tole rekel, da v ozadju vseh teh procesov sedaj v zdravstvu, ki se odvijajo, glavni oziroma večinski del izvaja javni zdravstveni sistem, zaposleni v njem, od sester, zdravnikov itd. tehničnega kadra. Rad bi pa opozoril, da se za vsem tem dogaja pa en močen proces, vsaj na področju zdravstva, v smeri privatizacije in liberalizacije. Če je privatizacija najprej prenos lastništva zdravstvene infrastrukture v zasebne roke, gre pri drugem, torej pri liberalizaciji, za to, da odprtje trga naj bi zagotavljali stvari za izvajanje tako pri financiranju zdravstvene dejavnost, kot tudi pri izvajanju strani zdravstvene stroke v privatnem sektorju. </font><br/>
<font size="4">	Ampak kam to pelje bi rad rekel. Javno znana analiza poslovanja 15 največjih prejemnikov sredstev zasebnikov od Zavoda za zdravstveno zavarovanje je pokazala, da so njihovi prihodki v lanskem letu se povečali za 11 % in dosegli najvišjo raven praktično do sedaj. Rastejo jim ti dohodki izključno na račun javnega zdravstvenega denarja. Kar 72 % teh prihodkov pridobijo na podlagi koncesije z zdravstveno zavarovalnico, šele ostalo od samoplačnikov. In njihov čisti dobiček je kakšen. Na vsak evro ustvarjenega dohodka si zaslužijo 12,5 % dobička, kar je praktično trikrat več kot pa dobiček, ki ga ustvarjajo povprečna slovenska podjetja. Rad bi rekel, da so lani dosegli rekordni dobiček 10 milijonov evrov. Hkrati iz naslova teh dobičkov in tudi načina kako funkcionira sedaj dopolnilno zdravstveno zavarovanje in tu bi gospo državno sekretarko Magajne prosil en podatek, tu nastanejo dohodki, iz katerih Vzajemna, Triglav, Sava kupujejo zdravstvene ustanove, kamor moramo hoditi, ker so vse ostale javne zdravstvene ustanove zaprte, ker se večinsko ukvarjajo s kovidom, bolniki zaradi drugih bolezni. Kupili so Zdravstveno zavarovalnico Aristotel, Kirurški senatorij Rožna dolina, Diagnostični center Vila Bogatin na Bledu, Medicinsko termalni center Fontana v Mariboru, Medicinski center Kardial v Ljubljani.</font><br/>
<font size="4">	Poglejte, dr. Komadina, predsednik Zdravniškega društva, če lahko tako rečem, v Sloveniji je opozoril, da ob kovidu, ko se ljudje zdravijo in žal tudi množično umirajo, 3.500 jih je v Sloveniji zaradi tega umrlo, ogromno ljudi ne pride do zdravstvenih storitev. In to je ena kolateralna škoda, ki jo bomo še zelo drago plačali s smrtmi, z razbolelimi ljudmi in še kako drugače. Samo podatki, ki jih je zdravstvena zavarovalnica Slovenije dala ven, da se je do novembra v preteklem letu napram istem obdobju lani, vrednost zdravstvenih storitev, ki jih plača zdravstvena zavarovalnica zmanjšala za 31 milijonov evrov oziroma da sem bolj konkreten, da povem kaj je dr. Komadina, predsednik Slovenskega zdravniškega društva imel v mislih, ko je govoril o kolateralni škodi, ki poleg kovida nastaja. 67.300 je bilo manj obiskov družinskih zdravnikov oziroma zdravnikov pediatrov ali pa šolskih poliklinikah. Pazite, skoraj 600.000 je bilo manj obiskov zobozdravnikov. 800.000 je bilo manj obiskov pri specialistih. </font><br/>
<font size="4">	</font><br/>
<b><font size="4">41. TRAK (VI) 18.10</font></b><br/>
<br/>
<b><font size="4">	</font></b><font size="4">(nadaljevanje) In 33 tisoč 562 je bilo manj operacij. Halo ljudje?! Ali se zavedamo kakšne posledice bodo iz tega izstopale? Oziroma koliko so zdravstvene zavarovalnice zasebne, ki zbirajo dopolnilna zdravstvena zavarovanja, v ogromnem delu pa so do zdravstvenih storitev ne da priti, ampak kljub temu celo leto plačujemo 35 evrov 70 centov pa še nekaj dopolnilnega zdravstvenega zavarovanja vsak mesec. Koliko so zasebne zdravstvene zavarovalnice na ta račun prihranile, ker ne plačujejo zdravstvenih storitev, ki se ne izvajajo? Gospa državna sekretarka, vas bom prosil, če mi lahko okoli tega kaj odgovorite ali pa Ivana Janeza Janšo zdravstvenega ministra spomnite, da morda tu le en prostor, kjer se da pomemben del sredstev javnih, zbranih iz dopolnilnega zdravstvenega zavarovanja, vrniti v zdravstveni sistem. Tudi zato, da financiramo starše, ki ležijo v bolnišnici ali v zdravilišču s svojim otrokom. Jaz bi tole rekel, noben privatnik namreč v zdravstvu ne bo ustvarjal profita na čistem trgu, kot sem že prej povedal. 70 % ga ustvarja iz javnega denarja. In to vprašanje je treba odpreti. </font><br/>
<font size="4">	Nazadnje bi še tole rekel, gospod Požun, hvala Državnemu svetu, da je dal ta predlog, da se konec koncev za sobivanje uporabijo tudi prazni prostori slovenskih zdravilišč. Pravilno. Sprašujem pa vas, kje ste bili takrat s tem predlogom. Vem, da so zdravilišča privatna, privatizirana so bila v 90. letih, ampak kje smo, ali ste bili ali pa vsi skupaj, kje smo bili takrat, ko je bilo potrebno ločevati oskrbovance v DSO-jih, obolele od zdravih? Kje smo, ali uporabljamo zdravilišča tudi, da v zdraviliščih nudimo dodatno zdravstveno pomoč tistim, ki so po prestajanju Covid bolezni se ponovno vračajo v bolnišnice, ker so se jim začeli zdravstveni zapleti. Vsa zdravilišča imajo medicinske sestre, fizioterapevte, delovne terapevte, zdravnike, oni so prazni. Zakaj temu privatnemu kapitalu sedaj iz javnih zdravstvenih sredstev ne plačamo najem prostorov in teh kadrov zato, da pomagamo, kot sem že rekel, domovom za ostarele ali pa tistim, ki morajo ponovno iti na zdravljenje zaradi posledic, ki jih imajo zaradi Covida. Zakaj se zdravilišče Podčetrtek, kjer je bil nekoč gospod minister za gospodarstvo Počivalšek solastnik, ne uporabi za pomoč ostarelim iz domov za ostarele Šmarje pri Jelšah, Štore, Šentjur, Celje za ločevanje zdravih od obolelih. Sprašujem…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Gospod Cigler, lepo prosim, če se držimo točke dnevnega reda…</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> …gospa predsedujoča, samo naj povem, poglejte, tudi zdravilišča so namenjena…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Poglejte, ja, ampak vemo o katerem zakonu…</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> …za sobivanje in sem vprašal zakaj se to dela šele sedaj…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> …ja, ampak…</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> …zakaj se ni drugim socialnim kategorijam…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Poglejte, ne…</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> …prav tako omogočilo koristi…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4">…poglejte, posegla sem vam v besedo, ker vas prosim, da se usmerite na točko dnevnega reda. Že prej ste šel široko, pa sem pustila, na začetku razprave, ko ste začel govoriti o sistemu financiranja. Sedaj smo že zašli na domove za ostarele. Poglejte, jaz verjamem…</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> …ne…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> …ja, smo. In jaz vas prosim, da se držimo točke dnevnega reda. </font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Hvala lepa, predsedujoča. Rad bi samo to rekel, da bi se tak ukrep ob eni pametni celovito zastavljeni zdravstveni politiki v času Covid-19 lahko uporabil že prej. Drugače pa, seveda, ta predlog pozdravljamo in ga bomo podprli. Hvala lepa. Če je pa težko slišati kritiko, ker pač zdravstvena politika očitno je rak rana v tej državi, pa pri tej vladi trenutno, je pač to problem te vlade. Jaz sem pač nastavil ogledalo. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Poglejte, še enkrat, nobena kritična razprava ni problem, samo da se držimo dnevnega reda. Kajti, drugače se nam lahko zgodi, da na tem odboru za vsako točko dnevnega reda odpremo celoten zdravstveni sistem in ne bomo prišli nikamor. In jaz tukaj pač nekako pozivam k temu, kar je bila tudi pobuda, da pač razpravljamo v tej smeri in da čim prej sprejmemo nekatere rešitve. </font><br/>
<font size="4">	</font><br/>
<b><font size="4">42. TRAK (VI) 18.15</font></b><br/>
<br/>
<b><font size="4">	</font></b><font size="4">(nadaljevanje) Sedaj pa podpredsednik Državnega zbora, nisem razumela ali želite postopkovni? Razprava, vas bom prijavila, niste še na vrsti. Namreč, da kar povem, sedaj imam razpravo jaz, potem jo ima kolega Nik Prebil in potem Mojca Škrinjar in še potem kolega podpredsednik Državnega zbora gospod Simonovič. </font><br/>
<font size="4">	Jaz bom začela takole. Zdi se mi danes, da tudi pri tem predlogu zakona veje neka enotnost, kar pozdravljam. Moram pač povedati, da je bil ta predlog zakona v sistem Državnega zbora nekako podan že maja 2020, ampak zaradi drugih postopkov ni mogel biti prej na vrsti. Lahko povem, da smo pač posamezne rešitve o tem zakonu imeli na mizi tudi v Slovenski demokratski stranki. Vendar ker nam je pomembno, da zadeva čim prej na svetlo in da nekatere stvari rešimo nismo želeli zavirati s tem, da bi pač vlagali svoj predlog zakona, ampak se nam je zdelo pametno, da še nekatere rešitve dodamo v predlog zakona s strani Državnega sveta in s tem smo tudi vložili določene amandmaje, ki nekatere pravice še dodatno širi. To se nam zdi pomembno. Bilo je namreč govora o teh mejah starostnik, kar dvigujemo. Govorimo tudi o še dodatni pomoči tistim, ki imajo invalidne otroke, tisti, ki imajo trajnostne težave in tako naprej. Tako da tudi tukaj smo izboljšali položaj in omogočili, da tako starši ali skrbniki lahko bivajo z njimi v bolnišnicah, kot tudi v rehabilitacijskih centrih, zdraviliških in tako naprej. Skratka, nam se zdijo pač te pomembne rešitve in me veseli, da se danes nekako iz razprav čuti, da vsi podpiramo ta predlog, ki ga je pripravil Državni svet. Ko je bilo govora o financah bi rekla tudi tukaj smo mi sami razmišljali kako in kakšni so ti finančni učinki, pa vendar menimo, da tega ni veliko in da bomo s tem, ko bodo te stvari sprejete, naredili mnogo več dobrega kot ima to nekih finančnih posledic. Razumem tudi stališče Ministrstva za zdravje, ki pravi, da bo pripravilo tudi celovite rešitve, ampak da zaradi vsega trenutnega stanja so neki zamiki in mi mislimo, da bomo na  tak način to pač že sedaj pospešili, da so te rešitve znotraj zakona, potem pa seveda vsi, mislim, da čakamo tudi še na neke druge pomembne spremembe, ki so nujne. </font><br/>
<font size="4">	Veseli me, saj pravim, tudi za te amandmaje, ki smo jih vložili skupaj koalicijske stranke, SDS, SMC in Nova Slovenija. Kajti, izboljšuje položaj. Je pa tudi tako, veste, ko tehtamo te finančne posledice, moramo vedeti nekaj, da na nek način se bo pa s temi rešitvami na drugi strani mogoče pa kakšna zadeva tudi razbremenila. Zakaj govorim? Mogoče tudi finančno, če pa ne finančno pa vsaj po obsegu in zahtevnosti del. Bom pač kar konkretna za tiste, ki nas spremljajo, na primer če je otrok star 7 let v bolnišnic sam, pomeni, da mora nekdo iz bolnišnice tam poskrbeti zanj. Poskrbeti zanj, ne more biti sam, mora imeti pač neko pomoč, se ne znajde v sami bolnišnici in pač rabi stvari. Tokrat bodo pač to lahko to uredili starši. In marsikatera zadeva bo tudi osebje razbremenila. Nenazadnje so pač otroci različni, imajo različne potrebe in različne navade. Še toliko bolj je to pomembno za invalidne otroke. Če pogledamo slabovidne, bom rekla, </font><br/>
<br/>
<b><font size="4">43. TRAK (VI) 18.20</font></b><br/>
<br/>
<b><font size="4">	</font></b><font size="4">(nadaljevanje) naglušne, gluhe in vse ostale, ki imajo neke težje okvare, kako pomembno je, da bodo starši zraven, ker bomo tudi na nek način lahko razbremenili osebje znotraj sistema. </font><br/>
<font size="4">	In ja, pomembno je tudi to nadomestilo finančno, ki ga bodo starši oziroma skrbniki v ta name uveljavljali. Kajti, vemo, da pač tudi to je včasih razlog, da imajo doma probleme. </font><br/>
<font size="4">	Skratka, jaz rešitev pozdravljam, se za njo zahvaljujem. Nenazadnje to tudi ni prva rešitev s strani Državnega sveta in me veseli, da je tudi Državni svet aktiven kot naš drugi dom in da skupaj iščemo boljše rešitve. Bi pa s tem tudi zaključila. </font><br/>
<font size="4">	In dala besedo kolegu Niku Prebilu. </font><br/>
<br/>
<b><font size="4">	NIK PREBIL (PS LMŠ):</font></b><font size="4"> Najlepša hvala, predsednica, še enkrat. Nekaj bi rad še komentiral, kot sem prej pozabil. </font><br/>
<font size="4">	Res ne bi rad zahajal na to politično polje, ampak vseeno bi, spoštovana kolegica tudi kratko repliko vam. Rekla ste, da v stranki Slovenske demokratske stranke to rešitev podpirate. Jaz vseeno moram reči, da pač v okviru prvega predloga, takrat ko ga je dala opozicije, ste v vaši stranki glasovali proti temu predlogu pri PKP-6. Res pa je, da ste ga potem pri PKP-7 s koalicijskim amandmajem razširili. Samo toliko, da pač se mi zdi, da je prav, da smo pošteni.  </font><br/>
<font size="4">	Ko je kolega Trček govoril koliko let nazaj izhaja ta problem, sem v bistvu jaz se malček zamislil sam pri sebi in ugotovil, da v bistvu problem izhaja iz časa, ko se jaz še nisem rodil. In v bistvu se res vprašam, kaj se je delalo vsa ta leta in zakaj zadeva ni bila prej urejena, glede na to, da sklepam, da pač so starši imeli težavo ne pred enim letom niti ne pred pol leta, ampak že bistveno prej. </font><br/>
<font size="4">	Kot drugo bi pa samo še komentar na mnenje Zavoda za zdravstveno zavarovanje Slovenije, nekateri od njihovih pomislekov so na mestu. Nekatere stvari so še odprte in to je treba priznati, in sicer kakšen je natančen obseg zavarovancev, tudi kdo so tisti upravičenci, kakšen bo vrstni red, recimo, ko pride do več primerov naenkrat in kapacitete tega ne dopuščajo. Vendar se mi zdi pošteno, da se kakšna stvar uredi tudi parcialno, sploh če gre za potrebe ljudi oziroma jim pomaga direktno. Kar se tiče njihove pripombe, da je starost 15 previsoka za avtomatsko upravičenost do sobivanja z otrokom s pravice širjenja, gre za neracionalno porabo sredstev. Poglejte, s tem se jaz globoko ne strinjam. Razumem, da Zavoda za zdravstveno zavarovanje gleda to zgolj z vidika denarja. Treba je pa gledati na zadevo bistveno širše kaj bo to prineslo predvsem otrokom, ki bivajo v bolnišnici zaradi hudih zdravstvenih stanj, pa tudi staršem, ki se s takšno krizo seveda soočajo. Razumem, da pač bo za povečanje obsega te pravice potrebnih nekaj milijonov evrov, ampak sam mislim, da ob vseh teh milijardah, ki so se sedaj porabile za soočanje z epidemijo, pa nenazadnje tudi milijardah, ki jih porabimo v okviru državnega proračuna, je to relativno majhen znesek in praktično, če se malce grdo izrazim, pljunek v morje. Tako da se mi zdi pošteno, da to zadevo uredimo. </font><br/>
<font size="4">	Ta zakon tudi ureja dodatno ugotavljanje nege, kar bo zmanjšalo ta administrativna bremena, o katerih je bilo že govora, in se mi zdi, da je tudi prav, da to zadevo bolj enakopravno uredimo v okviru tega zakona. </font><br/>
<font size="4">	Bi pa imel samo eno vprašanje za gospo državno sekretarko, namreč gospa Iva Dimic je rekla, da Vlada zadevo podpira. Jaz imam tukaj mnenje Vlade, ki je priloženo k sklicu seje, kjer piše: Glede na navedeno Vlada ne podpira predloga zakona, saj je predlog zakona zgolj parcialno ureja pravico do sobivanja in hkrati je po mnenju Vlade pravica zastavljena preširoko, kar povzroča tudi dodatno bremenitveno vzdržnost sistema zdravstvenega varstva. Tako da sedaj jaz sem slišal prej državno sekretarko, da je rekla, da vlada vsebinsko sicer ne nasprotuje predlogu, ampak me zanima kakšna je torej sedaj opredelitev Vlade, glede na to, da nekateri člani pravijo, da je Vlada za, tukaj pa piše, da je Vlada proti. Samo toliko. Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa Nik Prebil. Preden dam besedo državni sekretarki, dovolite, </font><br/>
<br/>
<b><font size="4">44. TRAK (VI) 18.25</font></b><br/>
<br/>
<b><font size="4">	</font></b><font size="4">(nadaljevanje) da repliciram. Namreč, očitno nisem bila dovolj dobro razumljena. V Slovenski demokratski stranki smo želeli vložiti predlog zakona, ampak je bil predlog zakona s strani Državnega sveta vložen prej. Zato, ker je bil prej, pač, nismo mogli zadev urediti. </font><br/>
<font size="4">	Kot drugo, PKP-6, ravno zato, ker smo hoteli zadev rešiti bistveno bolje, takrat tistega predloga nismo podprli. In prav smo storili glede na to, da danes imamo dosti bolj široko, širšo in boljšo rešitev. </font><br/>
<font size="4">	In ko drugo, ja res je, gre veliko denarja, ampak gre državljankam in državljanom. Jaz sem vesela, da gre njim in da ne gre za kakšne banke, ki so jih posamezniki na tak ali drugačen način uničevali, potem pa smo jih morali davkoplačevalci dobesedno dokapitalizirati. Med njimi celo povsem privatne. </font><br/>
<font size="4">	Jaz bi sedaj dala besedo naprej državni sekretarki. Izvolite. </font><br/>
<br/>
<b><font size="4">	MAG. MARIJA MAGAJNE:</font></b><font size="4"> Hvala lepa. Hvala lepa za to vprašanje, da lahko pojasnim. Jaz sem že v uvodni predstavitvi povedala, da je bilo na začetku stališče vresnici tako, da naj bi se sistemsko urejalo, ker je bilo takrat še predvideno, da bo zakon o zdravstvenem varstvu in zdravstvenem zavarovanju hitreje lahko pripravljen, glede na situacijo, tudi glede epidemije, se je to pač prestavilo. In v tem času so se tudi določene, to kar sem rekla prej, pokazalo posebej v tej situaciji, da je res to pomembno in da lahko skrajša tudi posamezne hospitalizacije. In rešitev, ki je bila že dana v tem interventnem zakonu je nesmiselno, da se po pol leta konča in v tem delu je Vlada potem, sem povedala, da vsebinsko absolutno ne nasprotuje tej predlagani rešitvi. Da pa tudi ne nasprotuje, da se to delno reši, ker je že rešeno do konca tega leta in da se potem v resnici ne bi dogajalo, da po tem bi šli nazaj na star sistem, glede na to, da…, čeprav še vedno načrtujemo, da zakon o zdravstvenem varstvu in zdravstvenem zavarovanju bo v enem delu zagotovo šel v določene spremembe, bo v Državni zbor prišel predlog določenih sprememb.</font><br/>
<font size="4">	Kar se pa tiče velikih sredstev se bom pa navezala na to, kar sem želela odgovoriti tudi prej, na prejšnje vprašanje. Zagotovo so tukaj določeni izdatki iz zdravstvene blagajne, ki bodo večji, pa ne samo tukaj, tudi marsikje drugje. In v naslednjem obdobju, ko se bomo pogovarjali o reformi ali v zvezi z določenimi zakonskimi spremembami ali pa o reformah, povezanih s sedanjo ureditvijo zakonodaje, pa mogoče samo z uveljavljanjem določenih reform, bo potrebno sprejeti določene odločitve, tudi glede tega, kako zagotoviti vire za delovanje takega zdravstvenega sistema, ki si ga želimo. In seveda tukaj pomeni rešitve na obeh straneh, se pravi tako na nekih predvidenih dodatnih virih za zdravstveno blagajno in seveda tudi mogoče na racionalizaciji porabe. In ker </font><br/>
<br/>
<b><font size="4">45. TRAK (VI) 18.30</font></b><br/>
<br/>
<b><font size="4">	</font></b><font size="4">(nadaljevanje) je bilo velikokrat omenjeno javno in privatno, bi zelo rada izpostavila, da mi ves čas govorimo o javnem zdravstvenem sistemu, o javni zdravstveni službi v kateri sodelujejo tako javni zdravstveni zavodi kot tudi drugačne organizacijske oblike, ali zasebni izvajalci, ki pa sodelujejo v javni službi. Ves čas govorimo o javni službi. In zagovarjanje javne službe in organizacija take oblike javne službe, ki bo odgovarjala na potrebe uporabnikov oziroma na potrebe prebivalcev Slovenije je tisti cilj, ki ga moramo vsi zasledovati. Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi vam. </font><br/>
<font size="4">	Nadaljujemo razpravo. Javil se je predlagatelj. Izvolite, beseda je vaša. </font><br/>
<br/>
<b><font size="4">	MAG. PETER POŽUN:</font></b><font size="4"> Želel sem se javiti po zaključku razprave poslank in poslancev. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> V redu, bomo upoštevali. Sedaj je pa na vrsti Mojca Škrinjar, potem še gospod Simonovič. Ali še kdo želi razpravljati, da potem nekako vem kako naprej? Hvala lepa, vsem. Mojca Škrinjar, imate besedo. Izvolite. </font><br/>
<br/>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa. Predlagana rešitev med nadvse veseli. Gre za ukrep, ki ščiti otroke invalide, družino takrat, ko je situacija najhujša, kadar je ogroženo zdravje. Mislim, da, če sledimo izreku »Mans sana in corpore sano«, Zdrav duh v zdravem telesu pomeni tudi to, da če je človek čustveno stabilen se tudi lahko bolje počuti oziroma se hitreje zdravi. Torej, zdrav duh bo tudi takrat, ko bo majhen otrok imel ob sebi osebo, ki jo ima rad, ob kateri se najbolje počuti, to je pa običajno mama ali oče. Seveda nastanejo finančne posledice. Jaz mislim, da bomo te finančne posledice državljani prav z veseljem prenašali, kakršnekoli že bodo. Res pa je, da je treba misliti tudi na to, da ko bodo starši z otrokom bivali, ob otroku bivali bo morda potrebno tudi manj podpore, tiste povsem, bi rekla, negovalne podpore s strani bolnišnice same. Torej, se bo tukaj nekaj prihranilo. Sicer pa se v zdravstvu lahko tudi prihrani v celotnem sistemu. Gre za to, kako se vodi ustanove, kako se menedžerira ustanove, lahko naredite javno naročilo, ki bo prineslo cenejša, pa ravno tako dobra zdravila in pa pripomočke, lahko pa naredite tako javno naročilo, kjer boste že z razpisnimi pogoji odgnali vse konkurenčne firme stran in kupili najdražje stvari. Jaz mislim, da z odgovornim vodenjem s transparentnim vodenjem in poslovanjem se bo tudi v našem zdravstvu lahko kaj prištedilo in s temi privarčevanimi zneski in jih usmerili v tako koristne stvari kot je ta ukrep tukaj. Res zelo lepo je, da se danes tega lotevamo na tak način. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. In kot zadnji razpravljavec ima besedo podpredsednik Državnega zbora gospod Simonovič. Izvolite. </font><br/>
<br/>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa za besedo, predsednica. In lep pozdrav vsem prisotnim! V DeSUS-u podpiramo predlog zakona o spremembah in dopolnitvah zakona o zdravstvenem varstvu in zdravstvenem zavarovanju, ki ga je predlagal Državni svet. Naj sam povem, da bom glasoval tudi za amandmaje, ki jih predlagajo koalicijske stranke SDS, SMC in NSi. </font><br/>
<font size="4">	Rad bi pa še povedal to, da predsednica odlično vodite sejo. Prosil pa bi, da ko nekateri razpravljavci bistveno odstopajo od vsebine točke, ki je na dnevnem redu, </font><br/>
<br/>
<b><font size="4">46. TRAK (VI) 18.35</font></b><br/>
<br/>
<b><font size="4">	</font></b><font size="4">(nadaljevanje) da jih na to opozorite točno tako kot veleva Poslovnik. Tudi z opominom ali pa z odvzemom besede. Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam. Hvala za opozorilo. Moram reči, da ko smo imeli nekaj tega danes sem opozorila in tudi izrekla en opomin. Res pa je, da načeloma danes poteka zelo konstruktivna razprava in ni bilo veliko tega in sem hvaležna vsem poslankam in poslancem, posebej zato, ker vidim, da lahko tudi marsikaj delamo dobro, pa tudi če so naša mnenja različna. </font><br/>
<font size="4">	S tem nekako vidim, da ni več želje po razpravi s strani poslank in poslancev. Je pa želel na koncu še besedo mag. Požun v imenu predlagatelja. Izvolite. </font><br/>
<br/>
<b><font size="4">	MAG. PETER POŽUN:</font></b><font size="4"> Hvala. Hvala poslankam in poslancem za razpravo. Seveda zdravstvo je vedno priložnost, da povemo marsikaj. V Sloveniji imamo 2 milijona strokovnjakov za zdravstvo, tako da mene za to državo nikoli ne skrbi.</font><br/>
<font size="4">	Hvala za izraženo podporo in dobra mnenja. Seveda treba je nekaj povedati, mnenje Zavoda za zdravstveno zavarovanje je vedno enako. Saj kakšno pa naj bo? Saj oni so skrbniki blagajne, morajo vedno zajamrati pri teh zadevah, tako kot finančni minister vedno zajamra, kadar se posega v proračun. Prav pa bi bilo, da bi se zavod seveda pri teh svojih mnenjih držal strokovnega mnenja in da ne posega v neke politične odločitve in podobno, kar se zavodu prepogosto zgodi. </font><br/>
<font size="4">	Poglejte, to, kar upam, bomo danes pripeljali k uspešnemu koncu, ja, ima dolgo brado. Jaz sem osem let vodil eno ustanovo, ki se je imenovala Mestna otroška bolnišnica. Nastala je na podlagi Dečjega doma takrat. In mi smo imeli veliko takih otrok, ki so bili dolgo časa v bolnišnici. In smo se mogli takrat pač znajti. Ja, smo imeli starše zraven, smo jim dali zajtrk, kosilo, večerjo. Kdaj smo poklicali kakšnega pediatra, pa rekli, daj napiši mami bolniško, čeprav je bil otrok v bolnišnici, pa je imela ona bolniško. Zakaj? Zato, da je dobila vsaj nekaj plače, sicer tega ne bi dobila. Ampak časi so se spremenili in danes smo v obdobju ko delodajalci to neradi vidijo. Starši morajo jemati dopust, ki je namenjen nečemu drugemu in zato je seveda prav, da to na tak način uredimo, da bo to sedaj primerno za vse. </font><br/>
<font size="4">	Ker sem bil pač vprašan kje smo bili lansko leto, pri vprašanju razmeščanja stanovalcev v domovih starejših. Kolega Cigler, jaz se od 12. marca vključen v obravnavo in zdravljenje pacientov, ker sem zdravstveni delavec, in sem veliko delal. Vi ste danes večkrat citiral dr. Komadino. On je predsednik ene izjemno vplivne asociacije združbe v Sloveniji, pa nikoli nisem slišal, da bi se on s kakšnim predlogom oglasil. Vam pač moram povedati, da so zdravilišča v privatni lasti. Če bi poslanci sprejeli, tako kot so sprejeli v Španiji in Nemčiji zakon o začasnem nacionaliziranju zdravilišč bi pa jih lahko država uporabila v ta namen. Tako jih pa pač ni mogla uporabiti in mi tudi nismo mogli vpoklicati tam zaposlene, ne zdravnike, ne medicinske sestre. Kajti, njihov delodajalec je privatnik. In ne moreš posegati v to področje. Te zakonodaje v Sloveniji pač ni. Bi nam prišla prav, ampak je žal ni bilo. Tako da smo mi povabili naše kolegice in kolege, da nam pridejo pomagati. In Državni zbor je sprejel zakon s katerim smo jih celo dodatno nagradili zato, da so nam prišli pomagati. In hvala, da je bilo to omogočeno, ampak vam moram povedati, odziv je bil kaj pičel. Odziv je bil kaj pičel. Ne vem, če je prišlo sto medicinskih sester in zdravnikov pomagati v javni zdravstveni sistem. Pomagati so nam prišli naši kolegi, ki so, recimo, šli drugam v službo, pa prostovoljci. To pač je realnost. </font><br/>
<font size="4">	Hvala za podporo. Jaz sem prepričan, da boste sedaj tudi izraženi podpori primerno odglasovali in da, ja, naredili bomo veliko veliko dobrega za otroke in starše. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. Kolega Cigler vi ste želel razpravo? Jaz jo vam formalno moram dati. Ste bil napačno razumljen, ker ste dvignil roko za… Izvolite, replika. </font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Samo to bi rekel, jaz sem dr. Komadino navedel, da je rekel, da bo</font><br/>
<br/>
<b><font size="4">47. TRAK (VI) 18.40</font></b><br/>
<br/>
<b><font size="4">	</font></b><font size="4">(nadaljevanje) Covid epidemija imela veliko kolateralno škodo ljudi, ki niso mogli biti zdravljeni zaradi drugih bolezni, ne zaradi Covida, zato sem jaz rekel… Tukaj sem citiral dr. Komadino. To je Sobotni prilogi dela objavljeno bilo. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. </font><br/>
<font size="4">	S tem zaključujem razpravo. </font><br/>
<font size="4">	In, spoštovani kolegice in kolegi, ugotavljam, da lahko prehajamo na glasovanje o amandmajih. </font><br/>
<font size="4">	Na glasovanje dajem amandma k 1. členu, in sicer predlagatelji Slovenska demokratska stranka, Poslanska skupina Stranke modernega centra in Poslanska skupina Nove Slovenije. Če je sprejet amandma pod točko 1 je amandma pod točko 2 brezpredmeten. Ne vidim želje po obrazložitvi, tako dajem ta predlog na glasovanje. </font><br/>
<font size="4">	Kdo je za? (12 članov.) Je kdo proti? (1 član.)</font><br/>
<font size="4">	Nadaljujemo z amandmajem k 2. členu, in sicer tudi tega so predlagatelji isti kot prej, SDS, SMC in NSi. In če bo sprejet ta amandma pod točko 1 je amandma pod točko 2 brezpredmeten. </font><br/>
<font size="4">	Obrazložitev glasu, izvolite gospod Židan.</font><br/>
<br/>
<b><font size="4">	MAG. DEJAN ŽIDAN (PS SD):</font></b><font size="4"> Hvala, gospa predsednica. Samo da obrazložim, da ne bo neobičajno zakaj poslanca Socialnih demokratov glasujeva za amandmaje koalicije in opoziciji. Oboji amandmaji, sicer vsak na svoj način, ampak oboji izboljšujejo in dajejo dodatne pravice ljudem in bi bilo nefer, da zato ker je nekdo drug vložil pa glasujemo proti nečemu kar je v drugi točki skorajda podobno. In smo se odločili, da tudi zato, da s tem pokažemo, da je to neko področje kjer se ne mislimo strankarsko prepirati bova glasovala pri vseh amandmajih za. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa za vašo obrazložitev. Še kdo obrazložitev glasu? Ne vidim. </font><br/>
<font size="4">	Torej, dajem ta amandma na glasovanje. Glasujemo.</font><br/>
<font size="4">	Kdo je za? (12 članov.) Je kdo proti? (1 član.)</font><br/>
<font size="4">	Prehajamo naprej, in sicer na glasovanje dajem amandma k 3. členu. Tudi tukaj so predlagatelji Poslanska skupina SDS, SMC in Nova Slovenija. Želi kdo obrazložiti svoj glas? Ne. Torej, glasujemo. </font><br/>
<font size="4">	Kdo je za? (12 članov.) Je kdo proti? (1 član.)</font><br/>
<font size="4">	Prehajamo na glasovanje o amandmaju 4. členu. Predlagatelji zopet SDS, SMC, NSi. Dajem ta predlog na glasovanje. Če bo ta amandma seveda sprejet pod točko 1 je potem amandma pod točko 2 brezpredmeten. Želi kdo obrazložiti svoj glas? Ne. Glasujemo. </font><br/>
<font size="4">	Kdo je za? (12 članov.) Je kdo proti? (1 član.)</font><br/>
<font size="4">	Ugotavljam, da je sprejeto.</font><br/>
<font size="4">	Prehajamo na glasovanje k amandmaju k 5. členu. Predlagatelji SDS, SMC, NSi. </font><br/>
<br/>
<b><font size="4">48. TRAK (VI) 18.45</font></b><br/>
<br/>
<b><font size="4">	</font></b><font size="4">(nadaljevanje) Opozarjam, da če bo pač amandma pod točko 1 sprejet je potem amandma pod točko 2 brezpredmeten. Kakšna želja po obrazložitvi? Ne vidim, torej začenjamo z glasovanjem. </font><br/>
<font size="4">	Kdo je za? (11 članov.) Je kdo proti? (1 član.)</font><br/>
<font size="4">	Ugotavljam, da je amandma sprejet.</font><br/>
<font size="4">	Gremo naprej k naslovu poglavja prehodna in končna določila. Amandma SDS, SMC in NSi. Ne vidim želje po kakšni obrazložitvi, zato začetek glasovanja. </font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je sprejeto.</font><br/>
<font size="4">	Prehajamo še k amandmaju k 6. členu, in sicer predlagatelji SDS, SMC, NSi. Tudi tokrat opomba, če je sprejet amandma pod točko 1 je potem amandma pod točko 2 brezpredmeten. Želi kdo besedo? Nihče. Glasujemo. </font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Prehajamo na odločanje o amandmaju za nov 6.a člen, predlagatelji SDS, SMC in NSi. Glasujemo. </font><br/>
<font size="4">	Kdo je za? (13 članov.) Je kdo proti? (Nihče.) </font><br/>
<font size="4">	Imamo še zadnji amandma, in sicer za nov 6.b člen. Predlagatelji, ki sem jih do sedaj naštevala, tako da ne bom ponavljala. Skratka, glasujemo. </font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	S tem smo opravili glasovanje o amandmajih.</font><br/>
<font size="4">	Sedaj prehajamo na glasovanje o vseh členih skupaj. Ne vidim želje po obrazložitvi glasu, zato dajem predlog na glasovanje. Glasujemo. </font><br/>
<font size="4">	Kdo je za? (15 članov.) Je kdo proti? (Nihče.)</font><br/>
<font size="4">	S tem zaključujem drugo obravnavo predloga zakona na matičnem delovnem telesu. </font><br/>
<font size="4">	Sprejeti amandmaji bodo vključeni v dopolnjen predlog zakona, ki bo sestavni del poročila odbora. Če ni želje, tako kot prej, bom poročevalka sama. </font><br/>
<font size="4">	S tem ugotavljam, da je obravnava predloga zakona o spremembah in dopolnitvah zakona o zdravstvenem varstvu in zdravstvenem zavarovanju na matičnem delovnem telesu končana. </font><br/>
<font size="4">	Zahvaljujem se predlagateljem. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA, OBRAVNAVA SKLEPA SPREJETEGA NA SEJI PODODBORA ZA SPREMLJANJE RAKAVIH OBOLENJ V REPUBLIKI SLOVENIJI,</font></b><font size="4"> ob obravnavi točke dnevnega reda Rakavi bolniki in sodobne oblike zdravljenja. </font><br/>
<br/>
<b><font size="4">49. TRAK (VI) 18.50</font></b><br/>
<br/>
<b><font size="4">	</font></b><font size="4">(nadaljevanje) Besedo dajem podpredsednici odbora za spremljanje rakavih obolenj Ivi Dimic. Izvolite.</font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa, predsedujoča. Naj začnem, da je ravno danes, 4. februar svetovni dan boja proti raku, da v Sloveniji nekako zboli vsako leto na novo 15 tisoč ljudi in da je letošnje geslo »Jaz sem in jaz bom«. Pododbor za rakava obolenja ima tematske seje, zato je bil tudi ustanovljen v Državnem zboru. Mi obravnavamo različne teme, ampak ena izmed njih je bila tudi sodobne oblike zdravljenja. Prihodnost na področju onkologije je v natančnosti in bolniku prilagojenih terapijah za zdravljenje onkoloških bolnikov. To je v tako imenovani personalizirani medicini. Nove metode in tehnologije so dejstvo, kot je tudi dejstvo, da v Sloveniji lahko in moramo omogočiti onkološkim bolnikom dostop do teh terapij, med katerimi pa je prav gotovo tudi protonska terapija za zdravljenje raka. Na pododboru so prisotni poudarili, da je protonska terapija v svetu najsodobnejša, komercialno dostopna in že uveljavljenja oblika radioterapije, ki je eden izmed treh temeljev načinov zdravljenja onkoloških bolnikov, do katere pa imajo slovenski onkološki bolniki zelo omejen dostop. Razmislek in iniciativo o protonskem centru v Sloveniji je prisotno že nekaj let. Formalno pa je na Onkološkem inštitutu / nerazumljivo/ od marca 2017, ko so ustanovili delovno skupino za protonsko terapijo. Potreba po vzpostavitvi centra za protonsko terapijo izhaja v prvi vrsti iz potreb onkoloških bolnikov in medicinske stroke in v nadaljevanju tudi iz znanstvenega in poslovnega potenciala v Sloveniji. Slovenski protonski center je opredeljen že v državni strategiji pametne specializacije. Posredno v državnem programu za obvladovanje raka, kjer Onkološki inštitut v Ljubljani opredeljen kot referenčni center za radioterapijo ter je eden izmed strateških projektov Ministrstva za zdravje. Pododbor je sprejel sklep, da, če ga lahko preberem, da »Pododbor za spremljanje rakavih obolenj podpira nove oblike zdravljenja v Sloveniji, tudi zdravljenje s protonsko terapijo.« To je bil opravljen, prvi sklop narejen, ker se mi zdi, da je to izjemno pomembno, zato bi prosila vse člane odbora, da ta sklep po pravilniku tudi podprete na tem odboru. Hkrati pa bi še povabila, da se člani Odbora za zdravstvo pridružijo tudi pododboru za spremljanje rakavih obolenj v Sloveniji, kjer so tematike vezane na to problematiko, o kateri pa v času Covida še toliko veliko slišimo in lahko tudi naredimo kakšne korake naprej in dobro za vse te bolnike. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, predsednici pododbora. Hvala za opravljeno delo. Je pomemben pododbor. Sedaj odpiram razpravo poslank in poslancev, če želi kdo. Izvolite, kolega Židan. </font><br/>
<br/>
<b><font size="4">	MAG. DEJAN ŽIDAN (PS SD):</font></b><font size="4"> Jaz bi samo dve stvari rad povedal. Imel sem nekoč priložnost, ne dosti nazaj, ko sem bil predsednik Državnega zbora, da sem bil uradno na obisku na Portugalskem. In čisto po nekem naključju sta se želela tam z mano srečati direktorica in lastnik njihovega inštituta, ki je recimo podoben kot naš onkološki. Kaj ste me spraševala, kako je pri nas. Želela pa sta se v resnici pohvali kaj počnejo pri njih. In potem ko sem jaz začel jim razlagati o programu Svit je bilo prvo vprašanje, ki sem ga dobil, ja, to pa ste verjetno res dodatno zavarovani, da se vam to omogoči. Jaz sem namreč obrazložil, da je to pač preventivni program, katerega je deležen vsa, ki je star 50 let in če odkrijejo karkoli na presejalnem testu pozitivnega, da že v roku dveh tednov je potem kolonoskopija in tako naprej. In rezultati so res dobri. In enostavno komaj sem ju prepričal, da v resnici je to usluga, ki ni odvisna od premoženjskega stanja posameznika, ampak da je to pač usluga, ki je del našega zdravstvenega sistema. Ko pa sem povedal, spoštovani, da imamo še dva podobna programa, v njunih očeh nisem bil verodostojen, ker sta mislila, da enostavno se samo hvalim, da je to nemogoče. Torej, mi imamo na preventivnem delu, kar se tiče onkoloških bolezni, res vzpostavljen sistem. Sam sicer se želim, s tem sva se s podpredsednico odbora pogovarjala, da bi se čim prej nekaj našlo, pa še ne obstaja, kolikor vem, na področju trebušne slinavke, kjer je nemogoča smrtnost, preživetvena sposobnost je mislim, da 4 % na obdobje 5 let ali še manj. </font><br/>
<br/>
<b><font size="4">50. TRAK (VI) 18.55</font></b><br/>
<br/>
<b><font size="4">	</font></b><font size="4">(nadaljevanje) Grozni podatki so. </font><br/>
<font size="4">	Torej, kot prvo želim povedati, da smo v Sloveniji naredili korake naprej in je prav, da podpiramo. Kot drugo pa v bistvu predsednici pododbora bi želel povedati, da cenim ta njen trud, da tudi preko političnega udejstvovanja v parlamentarnih pododborih damo temu pomembnemu področju dodatno težo. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Besedo je želel tudi poslanec Lenart. Izvolite. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa za besedo. Naj na začetku povem, da sigurno podpiram takšno pobudo. Seveda ko smo se seznanili s temi gradivi je zadeva dokaj jasna. Radioterapija s protonskimi žarki je sigurno napredek, predvsem za paciente. In tu ni nobene dileme. In ko smo se seznanili tudi z magnetogramom seje 16. 10., to se pravi pododbora za rakava obolenja, kot slišimo stroko, tudi nekdanjo državno sekretarko dr. Tino Bregant vse kaže na to, da bi takšen center že zdavnaj moral biti, sploh tudi dekana Stanislava Pejovnika kot predstavnika Inženirske akademije, to se pravi vsa ta stroka govori za. In ko takole prebereš si rečeš, kaj sploh smo čakali. Vendar bodimo pozorni, ko pa tudi iz magnetograma potem zaslediš, nekdanja direktorica Onkološki inštituta, ki je pa le opozorila na določene druge zadeve, ki jih je treba upoštevati kar se tiče prostorske stiske in še marsikaj drugega in finančni pristop, bi pa iz vsega tega želel nekaj opozoriti. Poglejte, tudi sam sem član preiskovalne komisije otroške srčne kirurgije. In če se iz tega projekta nekaj naučimo, tudi tam je bila v nekem smislu stvar podobna, vse je treba narediti za paciente, to je potrebno, tudi tam je bilo rečeno v tej jugovzhodni Evropi takšnega centra še ni in gremo v to in tako naprej. Tudi tu je ena od močnih argumentov ta. Pa želim opozoriti na to, dajmo ravno ko je tu spoštovana državna sekretarka, dajte proučiti v štartu vse. Slovenija smo nagnjeni k temu, da ljudje potem znamo vse pokvariti. Oprostite izrazu, da sem takole rekel. Organizacijski problem je tu Slovencev. Dajte v štartu proučiti vse, narediti temeljiti poslovni načrt z vsemi dejavniki. Jaz mislim, da s strani stroke ni nobenega problema. Pojavi se pa potem drugje. To se pravi, na koncu koncev jaz si ne bi želel, da se ponovi takšna zgodba kot se je pri otroški srčni kirurgiji, da potem mora celo politika se vmešavati in reševati in energijo spuščati v to. To je stvar stroke, ki jo morate znati povezati, tako s strani medicine, inženirstva in še vsega ostalega. Jaz verjamem, da če boste tu znali zadevo izpeljati in že v štartu postaviti tiste odgovorne, ki bodo nosili več čas odgovornost za to in ne potem desetkrat spreminjati situacijo in prevaljevati na ene in druge, potem bo taka zgodba uspešna. In to je bil moj cilj, da danes na to opozorim. Sam si pa zelo želim, da ta zadeva res nastane, da s teh vidikov, predvsem za paciente, za teh 600 pacientov, ki jih Slovenija ima, tako mladih kot starejših. </font><br/>
<font size="4">	Še eno takšno vprašanje imam. Če je toliko poudarka, da v tej jugovzhodni Evropi takšnega centra, da ga rabimo, potrebujemo, potem se jaz sprašujem zakaj potem ta center predviden samo za 600 pacientov. To se pravi, 20 % bi bilo potem za druge regije, vse ostalo pa potem rabimo zase. Zakaj potem ne izkoristimo to kot neko tržno priložnost. Res promocijo, tako kot v teh gradivih vidimo, pa zgradimo za neko večjo kapaciteto, da potem pokrijemo in tudi s tem bi lahko potem verjeno lažje pokrivali stroške vsega, če tako na hitro rečem. Verjetno so tudi stvari za in proti, ampak v javnosti se toliko govori, da bo to center za jugovzhodno Evropo, potem pa samo 20 % izven regije, potem me tu zanima, ali je to samo nek populizem ali v kaj se gre? Eno takšno vprašanje, ki </font><br/>
<br/>
<b><font size="4">51. TRAK (VI) 19.00</font></b><br/>
<br/>
<b><font size="4">	</font></b><font size="4">(nadaljevanje) sem ga pač sam nekako zajel. </font><br/>
<font size="4">	In pa drugo, vesel sem, ko se je govorilo, pred 10 leti je bil tak center potreben za eno do dva nogometna igrišča, pa cirka 150, 200 milijonov, hvala bogu, da nismo hiteli. Kajti, danes se to zgradi na 100, 200 kvadratnih metrov in potem seveda tudi stroški vzdrževanja in vse ostalo in je vse ostalo dosti cenejše. In verjetno danes se bo res lahko to zgradili na lokaciji Onkološkega inštituta, čeprav primanjkuje prostora. Pred 10 leti pa to verjetno sploh ne bi bila možnost, če bi se rabilo tako  velik prostor. Pač taki pomisleki in apeliram na Ministrstvo za zdravje, se to dobro pripravi in še enkrat, da se ne zgodi saga otroške srčne kirurgije, ker vemo leta in leta kaj se s tem dogaja potem če se od začetka zadeve slabo pripravijo in jaz vidim tu odgovorne in si želim, da se takšna zgodba ne bi ponovila. Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Besedo je želela  državna sekretarka. Izvolite. </font><br/>
<br/>
<b><font size="4">	MAG. MARIJA MAGAJNE:</font></b><font size="4"> Hvala lepa. Hvala lepa vsem poslankam in poslancem, ki pravzaprav obravnavajo problematiko raka. Problematika raka za vse prebivalce je zagotovo izjemno pomembna, saj veste, da smo že pred 12 leti, ko je Slovenija predsedovala Svetu Evropske unije je bil rak prednostna tema. Takrat so govorili v par letih bo vsak tretji, vsak četrti zbolel enkrat v življenju za rakom. In seveda z daljšanjem življenjske dobe se tudi vedno pogosteje srečujemo s tem obolenjem. </font><br/>
<font size="4">	Te nove metode zdravljenja so seveda k sreči dobrodošle, to kar je bilo rečeno prej v razpravi, da je najbolj pomembna, pomembna je preventiva, da pravzaprav ne zbolimo. Če pa zbolimo, da imamo čim več možnost, da ozdravimo in tega je danes veliko zahvaljujoč zgodnjemu odkrivanju in zahvaljujoč tudi tem različnim oblikam zdravljenja. </font><br/>
<font size="4">	Zelo sem vesela tudi tega opozorila, mi se zelo zavedamo, da bi bilo zelo dobro imeti v bližini čim več možnosti zdravljenja. Tudi sedaj te možnosti obstajajo. So pa težje dosegljive, ker je pač potrebno po te storitve iti nekam v tujino. Ko se pogovarjamo o tem katere oblike in katere te napredne tehnologije vzpostavljati v Sloveniji je točno potrebno odgovoriti na ta vprašanja, ki so bila sedaj postavljena. Verjetno bi nekako še našli tudi neka sredstva za vzpostavitev teh centrov, ampak potem morajo ti centri tudi delovati, imeti zadostno število pacientov. Zato je izjemno pomembno, da ko se bomo odločali tudi verjetno v takem krogu čemu dati prednost, da se odločimo na tem kje so naše prednosti strokovne, prostorske, kakorkoli, in da ne pozabimo, da seveda moramo za to, ne potem ko bo to zgrajeno, ampak že vnaprej dobiti neka zagotovila, najprej verjetno strokovne povezave, potem pa tudi različne druge na nivoju države, z drugimi državami, da se dogovorimo, da gremo skupaj v nekaj, ker sicer lahko pomeni točno to, kar je bilo povedano, v par letih lahko veliko breme za tisto inštitucijo, ki bi to izvajalo, ker bi pomenilo lahko podplačane storitve ali pa seveda dosti večje breme za financerja. Tako da ja, zelo pomembno, da se vnaprej dogovorimo katere in na kakšen način zagotavljati zadostno število tudi teh storitev na nekem območju in tukaj osebo, pa tudi sicer ko smo se na ministrstvu pogovarjali, seveda, vidimo </font><br/>
<br/>
<b><font size="4">52. TRAK (VI) 19.05</font></b><br/>
<br/>
<b><font size="4">	</font></b><font size="4">(nadaljevanje) povezave, ne samo jugovzhodno Evropo, tudi nekatere druge države v soseščini nimajo teh centrov. In ravno zaradi tega velikega interesa za vzpostavljanje teh protonskih centrov v okviru Evropske unije je ta tema obravnavana tudi na Evropski komisiji, saj je veliko interesa za črpanje tudi teh sredstev, do česar so nekateri, predvsem želijo ravno tako na nivoju Evropske unije taka zagotovila, da so potem ti centri tudi vzdržni in da delujejo na daljše časovno obdobje. </font><br/>
<font size="4">	Zahvaljujem se vsem za ta opozorila in vsekakor na ministrstvu bomo delovali v tej smeri. Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Ne vidim več želje po razpravi, tako da dajem predlog sklepa na glasovanje. »Odbor za zdravstvo podpira nove oblike zdravljenja v Sloveniji, tudi zdravljenje s protonsko terapijo.« Glasujemo. </font><br/>
<font size="4">	Kdo je za? (13 članov.) Je kdo proti? (Nihče.) </font><br/>
<font size="4">	Zaključujem 3. točko dnevnega reda. </font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA – RAZNO.</font></b><font size="4">	Izvolite. </font><br/>
<br/>
<b><font size="4">	MAG. DEJAN ŽIDAN (PS SD):</font></b><font size="4"> Hvala, gospa predsednica. Jaz imam pa eno vprašanje za gospo državno sekretarko. Bi pa, preden ga postavil, rad povedal uvod, da bomo razumeli. Jaz imam občutek, da letošnje leto bo eno leto, ko bomo s skupnimi močmi položaj invalidov v slovenski družbi izboljšali na več področjih. Nenazadnje do soglasno smo začeli, pa rečem soglasno, čeprav je bila prva pobuda moja iz junija lansko leto, pa je potem pomagala tudi Mojca Žnidarič, pa še marsikdo drug, da smo prišli do soglasnega sprejema zakona o zaposlitveni rehabilitaciji, 85 glasov za v parlamentu, nihče proti, tudi v tem prostoru, sicer odbor je bil drugi, soglasna podpora, vse smo se dogovorili, vse sprejeli, skupaj smo vložili ene amandmaje. In občutek je bil super. Danes smo skupaj naredili, pa verjamem, da bo tudi v državnem zboru kolikor nas pač bo, da bo soglasno sprejeto, možnost podaljšanega sobivanja, kar je super. Jaz sicer bi si želel, da bi tudi stranka iz koalicije ponovno vložila predlog zakona, da se določi v letošnjem letu minimalna invalidnina. Bi prosil, da se to ponovi, ker drugače ga bomo kot opozicija vložili. Ker sedaj če je bilo takrat, ves čas smo bili obremenjeni z nekimi finančnimi denarja, ni denarja, boste razrušili. Letos dajmo urediti nekatere stvari, ki očitno imamo ta pogum. Tisto, mogoče še ena informacija preden pridem do vprašanja. Imamo v tem trenutku tudi že soglasje vseh strank, razen ene, ki nikoli ni podpirala, da bomo vpisali skorajda soglasno v Ustavo znakovni jezik. Tako da ko smo dobili sedaj vsa soglasja, zadnje sem dobil ta teden od ene stranke, sem sklical Ustavno komisijo, tako da mogoče nam to uspe turi pred predsedovanjem. Ampak tako sedaj počasi pa prihajam do najtežjega vprašanja, ki pa ga b o najtežje rešiti, je pa vezano tudi na vas gospa državna sekretarka. Nam je v zadnjih 30 letih razpadel sistem priznavanja poklicnih bolezni v državi. To je rak rana, saj ko nas tujci sprašujejo, mi javljamo imamo v zakonu urejeno. V resnici, ko sem pa sedaj jaz nekajkrat vprašal pristojne, po zadnjih podatkih, dosti enostavno sem vprašal. Vprašal sem koliko je po zadnjih podatkih znotraj vseh pokojnin, ki se izplačujejo, koliko je pokojnin, ki so invalidske pokojnine in kakšen del znotraj tega je invalidskih poklicnih. Zakaj poklicnih? Ker poznate, tisti, ki gre na poklicno ima bistveno boljše pogoje, pa še to je kontra tudi motiv, da delodajalci pazijo. In podatek je grozen v resnici. Mislim, da je teh invalidskih pokojnin nekje 70 do 80 tisoč. Poklicnih pa bi razmerje mogoče moralo biti celo 1:1 ali vsaj 25 tisoč bi jih moralo biti, če bi aplicirali recimo razmerja v tujini, pa niso tisoče, samo 191. To v praksi pomeni, da verjetno azbestni zakon, pa mogoče še kaj podobnega  deluje. Ne priznavamo očitno, razen nekih 40 do 80 poklicnih bolezni, ki omogočijo poklicno pokojnino. Če nam to letos uspe skupaj, ker to je res trdi oreh, ko sem prebiral sedaj odgovore, gre za res dosti vprašanj, pa tudi zakonodajno podnormiranost. Vendar moram pa povedati, da zelo daleč je prišla bivša bivša ministrica gospa Milojka Kolar Celarc, </font><br/>
<br/>
<b><font size="4">53. TRAK (VI) 19.10</font></b><br/>
<br/>
<b><font size="4">	</font></b><font size="4">(nadaljevanje) je tudi v bistvu pripravila osnutek pravilnika o poklicnih boleznih, ki je potem, mislim iz leta 2017, 2018 je bila javna razprava, potem pa je obtičalo vse skupaj. Zelo težka tema je. Ampak to imate, gospa državna sekretarka, kot ministrstvu verjetno nekje na mizi. Ali potrebujete kakršnokoli pomoč parlamentarcev? Ali pa boste šli s tem pravilnikom naprej. To bo šele prvi korak. Ampak brez tega pravilnika očitno se v Sloveniji ne dajo več določati poklicne bolezni. Hvala za odgovor že v naprej. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Želite besedo? Izvolite. </font><br/>
<br/>
<b><font size="4">	MAG. MARIJA MAGAJNE:</font></b><font size="4"> Hvala lepa za to vprašanje. Na ministrstvu se zelo zavedamo pereče problematike področja poklicnih bolezni in tudi tega, da je že dalj časa na mizi pač potreba po reševanju tega. Ne boste verjeli, ampak v tem tednu, ko smo razpravljali tudi o nekih dodatnih zaposlitvah smo prav področje poklicnih bolezni izpostavili kot eno od tistih, kjer je potrebno v letošnjem letu nekaj narediti. Ali je to ta pravilnik vam sedaj ne morem odgovoriti. Zagotovo pa vedno kadarkoli na ministrstvu se lotimo zadev pogledamo kaj je narejeno in potem skupaj s strokovnjaki, ki jih vključimo v delovanje pač delamo na tem in dopolnjujemo stvari pač, če gre za več let vedno pride do nekih novih spoznanj. Ja, vsekakor področje poklicnih bolezni tudi predvidevamo me tistimi prioritetnimi nalogami, ki, pa mi verjemite, jih ni malo v letošnjem letu na ministrstvu za zdravje, ampak je, gre tudi za področje poklicnih bolezni. Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. </font><br/>
<font size="4">	Jaz bi samo odgovorila tudi kolegu Židanu, ker se mi zdi, da je prav da ve, ker je izpostavil tako imenovan problem invalidskih pokojnin. Namreč, prav je, da še enkrat poudarim, da smo v Slovenski demokratski stranki vložili dvakrat ta predlog zakona, ko smo bili opozicijska stranka, pa žal takrat koalicija ni prisluhnila temu, da bi to vprašanje rešili. In nismo pozabili na to, ampak, kot rečeno, nam je v prvi vrsti pomembna rešitev. In zato smo v dogovoru s koalicijskimi strankami, kar me tudi tokrat veseli, na podlagi zakona, ki je vložen trenutno s strani ene od opozicijskih strank, in govori o ZPIZ-u, predlagali tudi amandma, ki to vprašanje rešuje. Tako da bo amandma sedaj obravnavan in jaz verjamem, da bomo končno prišli do te rešitve, ki smo jo dolžni našim invalidskim upokojencem in mi jo bomo seveda z veseljem podprli, ker je to ena tistih točk, za katero smo se borili, ko smo bili v času opozicije, in danes uresničujemo to, ko smo v koaliciji. </font><br/>
<font size="4">	Vi ste želel tudi razno? Izvolite. </font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Hvala lepa. Gospa državna sekretarka, tole bi rekel. 2. 2. nas je Večer obvestil, da na urgenci UKC Maribor, o tem sem jaz prej govoril, dnevno sprejmejo od 6 do 10 bolnikov, dnevno sprejmejo, ki so preboleli Covid-19 in niso več kužni. Še več pa jih zdravijo na interni kliniki, kjer domnevno obravnavajo tudi do 15 novih pacientov vsak dan po preboleli okužbi z novim korona virusom. To je povedal direktor mariborskega UKC. Skratka, to je eno poglavje o katerem se ne govori in je verjetno tudi zelo širokega obsega v Sloveniji. Ni mi treba sedajle odgovoriti, ker verjamem, da to ne morete. Vendar gre tukaj za zelo pomembna velika sredstva, ki jih bomo morali najti za spopad s to boleznijo, ki očitno ni samo, da nehaš biti okužen, ampak še kasneje posledice nastopajo zelo hude življenjske. </font><br/>
<font size="4">	Drugo bi pa rekel tole, poglejte, jaz sem vam prej postavil eno vprašanje med svojo diskusijo. Namreč, ogromno zdravstvenih storitev v preteklem letu in tudi letos odpada zaradi tega, ker se javni zdravstveni sistem večinsko </font><br/>
<br/>
<b><font size="4">54. TRAK (VI) 19.15</font></b><br/>
<br/>
<b><font size="4">	</font></b><font size="4">(nadaljevanje) ukvarja s kovid bolniki, tudi post kovid, če lahko sedaj tako rečem. Dopolnilno zdravstveno zavarovanje se plačuje nespremenjeno, celo lansko leto, tudi sedaj naprej. Gre za ogromne zneske s katerimi bi se morali sofinancirati druge zdravstvene storitve, pa se te ne izvajajo. Skratka, ocenjujemo, da prihaja do velikih presežkov pri zasebnih zavarovalnicah, ki zbirajo denar iz dopolnilnega zdravstvenega zavarovanja. Ali se lahko ugotovi koliko tega denarja je več sedaj ostalo neporabljenega? In, ali Vlada razmišlja o kakšnem mehanizmu, da se ta denar potegne v javni zdravstveni sistem, ker so tukaj potrebe po denarju in storitvah zelo velike oziroma ali razmišlja, da se zaradi tega, ker se ne koristi dopolnilnega zdravstvenega zavarovanja v takem obsegu kot je predvideno, zmanjša premija za dopolnilno zdravstveno zavarovanje za državljanke in državljane v letošnjem letu? Hvala za odgovor. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Ja, to je bilo vse pod točko razno. Bi vas v prihodnje prosila morda, ker pač v, bom rekla, nelagoden položaj zagotovo postavljate predstavnike Vlade. Jaz upam, da ni to interes in da je res vsebina interes in da postavile poslansko vprašanje. Imate možnost ustnega in imate možnost tudi pisnega. Kajti, ko gre o nekih konkretnih vprašanjih in potem tudi državni sekretar ne more imeti vse podatke, tako da mogoče nekateri vendarle daste potem tudi ta vprašanja. Državna sekretarka lahko boste pač naslednjič odgovorila. Izvolite, gospod Cigler. </font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Predsedujoča, vas popolnoma razumem, vašo pripombo. Jaz samo povem, da sem odprl dve dosti pomembni vprašanji in bom hvaležen. Mislim pa, da je to našemu odboru tudi v korist za nadaljnje delo, če te stvari dobimo morda pisne. Saj imamo to točko na dnevnem redu odbora. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite. </font><br/>
<br/>
<b><font size="4">	MAG. DEJAN ŽIDAN (PS SD):</font></b><font size="4"> Tudi upam, da ni bilo razumljeno, da sem jaz želel gospo državno sekretarko, ker smo si že dopisovali dva ali trikrat, pa tudi nisem hotel decidno, samo željo sem izrazil, da s skupnimi močmi kakorkoli rešimo položaj poklicnih bolezni, ki nam je v Sloveniji v 30 letih razpadel. Mi namreč, ko smo šli iz nekega drugega sistema bi mogoče bilo preveč enostavno priznati poklicno bolezen. Ampak šli smo pa sedaj v povsem drugo skrajnost. In ljudje, ki bi lahko imeli po, ne vem, ki definitivno so zaradi poklicne bolezni postali invalidi in bi imeli takoj priznani 63 % odmerni odstotek pa ga nimajo, ker pač ne znamo trenutno priznati poklicne bolezni. Tako da, če ste imeli občutek gospa državna sekretarka, nisem vas hotel spraviti v neprijeten položaj, tudi zato ker si to že dopisujemo. Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa. Sedaj smo pa res na koncu. Dovolite, da preden zaključim sejo, se zahvalim za današnjo razpravo vsem, ki mislim, da je bila konstruktivna. Predvsem pa sem vesela, da smo bili praktično skoraj večinsko, ampak skoraj vsi zelo dostojni, čeprav imamo različna mnenja. In naj bo to zgled tudi nadaljnjemu delu Državnega zbora. Namreč, lahko imamo različna mnenja, pa vendar ohranimo dostojnost in nivo, ki se tej instituciji pritiče. Želim vam lep večer, uspešno delo. Hvala vsem za udeležbo in vem, da smo naredili korake k dobrim stvarem. </font><br/>
<font size="4">	Lahko noč!</font><br/>
<br/>
<b><font size="4">Seja je bila končana 4. februarja 2021 ob 19.19.</font></b>
</root>