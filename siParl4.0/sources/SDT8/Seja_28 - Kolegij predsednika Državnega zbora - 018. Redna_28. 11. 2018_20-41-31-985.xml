<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <br/>
         <b>
            <font size="4">18. seja</font>
         </b>
         <br/>
         <br/>
         <b>
            <font size="4">(28. november 2018)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 8. uri.</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane poslanke, spoštovani poslanci, ostali prisotni, lep pozdrav! Vsem želim dobro jutro!</font>
   <br/>
   <font size="4">Začenjam 18. sejo Kolegija predsednika Državnega zbora.</font>
   <br/>
   <font size="4">Obveščam vas, da gospod Jani Möderndorfer nadomešča gospoda Igorja Zorčiča in gospa Alenka Jeraj nadomešča gospoda Danijela Krivca.</font>
   <br/>
	  <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA ZBORA.</font>
   </b>
   <br/>
   <b>	</b>
   <font size="4">S sklicem seje kolegija ste kot gradivo k tej točki prejeli zahtevo skupine 38 poslank in poslancev s prvopodpisanim gospodom Branetom Golubovićem za sklic izredne seje Državnega zbora. Včeraj pa sem prejel še zahtevo za sklic izredne seje s točko dnevnega reda Predlog zakona o dopolnitvah Zakona o pokojninskem in invalidskem zavarovanju, prva obravnava. Predlagam, da na podlagi teh dveh zahtev skličem eno izredno sejo, in sicer je predlog dnevnega reda določen z zahtevami in se glasi:</font>
   <br/>
   <font size="4">1. Predlog zakona o spremembah Zakona o minimalni plači, prva obravnava,</font>
   <br/>
   <font size="4">2. Predlog zakona o dopolnitvah zakona o pokojninskem in invalidskem zavarovanju, prva obravnava.</font>
   <br/>
   <font size="4">Za datum seje predlagam četrtek, torej jutri, 29. 11. 2018, s pričetkom ob 11. uri, do zaključka seje. Najava časa za razpravo za poslanske skupine: ena točka po tretjem odstavku 67. člena Poslovnika Državnega zbora, do 5 minut za dopolnilno obrazložitev predlagateljev predlogov zakonov in do 5 minut za predstavitev mnenja Vlade ter do 30 minut za razpravo predlagateljev in do 30 minut za razpravo Vlade.</font>
   <br/>
   <font size="4">Spoštovane in spoštovani, odpiram razpravo. Izvolite, gospod Horvat.</font>
   <br/>
   <br/>
	  <b>
      <font size="4">JOŽEF HORVAT (PS NSi):</font>
   </b>
   <font size="4">Hvala lepa, gospod predsednik.</font>
   <br/>
   <font size="4">Vsem prav lep pozdrav!</font>
   <br/>
   <font size="4">Gospod predsednik, mi ne bomo nasprotovali sklicu te seje, sprašujem pa, ali ima Predlog zakona o spremembah Zakona o minimalni plači pogoje, da se uvrsti na sejo Državnega zbora. Moram reči, da v Poslanski skupini Nove Slovenije nimamo natančnih informacij, kakšno je stališče Ekonomsko-socialnega sveta do tega zakona. Mi smo, kot veste, v petek obravnavali tri naše zakone in je s strani koalicije bilo veliko očitkov, da zakonov nismo uskladili z Ekonomsko-socialnim svetom. Veste, stranka, poslanska skupina, to zelo težko naredi, Vlada, koalicija, tu je celotna koalicija, vseh šest strank, pa seveda to lahko naredi. Ekonomsko-socialni svet je seveda tisti, ki obravnava ključna vprašanja,</font>
   <br/>
   <br/>
   <b>
      <font size="4">2. TRAK (VI) 8.05</font>
   </b>
   <br/>
   <br/>
   <font size="4">(Nadaljevanje) navedena v pravilniku o delovanju Ekonomsko-socialnega sveta v 3. členu. Ne bom tega našteval, ker je okoli deset alinej. Prav tako je zelo pomenljivo dejstvo, ki ga navaja 13. člen, kako Ekonomsko-socialni svet odloča. Na seji Ekonomsko-socialnega sveta se odločitve sprejemajo soglasno, vsak partner ima en glas. Vemo tudi, kdo so partnerji Ekonomsko-socialnega sveta. Torej, gospod predsednik, ima predlog zakona o spremembah zakona o minimalni plači pogoje, da se uvrsti na dnevni res seje Državnega zbora? Hvala lepa.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Po stališču strokovnih služb ima.</font>
   <br/>
   <font size="4">Ali želi še kdo razpravljati? Izvolite.</font>
   <br/>
   <br/>
   <b>
      <font size="4">JOŽEF HORVAT (PS NSi):</font>
   </b>
   <font size="4">Ja, bi rad malo več obrazložitve. Tudi javnost nas spremlja, da bodo ljudje vedeli zakaj ima.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Postavili ste jasno vprašanje, dobili ste jasen odgovor. Ima.</font>
   <br/>
   <br/>
	  <b>
      <font size="4">JOŽEF HORVAT (PS NSi):</font>
   </b>
   <font size="4">Kakšna je obrazložitev te trditve? Ali lahko strokovne službe pojasnite, kot pravite, če vi ne morete?</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Saj saj sem pojasnil. Ima. Ampak če želite bolj natančno pojasnilo. Izvolite.</font>
   <br/>
   <br/>
   <b>
      <font size="4">URŠULA ZORE TAVČAR:</font>
   </b>
   <font size="4">Poslovnik določa kateri so formalni pogoji za umestitev zakona na sejo Državnega zbora oziroma v proceduro in te formalne pogoje zakon izpolnjuje, kajti drugače sploh ne bi bil uvrščen v obravnavo.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Nadaljujemo razpravo. Želi še kdo razpravljati? Hvala.</font>
   <br/>
   <font size="4">S tem prehajamo na glasovanje. Predlog prvega sklepa je takšen: Poslanske skupine k eni točki dnevnega reda 15. izredne seje Državnega zbora najavijo čas v skladu s tretjim odstavkom 67. člena Poslovnika zbora.</font>
   <br/>
   <font size="4">Kdo je za? Ugotavljam soglasje.</font>
   <br/>
   <font size="4">Sklep je sprejet.</font>
   <br/>
   <font size="4">Sklep številka 2: Za uvodno obrazložitev imata predlagatelja predlogov zakona na voljo do 5 minut, za razpravo pa do 30 minut. Vlada ima za uvodno predstavitev mnenja k predlogom zakonov na voljo do 5 minut in do 30 minut za razpravo.</font>
   <br/>
   <font size="4">Kdo je za? Popolno soglasje.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Potem imamo predlog za obravnavo predloga zakona po nujnem postopku. Kolegij v okviru te točke razpravlja in glasuje o predlogu Vlade, in sicer da Državni zbor predlog zakona o spremembah in dopolnitvah zakona o postopnem zapiranju Rudnika Trbovlje-Hrastnik in razvojnem prestrukturiranju regije obravnava po nujnem postopku. Želi besedo predstavnik Vlade gospod Igor Lákota ali Lakóta? Lákota.</font>
   <br/>
   <br/>
   <b>
      <font size="4">IGOR LAKOTA:</font>
   </b>
   <font size="4">Najlepša hvala. Lep pozdrav v mojem imenu. Vlada Republike Slovenije predlaga oziroma naproša Državni zbor, da bi ta zakon obravnavali po nujnem postopku, zato da se preprečijo težko popravljive posledice za delovanje države. Gre namreč zato, da če se ta zakon ne sprejme in se ta rudnik mora zapreti z letošnjim letom ne bodo do konca izvedeni postopki za popolno in trajno opustitev rudarskih del, hkrati pa lahko ostanejo posledice, ki bodo imele nevarnost za življenje in zdravje ljudi in živali ter tudi možno onesnaženje okolja. Zato predlagamo, da se s tem zakonom za dve leti podaljša postopke zapiranja rudnika. V tem času pa se bo potem tudi lahko izvedla poleg sanacije do likvidacije in izbris te družbe.</font>
   <b> </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Najlepša hvala za obrazložitev. Želi kdo razpravljati? Gospa Alenka Jeraj.</font>
   <br/>
   <br/>
   <b>
      <font size="4">ALENKA JERAJ (PS SDS):</font>
   </b>
   <font size="4">Jaz bi samo vprašala kaj se je toliko časa dogajalo, da v bistvu decembra praktično sprejemamo podaljšanje, ko bi moral biti zaprt do konca letošnjega leta?</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Gospod predsednik Vlade.</font>
   <br/>
   <br/>
   <b>
      <font size="4">IGOR LAKOTA:</font>
   </b>
   <font size="4">Hvala za besedo. Jaz tukaj težko se opredelim do vsebinskih razlogov zakaj je do tega zamika prišlo. Tako da mi pač predlagamo, da to zadevo poskušamo rešiti dokler se še rešiti da, zato predlagamo ta postopek skrajšanja oziroma nujnega. Žal pa ne morem ocenjevati kaj se je v preteklosti dogajalo, da je prišlo do tega zamika.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Jaz sem povsem prepričan, da ste gospo poslanko prepričali. Ste odgovorili na svoj na vprašanje.</font>
   <br/>
   <font size="4">S tem ugotavljam, da je razprava zaključena.</font>
   <br/>
   <font size="4">Prehajamo na glasovanje o sklepu, ki se glasi takole: Predlog zakona o spremembah in dopolnitvah zakona o postopnem zapiranju Rudnika Trbovlje-Hrastnik in razvojnem prestrukturiranju regije</font>
   <br/>
   <br/>
   <b>
      <font size="4">3. TRAK: (NB) - 8.10</font>
   </b>
   <br/>
   <br/>
   <font size="4">(Nadaljevanje) se obravnava po nujnem postopku.</font>
   <br/>
   <font size="4">Kdo je za? (SNS, SD, Levica, SMC, LMŠ, SAB, Desus in Narodnosti.)</font>
   <br/>
   <font size="4">S tem smo dosegli zadosten kvorum in ugotavljam, da je sklep sprejet.</font>
   <br/>
   <font size="4">Spoštovane gospe, spoštovani gospodje!</font>
   <br/>
   <br/>
   <font size="4">S tem zaključujemo to točko dnevnega reda in 18. kolegij in ob 9. uri nadaljujemo v veliki dvorani. Se vidimo. Hvala.</font>
   <br/>
   <br/>
   <font size="4">(Seja je bila končana 28. november 2018.)</font>
</root>
