<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">19. seja</font>
         </b>
         <br/>
         <br/>
         <b>
            <font size="4">(4. december 2018)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 8.32.</font>
   </b>
   <br/>
   <br/>
   <b>
      <font size="4">1. TRAK: (NB)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane gospe, spoštovani gospodje!</font>
   <br/>
   <font size="4">Začenjam 19. sejo Kolegija. Takoj na začetku vas prosim, da po končani 19. seji Kolegija ostanete za nekaj minut v tem prostoru, da bomo imeli kratek delovni posvet. Bo zelo kratek, obljubim.</font>
   <br/>
   <font size="4">Torej še enkrat, spoštovane, spoštovani, lepo pozdravljeni! Med nami tudi gospod minister, pozdravljeni.</font>
   <br/>
   <font size="4">Obveščam vas, da sem vam včeraj z dopisom posredoval novo gradivo k 2. točki dnevnega reda. O morebitnem nadomeščanju nisem obveščen. Spoštovani Daniel Krivec, samo zaradi vas sem tako zelo počasi govoril, da vas pričakamo.</font>
   <br/>
	  <br/>
   <font size="4">Sedaj prehajamo na</font>
   <b>
      <font size="4">1. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA ZBORA.</font>
   </b>
   <font size="4">Zmago, pozdravljeni!</font>
   <br/>
   <font size="4">S sklicem seje Kolegija ste kot gradivo k tej točki prejeli zahtevo skupine 43. poslank in poslancev s prvo podpisanim Branetom Golubovičem za sklic izredne seje Državnega zbora. V zvezi s sklicem 16. izredne seje Državnega zbora predlagam sledeče. Kot prvo, predlog dnevnega reda, ki je določen s to zahtevo in se glasi, Predlog zakona o spremembah in dopolnitvah Zakon o pokojninskem in invalidskem zavarovanju, prva obravnava. Kot datum seje, sreda 5. 12. 2018, petnajst minut po zaključeni 14. izredni seji Državnega zbora do zaključka seje. Kot čas pa za poslanske skupine ena točka po 3. odstavku 67. člena Poslovnika zbora, do 5 minut za dopolnilno obrazložitev predlagatelja predloga zakona, to je skupino poslancev s prvo podpisanim gospodom Danijelom Krivcem in do 5 minut za predstavitev mnenja Vlade ter do 30 minut za razpravo predlagatelja in do 30 minut za razpravo Vlade.</font>
   <br/>
   <font size="4">Želi kdo besedo? Če ne, prehajamo na glasovanje. Sklep se glasi takole:</font>
   <br/>
   <font size="4">»Poslanske skupine k eni točki dnevnega reda 16. izredne seje Državnega zbora najavijo čas v skladu s tretjim odstavkom 67. člena Poslovnika zbora.</font>
   <br/>
	 	<br/>
   <b>
      <font size="4">2. TRAK (VI) 8.35</font>
   </b>
   <br/>
   <br/>
   <font size="4">(nadaljevanje) Kdo je za? Ugotavljam popolno soglasje.</font>
   <br/>
   <font size="4">Sklep je sprejet.</font>
   <br/>
   <font size="4">Sklep številka 2: Za uvodno obrazložitev ima predlagatelj predloga zakona skupina poslancev s prvopodpisanim gospodom Danijelom Krivcem na voljo do 5 minut, za razpravo pa do 30 minut. Vlada ima za uvodno predstavitev mnenja k predlogu zakona na voljo 5 minut in do 30 minut za razpravo.</font>
   <br/>
   <font size="4">Kdo je za? Ugotavljam soglasje.</font>
   <br/>
   <font size="4">Sklep je sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Sedaj imamo predlog za obravnavo</font>
   <b>
      <font size="4">PREDLOGOV ZAKONOV PO NUJNEM POSTOPKU</font>
   </b>
   <font size="4">. Razpravljali in odločali bomo o treh predlogih Vlade za obravnavo predlogov zakonov po nujnem postopku. Kot prvo, najprej predlog zakona o spremembah in dopolnitvah zakona o sistemu plač v javnem sektorju. Predlog je, da se obravnava po nujnem postopku. Gre za predlog Vlade. Želi besedo predstavnik Vlade? Izvolite, generalni sekretar.</font>
   <br/>
   <br/>
   <b>
      <font size="4">STOJAN TRAMTE:</font>
   </b>
   <font size="4">Hvala lepa. Vsem skupaj lep pozdrav.</font>
   <br/>
   <font size="4">Kot rečeno, Vlada Republike Slovenije predlaga Državnemu zboru, da predlog zakona obravnava po nujnem postopku, ker bi v primeru kasnejšega sprejetja predloga zakona lahko nastale težko popravljive posledice za državo, saj bo o ukrepih zakona o ukrepih na področju plač in drugih stroškov dela za leto 2017 in drugih ukrepih v javnem sektorju prenehal veljati z 31. decembrom 2018 in bi s 1. januarjem 2019 v veljavo stopila ureditev pred uvedbo interventnih ukrepov, po kateri javni uslužbenci pridobijo pravico iz naslova napredovanja v višji plačni razred oziroma naziv praviloma s 1. aprilom oziroma 1. majem. Poleg navedenega bo obravnava predloga zakona po nujnem postopku omogočil razrešitev stavkovnih zahtev sindikatov javnega sektorja, ki morajo biti razrešene čim prej zaradi preprečitve že napovedanega stavkovnega vala v javnem sektorju. Z uveljavitvijo zakona se bo preprečilo tudi, da se javnofinančni odhodki v letu 2019 povečajo za cirka 50 milijonov evrov. Predlog zakona pa je pripravljen v soglasju s sindikati javnega sektorja. Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, generalni sekretar.</font>
   <br/>
   <font size="4">S tem odpiram razpravo. Želi kdo spregovoriti? Če ne, prehajamo na predlog sklepa, ki se glasi takole: Predlog zakona o spremembah in dopolnitvi zakona o sistemu plač v javnem sektorju se obravnava po nujnem postopku.</font>
   <br/>
   <font size="4">Kdo je za? Večina prisotnih, razen SDS. Kdo je proti? Nihče.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem prehajamo na obravnavo predloga, da se po nujnem postopku obravnava predlog zakona o interventnih ukrepih pri ravnanju s komunalno odpadno embalažo in z odpadnimi nagrobnimi svečami. Spoštovani minister, ker ste prisotni, predvidevam, da želite spregovoriti. Izvolite.</font>
   <br/>
   <br/>
   <b>
      <font size="4">JURE LEBEN:</font>
   </b>
   <font size="4">Hvala, predsednik.</font>
   <br/>
   <font size="4">Trenutno stanje na terenu nam kaže, da imamo cirka 9 tisoč ton odpadne embalaže na deponijah komunalnih podjetij. Prišlo je do tega, da komunalna podjetja niso več odvažala odpadne embalaže, zato smo pristopili k ureditvi sistema s tremi koraki: sprejetje uredbe na Vladi, ki je pomagala pokriti obdobje do sprejetja interventnega zakona. Interventni zakon je pomemben, da peljemo nek nov sistemski red, uredimo kupe za nazaj in uvedemo minimalne sistemske rešitve za naprej, da do podobnih problemov ne bo prihajalo naslednje leto. Situacija trenutno na terenu je taka, da v nekaterih komunalnih podjetjih ne odvažajo več odpadne embalaže podjetij. V nekaterih komunalnih podjetjih ne odvažajo več odpadne embalaže iz kmetijske dejavnosti in zato je nujno, da po nujnem postopku na podlagi 11. člen ZVO po načelu subsidiarnega ukrepanja po katerem država skrbi za odpravo posledice čezmerne obremenitve okolja in krije stroške odprave sprejmemo ta zakon, zato da trenutno stanje uredimo. Mi smo pa na ministrstvu tudi že začeli pripravljati vsebino z zakon o varstvu okolja, kjer bomo sistem</font>
   <br/>
   <br/>
   <b>
      <font size="4">3. TRAK: (DAG) - 8.40</font>
   </b>
   <br/>
   <br/>
   <b>	</b>
   <font size="4">(nadaljevanje) uredili na novo, da do podobnih primerov ne more priti več.</font>
   <br/>
   <font size="4">Hvala.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod minister.</font>
   <br/>
   <font size="4">Odpiram razpravo. Gospod Jožef Horvat, izvolite.</font>
   <br/>
   <br/>
	  <b>
      <font size="4">JOŽEF HORVAT (PS NSi):</font>
   </b>
   <font size="4">Hvala lepa, gospod predsednik.</font>
   <br/>
   <font size="4">Lep pozdrav vsem!</font>
   <br/>
   <font size="4">Nova Slovenija je načelno proti obravnavi predlogov zakonov po nujnem postopku, zato tudi pri prejšnjem zakonu nisem dvignil roke, nisem pa hotel komplicirati, gospod predsednik. Ampak tu razumemo, da gre za intervencijo, da gre za interventne ukrepe. Moram tudi reči, da je minister bil pred časom v naši poslanski skupini in je korektno ter zelo podrobno razložil vsebino tega zakona in tudi delovanje zakona, kar nas še bolj zanima. Zato bomo v tem primeru naredili izjemo in bom podprl nujni postopek obravnave predloga tega interventnega zakona.</font>
   <br/>
   <font size="4">Hvala lepa.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod poslanec. Se tudi opravičujem za prejšnji spregled.</font>
   <br/>
   <font size="4">Želi še kdo besedo? Če ne, zaključujem razpravo.</font>
   <br/>
   <font size="4">Prehajamo na predlog sklepa, ki je naslednji: Predlog zakona o interventnih ukrepih pri ravnanju s komunalno odpadno embalažo in z odpadnimi nagrobnimi svečami se obravnava po nujnem postopku. Glasujemo.</font>
   <br/>
   <font size="4">Kdo je za? (Vsi.)</font>
   <br/>
   <font size="4">Ugotavljam, da je sklep soglasno sprejet.</font>
   <br/>
	  <br/>
   <font size="4">Prehajamo še na tretji predlog Vlade, to je Predlog zakona o spremembi Zakona o povračilu škode osebam, ki so bile izbrisane iz registra stalnega prebivalstva.</font>
   <br/>
   <font size="4">Besedo dajem predstavniku Vlade, generalnemu sekretarju.</font>
   <br/>
   <br/>
	  <b>
      <font size="4">STOJAN TRAMTE:</font>
   </b>
   <font size="4">Hvala lepa.</font>
   <br/>
   <font size="4">Vlada Republike Slovenije predlaga Državnemu zboru, da predlog zakona obravnava po nujnem postopku, da se preprečijo težko popravljive posledice za delovanje države. Predlagani zakon bi namreč moral začeti veljati najkasneje 14. januarja 2019, sicer bo v skladu z odločbo Ustavnega sodišča razveljavitev 12. člena Zakona o povračilu škode osebam, ki so bile izbrisane iz registra stalnega prebivalstva, ki omejuje višino denarne odškodnine v sodnem postopku, začelo učinkovati tudi za oškodovance, ki so odškodninske zahtevke vložili na podlagi Zakona o povračilu škode osebam, ki so bile izbrisane iz registra stalnega prebivalstva, po začetku njegove uporabe, in za oškodovance, ki so odškodninske zahtevke sicer vložili pred začetkom uporabe Zakona o povračilu škode osebam, ki so bile izbrisane iz registra stalnega prebivalstva, vendar bi bili po prejšnji ureditvi njihovi zahtevki zastarani. Pomeni, da bodo tudi ti oškodovanci po poteku 9-mesečnega roka, ki ga je določilo Ustavno sodišče in ki izteče 13. januarja 2019, glede obsega povrnitve premoženjske škode upravičeni do popolne odškodnine, glede zadoščenja za nepremoženjsko škodo pa do pravične denarne odškodnine in do vseh pripadajočih zakonskih zamudnih obresti. Če pa se bo zakonodajalec ob določenem 9-mesečnem roku odzval in sprejel novo ureditev, razveljavitev 12. člena Zakona o povračilu škode osebam, ki so bile izbrisane iz registra stalnega prebivalstva, za navedeno skupino oškodovancev ne bo začela učinkovati oziroma bo zanje veljala nova ureditev. Razveljavitev 12. člena Zakona o povračilu škode osebam, ki so bile izbrisane iz registra stalnega prebivalstva, tudi za drugo skupino oškodovancev in s tem izplačevanje popolnih odškodnin s pripadajočimi zakonskimi zamudnimi obrestmi tudi za navedeno skupino oškodovancev bi pomenilo dodatno obremenitev državnega proračuna. Po mnenju predlagatelja bi s tem lahko nastale težko popravljive posledice za delovanje države, zato z namenom, da se te posledice preprečijo, predlagatelj predlaga sprejetje navedenega zakona po nujnem postopku. Če predlagani zakon ne bo začel veljati najkasneje 14. januarja 2019, bodo sodišča s tem dnem nadaljevala z do tedaj prekinjenimi sodnimi postopki, v katerih izbrisani uveljavljajo denarno odškodnino za škodo, povzročeno zaradi izbrisa iz registra stalnega prebivalstva. Upravičenci bodo v navedenih postopkih glede obsega povrnitve premoženjske škode upravičeni do popolne odškodnine, glede zadoščenja za nepremoženjsko škodo pa do pravične denarne odškodnine in do pripadajočih zakonskih zamudnih obresti za premoženjsko in nepremoženjsko škodo, ki lahko tudi za večkrat presežejo glavnico.</font>
   <br/>
   <font size="4">Hvala.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod generalni sekretar.</font>
   <br/>
   <font size="4">Prehajamo na razpravo. Prvi ste prijavljeni dr. Matej Vatovec, izvolite.</font>
   <br/>
   <br/>
   <b>
      <font size="4">4. TRAK: (ŠPE) – 8.45</font>
   </b>
   <br/>
   <br/>
	  <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Najlepša hvala predsednik.</font>
   <br/>
   <font size="4">Naj kar tako povem, da v Levici tega nujnega postopka ne bomo podprli.</font>
   <br/>
   <font size="4">Zdaj prva stvar – bilo je devet mesecev časa, zato da se to naredi. Prejšnja vlada je to pustila naslednji, ker verjetno to je neka stvar, ki je ne bi mogli dati v tisto knjižico, ki jo je Cerarjeva vlada izdala o vseh dosežkih, ki so jih naredili.</font>
   <br/>
   <font size="4">Druga stvar je pa čisto načelne narave. Zdaj zakon, tako kot je biol sprejet, je naslavljal približno 12 tisoč upravičencev, od vemo 25 tisoč 671 izbrisanih oseb. To, o čemer danes govorimo gre za 339 še odprtih točk in vlada sedaj pravi, da teh 339 ljudi predstavlja nekaj, kar je lahko težko popravljiva posledica za delovanje države. Ta država je izbrisala več kot 25 tisoč ljudi, kaj so pa njihove težko popravljive posledice? Mislim, da je to popolnoma nesprejemljivo. Gre verjetno za eno najhujših kršitev, ne samo v Sloveniji, ampak verjetno v bližnji okolici – masovno kršitev človekovih pravic in mislim, da je na tak način omejevati kakorkoli odškodnino, čeprav gre samo za obresti, nesprejemljivo in v Levici na to ne bomo pristali.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala. Izvolite gospod Danijel Krivec.</font>
   <br/>
   <br/>
	  <b>
      <font size="4">DANIJEL KRIVEC (PS SDS):</font>
   </b>
   <font size="4">Hvala za besedo.</font>
   <br/>
   <font size="4">Tudi mi ne bomo podprli tega postopka. Nekaj razlogov je že navedel kolega Tašner Vatovec, gre pa še za drug problem. Glede na to, da je celoten postopek vezan tudi na odločbo Ustavnega sodišča, se mi sprašujemo kje je prioriteta, kajti določene odločbe Ustavnega sodišča se izvedejo, določene odločbe Ustavnega sodišča pa čakajo na postopke in čisto iz principa tega ne moremo podpreti.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala. S tem zaključujemo razpravo in prehajamo na glasovanje. Predlog sklepa se glasi: Predlog Zakona o spremembi Zakona o poročilu škode osebam, ki so bile izbrisane iz registra stalnega prebivalstva, se obravnava po nujnem postopku. Glasujemo.</font>
   <br/>
   <font size="4">Kdo je za? (Desus, Stranka Alenke Bratušek, LMŠ, SD in SMC.)</font>
   <br/>
   <font size="4">Ugotavljam, da sklep ni sprejet.</font>
   <br/>
	  <br/>
   <font size="4">S tem spoštovane in spoštovani zaključujem to točko dnevnega reda in 19. sejo Kolegija.</font>
   <br/>
   <br/>
   <b>
      <font size="4">Seja je bila končana 4. decembra 2018 ob 8.47.</font>
   </b>
</root>
