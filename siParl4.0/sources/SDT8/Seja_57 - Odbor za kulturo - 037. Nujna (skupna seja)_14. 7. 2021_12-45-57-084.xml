<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">DRŽAVNI ZBOR </font></b><br/>
<b><font size="4">SKUPNA SEJA </font></b><br/>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br/>
<b><font size="4">38. nujna seja</font></b><br/>
<br/>
<b><font size="4">in </font></b><br/>
<br/>
<b><font size="4">ODBOR ZA KULTURO</font></b><br/>
<b><font size="4">37. nujna seja</font></b><br/>
<br/>
<b><font size="4">(14. julij 2021)</font></b></p></div><br/>
<b><font size="4">Skupno sejo sta vodili Iva Dimic, predsednica Odbora za izobraževanje, znanost, šport in mladino in Violeta Tomić, predsednica Odbora za kulturo.</font></b><br/>
<b><font size="4">Skupna seja se je začela ob 7.01.</font></b><br/>
<br/>
<b><font size="4">1. TRAK: (MK)</font></b><br/>
<br/>
<b><font size="4">PREDSEDNICA IVA DIMIC: </font></b><font size="4">Spoštovani, ura je 7. </font><br/>
<font size="4">Vse članice in člane odborov, vabljene ter ostale prisotne lepo pozdravljam. </font><br/>
<font size="4">Začenjam 38. nujno sejo Odbora za izobraževanje, znanost, šport in mladino. Obveščam vas, da so zadržani in se seje ne morejo udeležiti naslednji poslanci in jih nadomeščajo Maša Kociper, je službeno odsotna, Branislav Rajić je službeno odsoten, Ferenc Horvát je službeno odsoten. Lidijo Divjak Mirnik nadomešča Jože Lenart, Luka Mesca nadomešča Nataša Sukič, mag. Marka Koprivca nadomešča Matjaž Nemec in iz kvote SMC je z nami Monika Gregorčič. </font><br/>
<font size="4">Besedo dajem predsednici Odbora za kulturo Violeti Tomić. </font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala kolegica. </font><br/>
<font size="4">Lep pozdrav vsem tudi z moje strani. </font><br/>
<font size="4">Pričenjam 37. sejo Odbora za kulturo. Obveščam vas, da so zadržani in se seje ne morejo udeležiti naslednji člani in članice odbora: Zmago Jelinčič Plemeniti, Felice Žiža, mag. Branislav Rajić in gospod Marko Bandelli. Na seji kot nadomestne članice in člani pa sodelujejo: gospoda poslanca Jureta Ferjana, poslanec Jure Ferjan nadomešča Bojana Podkrajška, poslanka Iva Dimic nadomešča Tadejo Šuštar, potem poslanka Monika Gregorčič prihaja iz kvote SMC, poslanec Jože Lenart pa nadomešča Lidijo Divjak Mirnik. Tako, toliko o tem. </font><br/>
<font size="4">Uvodoma bi se vam rada opravičila za tako zgodno uro, vendar prišlo je res zaradi časovno izjemno dolge seje v Državnem zboru, ki poteka vse dni od 5. do 15. julija. Današnjo sejo smo prestavili v to dvorano, da lahko delamo do 9. ure, drugače bi v veliki dvorani morali iti ven že ob 8. uri, tako da, če pa ne bomo končali zdaj do 9. ure, pa nam je predsednik Državnega zbora izjemoma dovolil, da delamo po 22. uri, se pravi bomo nadaljevali po koncu te naše seje, 15 minut po koncu. Vendar verjamem, da bo končana precej prej, tako da boste obveščeni. </font><br/>
<font size="4">S sklicem ste prejeli naslednji dnevni red obeh odborov in to je, točka dnevnega reda je takojšnja zagotovitev ustreznih varnih šolskih prostorov in sredstev za nemoteno izvajanje redne, javne izobraževalne dejavnosti Srenje šole za oblikovanje in fotografijo v Ljubljani ter v poslovniškem roku nisva prejeli predlogov v zvezi z dnevnim redom, je </font><br/>
<br/>
<b><font size="4">2. TRAK: (MK) – 7.05</font></b><br/>
<br/>
<b><font size="4">	</font></b><font size="4">(nadaljevanje) dnevni red določen takšen, kot ste ga prejeli s sklicem seje. </font><br/>
<br/>
<font size="4">Torej prehajam na </font><b><font size="4">1. TOČKO DNEVNEGA REDA.</font></b><font size="4"> </font><br/>
<font size="4">K tej točki sva vabili, iz sklica je razvidno predlagatelja, v imenu predlagatelja skupine Levica bo kolegica Nataša Sukič, pa Ministrstvo za izobraževanje, znanost in šport, pa Ministrstvo za kulturo, Zavod za gradbeništvo, Ministrstvo za okolje in prostor, Zavod za varstvo kulturne dediščine Slovenije in tudi Ljubljane, Srednjo šolo za oblikovanje, gospoda ravnatelja Gregorja Marklja, Sindikat Srednje šole za oblikovanje in fotografijo, Srednjo šolo za oblikovanje in fotografijo, predstavnik zaposlenih, predstavnika dijaške skupnosti, Sindikat vzgoje, izobraževanja, znanosti in kulture Slovenije, Branimirja Štruklja, Društvo arhitektov, dr. Matej Blenkuš, dekan, Fakulteta za arhitekturo, prof. dr. Violeto Bokan Bosiljkov, dekanjo, Fakulteta za gradbeništvo in geodezijo.</font><br/>
<font size="4">Skratka, upam, da ste tukaj. Za magnetogram se boste, ko boste na vrsti predstavili z imenom in priimkom in navedli institucijo iz katere prihajate. </font><br/>
<font size="4">Zdaj pa besedo dajem predlagateljici zahteve za sklic seje, to je predstavnica Poslanske skupine Levica kolegica Nataša Sukič, prosim.</font><br/>
<br/>
<b><font size="4">NATAŠA SUKIČ (PS Levica): </font></b><font size="4">Lep pozdrav, dobro jutro.</font><br/>
<font size="4">Najlepša hvala za besedo predsedujoča, lep pozdrav vsem skupaj! </font><br/>
<font size="4">Jaz bom glede na urgentno situacijo in glede na zelo, torej zamejen čas, ki ga imamo na voljo poskušala biti uvodoma izjemno kratka. Verjemite, če ne bi šlo za izjemno izjemno urgentno situacijo, seveda te seje danes tik pred parlamentarnimi počitnicami ne bi bilo. Srednja šola za oblikovanje in fotografijo se je namreč znašla v izjemni stiski tik pred začetkom naslednjega šolskega leta, kajti med gradnjo prestižnega objekta Elipsa na Roški cesti, to je na sosednji stavbi, kjer torej deluje ta Srednja šola za oblikovanje in fotografijo in pa Srednja ekonomska šola so zaradi gradbenih del nastale tako hude razpoke, da je gradbena inšpekcija enostavno morala prepovedati uporabo dela šolske stavbe, kajti ta del šolske stavbe je pravzaprav ogrožajoč in smrtno nevaren za dijake in dijakinje, ki to šolo obiskujejo. Ministrstvo za izobraževanje, znanost in šport je naročilo elaborat, ki ga je pripravil Zavod za gradbeništvo Slovenije in tako so že dne 20. aprila letos na pristojnem ministrstvu že imeli torej na vpogled strokovno poročilo te gradbeniške stroke o stanju na tej stavbi in seveda to je odgovorne napotilo k reševanju problematike obeh šol. Ampak na žalost vse do danes nekako ne vemo ali in kako bodo razrešili to zelo zelo težko situacijo. Namreč 23. junija letos je vodstvo Srednje šole za oblikovanje in fotografijo organiziralo novinarsko konferenco, na kateri je obvestilo širšo javnost, seznanilo širšo javnost to brezupno situacijo, v kateri so se znašli in v znak so protesta so letošnja spričevala podelili kar pred stavbo ministrstva. Povedati je treba, da vodstvo šole seveda ni pasivno opazovalo situacije in čakalo na veliko rešitev, ampak je med tem časom našlo več nadomestnih lokacij, za to stavbo na Roški, ki je kot rečeno neprimerna za izvajanje pouka. Recimo zadnjo tako lokacijo so našli na Trdinovi ulici v Ljubljani, vendar pa zaradi zavlačevanja Ministrstva za izobraževanje, znanost in šport soglasja k najemu te lokacije ni bilo in najemodajalec je prostore med tem na žalost že oddal. </font><br/>
<br/>
<b><font size="4">3. TRAK: (MK) – 7.10</font></b><br/>
<br/>
<b><font size="4">	</font></b><font size="4">(nadaljevanje) Tako da, kakor zdaj trenutno kaže situacija, razen, če nas bo ministrstvo sedaj seznanilo s kakšnimi najnovejšimi podatki, upam, da nas bo, ki bodo malo bolj spodbudni. Trenutno vse kaže, da nadomestnega prostora do začetka šolskega leta, se pravi do 1. septembra letošnjega leta nekako ne bo in videti je, da bo pouk namesto v živo ponovno potekal na daljavo, kar pa je nesprejemljivo, ne bi se rada ponavljala za kaj vse je to nesprejemljivo. O tem smo dosti govorili v času predolgega zaprtja šol in v času seveda epidemiološke krize, v kateri seveda še nahajamo in se bomo še nahajali, ampak kot rečeno, šola na daljavo nikakor ne more nadomestiti kvalitetnega dela, ko ti prideš v živo k pouku, sploh pa ne pri takšnih šolah, kjer gre še za številne stvari, kot je recimo šola za oblikovanje in fotografijo, kjer je treba delati praktične zadeve. Zaradi kronično nerešenih prostorskih vprašanj in dolgoletnega torej dolgoletnega poudarja neodgovornega delovanja šolskega ministrstva in Vlade, ne tiče se to samo te Vlade, da se razumemo, da ne bo kdo užaljen, pa mislim, da spet napadamo samo to Vlado. Šola trenutno deluje na treh lokacijah, se pravi razpršeno v treh spomeniško zaščitenih stavbah in sicer na Gosposki ulici 18, Križanke, kjer se itak ves čas sooča s težavami, ker jo hoče izriniti Festival Ljubljana, Mestne občine Ljubljana, kar je zelo žalostno. Potem deluje v športnem društvu Tabor na Taboru 13 in kot rečeno na Roški cesti 2, ki pa je zdaj zaradi gradbenih del pri gradnji te neke nove prestižne stavbe prišlo do hudega poškodovanja te šole. Ministrstvo za izobraževanje torej Srednjo šolo za oblikovanje in fotografijo nekako vedno znova spušča v agoniji kot vidimo, leta 2019 jo je ležerno recimo prepustilo na milost in nemilost MOL-u in Festivalu Ljubljana kot sem že omenila, ki sta jo hotela izgnati iz matične stavbe, mislim, da se ti poskusi ponovno nadaljujejo. Moram preveriti informacijo, ki sem jo malo prej dobila, pa bom pozneje v razpravi morda še kaj o tem rekla. Zdaj malo pred začetkom novega šolskega leta pa kot vidimo, jo pušča celo brez nadomestnih prostorov za pouk, se pravi za ta del šole, ki se nahaja na Roški. Od ministrstva vsekakor pričakujemo, da enostavno najde rešitev za nastalo situacijo, kajti šola v teh okoliščinah pač ne more ustrezno organizirati vseh nujno potrebnih šolskih aktivnosti za nemoteno delovanje v prihodnjem šolskem letu. Vemo, da gre za zelo kompleksen, zelo zahteven pedagoški proces, kot rečeno zvezan tudi s praktičnim delom in tako naprej in zato vsaka druga rešitev kot rečeno, ponavljam in poudarjam je nesprejemljiva. Zato bi mi predlagali dva sklepa Odboru za kulturo ter Odboru za izobraževanje, znanost, šport in mladino, in sicer sledeča: prvič, Odbor za kulturo ter Odbor za izobraževanje, znanost, šport in mladino pozivata Vlado Republike Slovenije ter Ministrstvo za izobraževanje, znanost in šport Republike Slovenije, da pisno zagotovijo, da bodo prostori na Roški cesti 2 do 25. avgusta 2021 varni in predani v ponovno uporabo Srednji šoli za oblikovanje in fotografijo ter da v primeru, da to zaradi objektivnih razlogov ne bi bilo mogoče zagotovijo nadomestno lokacijo na kateri se bo od 1. septembra 2021 dalje na enem mestu izvajal pouk, ki bi se sicer izvajal na lokaciji Roška cesta 2. In še predlog drugega sklepa: odbor za kulturo in Odbor za izobraževanje, znanost, šport in mladino ocenjujeta, da bi bilo izvajanje pouka Srednje šole za oblikovanje in fotografijo na daljavo iz razloga, da prostori na Roški cesti 2 ne bi bili pravočasno na voljo nesprejemljivo. Toliko zaenkrat, hvala za besedo. Mislim, da je prav, da o tem spregovorijo tisti, ki se jih to najbolj tiče. Hvala lepa. </font><br/>
<br/>
<b><font size="4">PREDSEDNICA VIOLETA TOMIĆ: </font></b><font size="4">Najlepša hvala Nataša, imam še eno pooblastilo, </font><br/>
<br/>
<b><font size="4">4. TRAK: (AB) – 7.15</font></b><br/>
<br/>
<b><font size="4">	</font></b><font size="4">(nadaljevanje) Andreja Zabret nadomešča kolegico Jerco Korče. Spomnila bi vas, da smo 23. januarja 2020 o tej tematiki že razpravljali in da smo izpostavili, da je Plečnik to stavbo namenil tej, ravno tej oblikovni šoli. Zdaj pa smo Brleka ob otvoritvi Festivala ljubljanskega slišali, da delajo na izselitvi in da oktobra bodo pa končno sami in edini lastniki te stavbe, kar je popolnoma nedopustno. In predvsem znova bom opozorila, da sklepi odborov Državnega zbora nikoli niso spoštovani.</font><br/>
<font size="4">	Med drugim je bil tudi sklep in to prvi sklep, da v roku treh mesecev pač Ministrstvo za šolstvo poroča tej bi rekla temu odboru, kako se dogovarja. Pa glejte, minilo je že kar veliko časa, več kot eno leto. Nismo dobili ne poročila. In še enkrat bom poudarila, ne bi se ob sedmih zjutraj dobivali, če ne bi grozilo srednješolcem iz te srednje šola, da 1. septembra ne bodo imeli kam, kajti stavba v kateri so delali, je popokana in v grozljivem stanju in je nevarna za otroke. Tako da mislim, da je skrajni čas, da se popolnoma resno zamislimo nad tem.</font><br/>
<font size="4">	In zdaj dajem besedo predstavnici Ministrstva za kulturo, gospe Ignaciji Fridl Jarc.</font><br/>
<font size="4">	Prosim, beseda je vaša.</font><br/>
<br/>
<font size="4">	</font><b><font size="4">DR. IGNACIJA FRIDL JARC:</font></b><font size="4"> Hvala lepa za besedo. </font><br/>
<font size="4">	Lepo pozdravljeni!</font><br/>
<font size="4">	Torej, imeli smo sejo 10. junija 2020 ravno v zvezi s statusom Križank. Ministrstvo za kulturo je takrat jasno poudarilo, da razume, da je Križanke bilo … so namenjene za kot tak, tudi s strani Plečnika bile za šolski objekt, tako da stališče Ministrstva za kulturo se glede tega ni spremenilo.</font><br/>
<font size="4">	Kar pa zadeva sam objekt na Roški cesti 2, ki je danes predmet razprave. Bom zelo kratka, zato ker je dejansko čas omejen. Ta objekt je varovan le kot kulturna stavbna dediščina in sicer tako, da je kompleks kot kulturno dediščino Mestna občina Ljubljana vključila v občinski prostorski plan. In glede na tak status stavbne kulturne dediščine pomeni, da morajo vsi posegi vanjo biti izvedeni na podlagi kulturno varstvenih pogojev in mnenja Zavoda za varstvo kulturne dediščine. Pred samo gradnjo stanovanjsko poslovne stavbe Elipsa v zaledju te stavbe, torej v zaledju stavb nekdanje vojašnice na Roški, je moral investitor pridobiti pogoje in mnenje zavoda. Zavod za varstvo kulturne dediščine pa ni pristojen za to, da odloča o načinu gradnje v bližini dediščine na način, da ta gradnja ne bi poškodovala dediščinskih objektov. </font><br/>
<font size="4">	Torej varnost gradnje mora zagotoviti projektant stavbe Elipsa in je tudi temu ustrezno odgovoren. Mehanizmov sam Zavod za varstvo kulturne dediščine v tem pogledu nima. Toliko glede stališča Ministrstva za kulturo, ki je seveda pristojno za objekte z vidika varovanja kulturne dediščine. Bi pa prosila za ostale, da pa preda stališče Ministrstvo za šolstvo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Ja, hvala.</font><br/>
<font size="4">	Jaz bom dala besedo predstavnici Ministrstva za šolstvo. Ja, mi imamo tudi pripravljeno sejo o arhitektih. Naj vas samo to spomnim. Očitno vsak gradbenik bo lahko zdaj odločal kako se gradi, arhitekte pa se iz procesa meče ven, kar je nedopustno. In tukaj imamo živ dokaz kaj se lahko dogaja, če se bodo stvari tako deregulirale. Nihče ni pristojen, stavba pa se zruši.</font><br/>
<font size="4">	Zdaj pa dajem besedo predstavnici Ministrstva za izobraževanje, znanost in šport.</font><br/>
<font size="4">	Prosim.</font><br/>
<br/>
<font size="4">	</font><b><font size="4">GOSPOD ____:</font></b><font size="4"> Jaz sem od drugega spola, ampak vseeno.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Predstavnik, se opravičujem.</font><br/>
<br/>
<font size="4">	</font><b><font size="4">GOSPOD ___:</font></b><font size="4"> Hvala lepa, predsedujoča, za besedo.</font><br/>
<font size="4">	Zdaj, problematika zagotovitve ustreznih prostorov za Srednjo šolo za oblikovanje in fotografijo torej se na žalost že vleče dlje časa in kot je že bilo omenjeno, je bilo na to temo oziroma še na nekatere druge v mesecu januarju tudi s strani teh dveh odborov sklicana torej izredna seja. </font><br/>
<font size="4">	Seveda ne morem se strinjat z ugotovitvijo, da se na tem področju ni ničesar zgodilo. Naj povem, da kar se tiče trajne rešitve, tiste, ki bo dolgoročna, se torej pripravlja na območju Roške, kjer je bil izveden</font><br/>
<br/>
<b><font size="4">5. TRAK: (AB) – 7.20</font></b><br/>
<br/>
<b><font size="4">	</font></b><font size="4">(nadaljevanje) urbanistični natečaj, torej znotraj tega bi se naj na tej lokaciji naredili trije objekti in sicer Akademija za likovne umetnosti, potem študentski dom Ljubljana in pa seveda tudi nova šola, torej Srednja šola za oblikovanje in fotografijo. V naslednjem letu naj bi se opravil arhitekturni natečaj in nekako je predvideno, da bi se torej nekje 2024, 2025 tudi bil objekt zgrajen. Tako so pač načrti. In jaz upam, da bo nekako v tem roku tudi trajna rešitev za omenjeno šolo.</font><br/>
<font size="4">	Zdaj seveda vmes so se zgodile stvari, ki jih nihče ni načrtoval. Vmes se je tudi pač to, kar je že bilo omenjeno s strani gradnje na sosednjem objektu, začelo posedati, torej objekt Srednje ekonomske šole na Roški in seveda takoj, ko se je to ugotovilo, so vse pristojne službe tudi na ministrstvu pristopile k reševanju tega. In seveda, ker je bilo ugotovljeno, da je objekt nevaren, so ga tudi zaprle oziroma en del objekta. Takrat je bilo pač izobraževanje odrejeno, ker je bil tudi tak model, da je potekalo na daljavo, se ni kaj dosti spremenilo. Vmes pa seveda so potekali razni sestanki in pa seveda aktivnosti, da se te stvari tudi dolgoročno uredijo.</font><br/>
<font size="4">	No, sedaj mogoče, da ne bom res predolg, tako kot glede na to, da ni veliko časa, bi naj povedal kaj. Torej zadnji dogovor oziroma rešitev na tem področju in sicer gre za to, da je zadnji dogovor, kjer so sodelovali torej Srednja šola, torej ekonomska in pa tudi Srednja šola za oblikovanje in fotografijo in pa seveda investitor in vsi ostali pristojni, seveda Ministrstvo za izobraževanje vsekakor. Da se sanira torej tako kletni prostori, prvo in drugo nadstropje in sicer v terminu do začetka šolskega leta in na ta način se zagotovi, da se šolsko leto začne v objektih, kjer je to torej potekalo tudi v prejšnjem šolskem letu, torej na Srednji ekonomski šoli in pa seveda na ostalih dveh lokacijah, ki sta bili že omenjeni.</font><br/>
<font size="4">	Zdaj, jaz, kakor sem razumel, je to nekako dogovor vseh treh akterjev. Investitor je zagotovil, da bo to izvedel. S strani Ministrstva za izobraževanje, znanost in šport smo poleg nadzornika izvajalca, bomo tudi svojega nadzornika, ki bo to budno spremljal in s tem nekako bomo zagotovili, da bodo dijaki in zaposleni in vsi, ki bodo imeli tam pouk, torej tega izvajali v varnem okolju.</font><br/>
<font size="4">	Naj povem, da je z mano tudi gospod Boris Munišič, v. d. direktor za investicije na našem. Torej, če bo potrebno kakšne podrobnosti v zvezi s tega, bo lahko tudi odgovoril na ta vprašanja. </font><br/>
<font size="4">	Toliko bi jaz na kratko za začetek. Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">	Gospod Munišič, želite kaj dodati ali se boste oglasili pozneje? / oglašanje iz klopi/</font><br/>
<font size="4">	Prosim. Se lahko izklopite? Hvala. </font><br/>
<br/>
<font size="4">	</font><b><font size="4">BORIS MUNIŠIČ:</font></b><font size="4"> Ja, lep pozdrav vsem. Boris Munišič, torej z Ministrstva za izobraževanje, znanost, šport.</font><br/>
<font size="4">	Kot je državni sekretar, dodal bi samo še mogoče res hotel dodati, da odkar se 17. 3. na Roški na Srednji šoli, torej Srednji ekonomski šoli na Roški zgodil pač ta dogodek, o katerem smo bili obveščeni, smo takoj pristopili k reševanju problematike. Že isti dan je bil sklican sestanek. Predvsem imamo vedno v mislih varno delovanje šole, varno, torej zagotavljanje varnosti za vse dijake in zaposlene in vse, ki pač uporabljajo ta objekt. </font><br/>
<font size="4">	Tako kot je povedal državni sekretar Orehovec, od takrat smo zagotavljali različne aktivnosti, meritve. </font><br/>
<br/>
<b><font size="4">6. TRAK: (AB) – 7.25</font></b><br/>
<br/>
<b><font size="4">	</font></b><font size="4">(nadaljevanje) Predvsem je šlo vse dolgo časa smo porabili za izvajanje meritev. Seveda, ker smo morali ugotoviti prvo v kakšnem stanju je objekt in kakšna je dejanska nastala škoda. Meritve so pač proces, ki zahteva, dolgotrajen proces, da se vidi kdaj se, bi rekel stanje objekta … nisem sicer gradbenik, ampak sem ekonomist, ampak meritve so potrebne ravno zaradi tega, da se vidi v kakšnem stanju je objekt oziroma ali se objekt še nadalje poseda. Ker normalno, dokler se objekt poseda, ne moremo pristopiti k sanaciji objekta.</font><br/>
<font size="4">	Zato so bile okoli objekta nameščene merilne naprave, ki so dnevno, ki so se dnevno odčitavale in ugotavljalo se je v kakšnem stanju je objekt, torej ali se objekt še nadalje poseda in to je bil ta prvotni razlog, ki je pač izgledal mogoče kot neaktivnost našega ministrstva, ampak dokler se ne ugotovi, ali se je to posedanje končalo, je težko pristopiti k sanaciji objekta. Šele potem se lahko pristopi k sanaciji in načinom sanacije objekta. Ko pač procesi tečejo, ker če želimo zagotoviti varno, varno, ki je, še enkrat poudarjam, to je na prvem mestu – varno, varno šolo, ki bi lahko bila seljena 1. 9. pač potrebno to spremljati stanje objekta. </font><br/>
<font size="4">	Potem v drugi fazi, samo toliko bi dodal, v drugi fazi smo seveda pristopili k iskanju rešitev sanacije objekta. Na koncu smo imeli 5. 7. sestanek na našem ministrstvu, kjer so bile res prisotni predstavniki Zavoda za gradbeništvo, Zavoda za raziskavo materialov in konstrukcij, ki je tudi, bi rekel naredilo sanacijski načrt. Prisoten je bil predstavnik izvajalca sanacije, predstavnik prisoten je bil tudi predstavnik investitorja gradnje Elipse, torej sosednjega objekta. Prisotni smo bili s strani ministrstva pač torej iz Direktorata za investicije, iz Direktorata za srednje šole. Prisoten je bil normalno tudi gospod ravnatelj Gregor Markelj, gospa ravnateljica Srednje ekonomske šole. Bi rekel torej več strokovnjakov, ki smo ugotavljali, ali je sanacijski načrt, ki je bil pripravljen 1.7. s strani torej Zavoda za raziskavo materialov in konstrukcij, ali je potrebno še kaj dodelati.</font><br/>
<font size="4">	Še enkrat poudarjam ravno zaradi tega, ker je bilo večkrat izpostavljeno, da zagotovimo varno delovanje šole. No, in takrat smo dobili na tem sestanku ob nekaterih še dodatnih zagotovilih, ki smo jih poslali gospodu ravnatelju, da bo šola uporabna, torej varno uporabna do 25. 8., kar sva v kontaktu z gospodom ravnateljem, saj po zagotovilih izvajalca sanacije tudi skupno ugotovila.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ: </font></b><font size="4">Najlepša hvala.</font><br/>
<font size="4">	Jaz bi vse vabljene opozorila, da vendarle strnete svoje izjave. Detajli tehnični nas res ne zanimajo. Neaktivnost ministrstva očitamo temu ne, da niste izvajali meritev. Vi ste merili, ampak šola je bila ta čas na cesti. In pristojni so iskali na šoli nadomestne prostore. Takoj bi morali reagirat in najet druge prostore, da bi šolski proces potekal nemoteno. Mi ne govorimo o arhitekturnih rešitvah, ampak o tem, da šolski proces poteka.</font><br/>
<font size="4">	Tako da zdaj dajem besedo še drugim vabljenim. Prosim, da se predstavite za magnetogram, poveste institucijo iz katere prihajate in vas prosim, da ste kratki in jedrnati.</font><br/>
<font size="4">	Prosim, kdo se bo zdaj javil. Mogoče direktor? Prosim, beseda je vaša.</font><br/>
<br/>
<font size="4">	</font><b><font size="4">GREGOR MARKELJ:</font></b><font size="4"> Hvala za besedo. </font><br/>
<font size="4">	(Gregor Markelj, Srednja šola za oblikovanje in fotografijo.)</font><br/>
<font size="4">	Da ne bom predolg, uvodoma je bilo vse povedano, kar se tiče tehničnih zadev. Od marca je šola brez prostorov na Roški cesti 2, kjer imamo 2 tisoč kvadratov in težava je v tem, da ministrstvo nadomestnih prostorov ne more zagotoviti, ker jih seveda v naboru razpoložljivih kvadratur ni. V tem je težava in težava je tudi v tem, da se zavedajoč dolgotrajnosti reševanja takšne situacije ta rešitev v teh treh oziroma štirih mesecih ni našla. Tako smo danes 14. julija, intenzivna dela sicer potekajo, ampak začela so se praktično v tem tednu. In vsi si želimo in upamo, da bo za časa  </font><br/>
<br/>
<b><font size="4">7. TRAK: (AB) – 7.30</font></b><br/>
<br/>
<b><font size="4">	</font></b><font size="4">(nadaljevanje) objekt obnovljen do te mere, da bo varen in pravočasno pripravljen za uporabo.</font><br/>
<font size="4">	Kje je torej pravzaprav težava? Od aprila dalje je ekipa naše šole v soglasju z ministrstvom intenzivno iskala nadomestne lokacije za primer, da v stare prostore pravočasna vrnitev ne bo mogoča. S situacijo smo se že soočili z našo matično lokacijo v Križankah, ko se je podrla streha. Takrat smo imeli podobno situacijo in se zavedamo kakšen postopek to je in kratek čas, ki je bil v tem primeru na voljo, je bil sicer dovoljšen za uresničitev nekega plana B, kjer bi mogoče lahko najeli neke prostore in brezskrbno načrtovali šolsko leto.</font><br/>
<font size="4">	2 tisoč kvadratov v nekem ustreznem okolišu Mestne občine namreč ni prav enostavno najti. Da jih je mogoče še predelati v šolski prostor, toliko težje. Vendar smo jih našli. Žal se ministrstvo za te rešitve ni odločilo oziroma so najemodajalci poiskali resnejše najemnike. Medtem, ko bodo ostali dijaki odšli oziroma so odšli na brezskrbne počitnice, pa naši še vedno ne vedo kje bodo 1. septembra. Medtem, ko ostali zaposleni odhajajo na dopuste in se med drugim že lahko pripravljajo na novo šolsko leto, se mi še ne moremo. Ravnatelji drugih šol že načrtujejo LDN, letni delovni načrt, pa tudi urnik. Pri nas je to vse šele hipotetično. Urnik bomo sicer pripravili na tri lokacije, vendar ni zanesljivo, da bodo tudi realizirano na ta način.</font><br/>
<font size="4">	Drugi ravnatelji svoj čas posvečajo predpisom delovnih predpisanim delovnim nalogam, ki so predpisane za ravnatelje. Pri nas pa je tako, da smo zadnje štiri mesece energijo vlagali v iskanje nadomestnih lokacij, kje bomo v prihodnjem šolskem letu, kar pa je, kot vemo, naloga ustanovitelja. Škoda v tem primeru je že nastala in ni samo direktno materialna na poškodovani stavbi. Lahko bi bilo seveda, kot slišimo, tudi drugače. </font><br/>
<font size="4">	Prav zato smo danes tukaj in želimo zagotovilo, da bodo vsi dijaki in zaposleni v enakih pogojih kot na ostalih šolah začeli šolsko leto. Veseli sicer nas, da se intenzivnost del pospešuje in da vendarle smo v nekem optimističnem stanju in hkrati nas veseli tudi ministričino zagotovilo, da bo tudi po novi novogradnji, ki nekoč bo, Križanke tiste, ki so domicil oziroma ostaja šolski prostor Srednje šole za oblikovanje in fotografijo.</font><br/>
<font size="4">	Izražena skrb in dejstvo, da smo sicer na videz nedolžnim šolskim problemom danes tukaj, je treba razumeti v kontekstu širše slike šole, ki že sedaj deluje na treh lokacijah in to je tista težava. Mi nimamo več manevrskega prostora, da bi začasno izvajali pouk še na četrti, peti in na katerikoli drugi lokaciji, ker to odločilno vpliva na organizacijo šole, ki jo na tak način nemogoče izvajati. Z načrtom za takšno okoliščino torej nismo seznanjeni, zato smo danes tukaj in prav je, da smo in to pravočasno, saj gre za 680 dijakov in 70 zaposlenih in uglednost šole za oblikovanje, ki je stara 75 let.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Hvala vam.</font><br/>
<font size="4">	Zdaj se je k besedi javil predstavnik Sindikata vzgoje, izobraževanja, znanosti in kulture Slovenije, Branimir Štrukelj.</font><br/>
<font size="4">	Prosim.</font><br/>
<br/>
<font size="4">	</font><b><font size="4">BRANIMIR ŠTRUKELJ:</font></b><font size="4"> Hvala lepa za besedo, predsedujoča.</font><br/>
<font size="4">	Lepo pozdravljeni spoštovani gospe in gospodje, spoštovani poslanke in poslanci!</font><br/>
<font size="4">	V resnici je ravnatelj izpostavil bistvo problema, to je nepredvidljivost, v kateri se bodo znašli zaposleni oziroma v kateri so zaposleni in dijaki in dijakinje te šole. Zdaj, oblasti so zato, da rešujejo probleme, ne zato, da jamrajo kaj je lahko bilo narediti pa bi se lahko naredilo. In prav za to gre. Državni sekretar je rekel, kot sem razumel, bo do 25. lahko dijaki in dijakinje in zaposleni v teh prostorih. Kaj pa če ne bodo? Kdo – ta trenutek bi moralo ministrstvo zagotoviti, da v nobenem primeru dijaki in dijakinje in zaposleni ne bodo imeli slabše pogoje za začetek šolskega leta, da v vsakem primeru, </font><br/>
<br/>
<b><font size="4">8. TRAK: (AB) – 7.35</font></b><br/>
<br/>
<b><font size="4">	</font></b><font size="4">(nadaljevanje) tudi, če se bodo gradbena dela, ki se po navadi, kot vsi vemo iz izkušenj, zavlečejo, da bodo lahko oni normalno delali. In bi morali tu imeti načrt kam bomo šli, če tega ne bo. Kako bo poskrbljeno za delovanje.</font><br/>
<font size="4">	Pomisliti na to, da bi ene 14 dni ali pa 3 tedne, če ne bo šlo vse po planu, delali na daljavo, je po moje perverzno. Ob tej situaciji, ki jo imamo, da so ljudje, otroci, učenci, dijaki eno leto vztrajali doma, da poznamo – analiz je že cel kup kakšni so rezultati tega in da se vsi, da si nihče ne želi tega, pa sploh pomisliti na to, da bi bila to lahko rešitev, kaže na neresen odnos šolskih oblasti do problema. Zato po moje je najmanj, kar bi bilo potrebno v tej situaciji, da bi ministrstvo, ministrica, državni sekretar zagotovili, da bo v vsakem primeru šola normalno delovala. Če ne bo tam, pa naj povejo kako in na kakšen način. Ne pa da puščajo vse dijake in dijakinje in zaposlene v neki bom rekel lebdečem položaju, ko se ne ve dobro.</font><br/>
<font size="4">	In ne pozabit, saj se ne da kar čez noč začet nekje funkcionirat. To ni tako kot pečenje palačink, ki jo obrneš pa je narejena. To je malce bolj zapletena reč, kako šole delujejo in jaz upam, da na ministrstvu to seveda razumejo in še enkrat poziv, dajte zagotovila, ne pa upamo, da se bo zgodilo, kaj kako bo to delo potekalo na šoli normalno.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala.</font><br/>
<font size="4">	Zdaj pa dajem besedo predstavniku zaposlenih na šoli.</font><br/>
<br/>
<font size="4">	</font><b><font size="4">PETER PETERKA:</font></b><font size="4"> Hvala lepa za besedo. Hvala tudi za vabilo na zdaj že tretjo izredno sejo, dveh za nas ključnih odborov. </font><br/>
<font size="4">	Če se vežem na besede gospoda Štruklja, bi rekel ravno to je problem.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Za magnetogram prosim, da …</font><br/>
<br/>
<b><font size="4">	PETER PETERKA: </font></b><font size="4">Ja. (Peter Peterka, predstavnik zaposlenih pa tudi predstavnik staršev, namreč hči obiskuje program fotografije.)</font><br/>
<font size="4">	Bi se navezal na besede prejšnjega sogovorca, gospoda Štruklja. Točno to je tisto, kar nas starše, zaposleni, tudi vodstvo šole skrbi, kajti mi nimamo nobenega zagotovila, da bomo jeseni lahko izvajali pouk tudi na lokaciji Roška cesta 2. Poglejte, v igri je več datumov, torej najprej je bilo rečeno, da bo sanacija dolgotrajna, zato smo tudi iz strani Ekonomske šole prejeli obvestilo o prekinitvi sodelovanja. To je seveda napotilo vodstvo šole k iskanju novih dodatnih ustreznih prostorov in o tem je tudi ravnatelj že spregovoril.</font><br/>
<font size="4">	Potem je bilo čez noč rečeno, da bomo lahko izvajali pouk na enoti Roška cesta 2, 25. avgusta. Dobro. Potem je bil v igri nov datum, to je 15. september. In zdaj se sprašujem kateri datum bo veljal na koncu in predvsem, kar starše zelo skrbi in naše varovance, je to, ali bodo prostori za izvajanje pouka res varni. Zdaj, kaj je tisto še, čemur pravzaprav tudi starši in dijaki in seveda zaposleni nasprotujemo. Nasprotujemo predlogom ministrstva, ki vidi rešitev v primeru, da pouka ne moremo izvajati na Roški, v novih lokacijah. Te so od Križank, torej od matične šole precej oddaljene. Recimo Stegne so bile v igri, potem lahko bi vzeli vendarle dve učilnici na Roški, potem prostori na Trgovski šoli. To je za nas nesprejemljivo. To so štiri, to je štiri, pet lokacij, ne pozabite, da izvajamo pouk športne vzgoje na Taboru. Potem moramo se zavedati, da torej da je več kot 50 % dijakov vozačev. Delo torej pouk poteka povečini v skupinah, predvsem, ko gre za strokovne predmete.</font><br/>
<br/>
<b><font size="4">9. TRAK: (AB) – 7.40</font></b><br/>
<br/>
<b><font size="4">	</font></b><font size="4">(nadaljevanje) Rad bi, želel bi opozoriti tudi na dejstvo, da so prostori na Trgovski šoli vseljivi šele novembra oziroma rečeno je bilo, da do takrat pa lahko izvajate pouk popoldan in sicer ob pol treh. Ja, kakšen urnik je to. Otroci se morajo pripravljati tudi na spraševanje, torej na ustno in pisno preverjanje znanja. Treba je torej utrditi predelano učno snov in jaz si ne predstavljam kako bomo mi pripravili tak urnik, da bo sprejemljiv. </font><br/>
<font size="4">	Skratka, mnogo razlogov je zakaj je prav, da se o tej problematiki pogovarjamo in da tudi oba odbora data svoj delež k doprinosu, da to prostorsko problematiko naše šole enkrat za vselej razrešimo. Poglejte, Srednja šola za oblikovanje in fotografijo je valilnica bodočih umetnikov in kulturnikov. Imamo najboljšo srednješolsko revijo v Sloveniji, R5, to niso prazne besede, vsaj tako je bilo mogoče slišati na Festivalu mladih transgeneracije. Letos smo pripravili še jubilejno številko ob 75 obletnici in imamo celo prilogo čisto v Prešernovem duhu ali če hočete v kontekstu Sonetnega venca. </font><br/>
<font size="4">	Naši dijaki torej razstavljajo v priznanih ljubljanskih galerijah, torej ne samo v Ljubljani, tudi v Sloveniji. Vsako leto se med nagrajenci Prešernovega sklada znajdejo prav dijaki, nekdanji dijaki naše šole. Naši dijaki so uradni fotograf različnih športnih dogodkov. Skratka, res je ogromno razlogov zakaj je prav, da poskrbimo za to šolo in da jim omogočimo varno prihodnost.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">	Besedo želi še predstavnica Sindikata zaposlenih. Prosim.</font><br/>
<br/>
<font size="4">	</font><b><font size="4">MENSIJA KURTOVIĆ: </font></b><font size="4">Žal predstavnica sindikata je danes odsotna, Apolonija. Jaz sem predstavnica dijakov, sem mentorica dijaške skupnosti, Mensija Kurtović.</font><br/>
<font size="4">	V bistvu sta moja dva kolega ravnatelj in Peter že vse povzela. Tisto, kar mene bega, je resnično kaj bom povedala dijakom, ko se obračajo na mene, kot mentorico dijaške skupnosti, predvsem predsednik dijaške skupnosti z vprašanji kdaj in kam. Žal jim tega odgovora ne morem podati. In upam, da bo današnji, današnja izredna seja pripomogla k temu, da bomo prišli do nekega, do neke rešitve, ki bo prijazna do dijakov in varna.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Še kdo od vabljenih želi besedo? (Ne.) Ugotavljam, da ne. V tem primeru prehajam na razpravo članic in članov tega odbora, kakor tudi Odbora za izobraževanje. </font><br/>
<font size="4">	Prosim, predstavnica predlagatelja.</font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Ja, saj kot rečeno, bom izjemno kratka. Mene res resnično zanima, spoštovani državni sekretar, v čem je bila zagata, da se ni odobrilo najetja prostorov na Trdinovi ulici, ki bi razrešili ta najem prostorov, bi razrešil situacijo. Vi bi v miru lahko sanirali stavbo in tisti lepi načrti za leto 2024 in 2025 so seveda zelo lepi, ampak so tudi zelo oddaljeni ta trenutek in ne rešujejo stvari.</font><br/>
<font size="4">	To pa, da smo se mi nekako, da se poenostavlja, da nam je korona situacija pokazala kako je prikladno imeti pouk na daljavo, seveda ne vzdrži. Vemo, smo imeli številne razprave o tem v Državnem zboru zakaj ne, sploh pa ne v primeru šol, kjer gre za kreativne veščine za neko delo, ki je onkraj samo nekega teoretskega podajanja znanja. Tako da resnično me zanima ta odgovor. K temu odgovoru nekako niste, nisem ga zaznala, zakaj torej niste odobrili te lokacije na Trdinovi in ali boste vendarle odobrili nadomestno lokacijo, če ne bo do 25. avgusta vse skupaj sanirano.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Kolegica ima še par nadomestil. </font><br/>
<font size="4">	Prosim. </font><br/>
<br/>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. </font><br/>
<font size="4">	Jaz bi za magnetogram prebrala, da Tomaža Lisca nadomešča danes Alenka Jeraj.</font><br/>
<font size="4">	Izvolite, predsednica.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Ja, najlepša hvala. </font><br/>
<font size="4">	Tudi, če že postavljamo vprašanja predstavniku ministrstva, bi jaz vprašala, navedli ste, da bodo imeli svoje prostore leta 2024 in 2025. </font><br/>
<br/>
<b><font size="4">10. TRAK: (AB) – 7.45</font></b><br/>
<br/>
<b><font size="4">	</font></b><font size="4">(nadaljevanje) Druga stvar, ki me zanima; medtem že grozi ponovno direktor Brlek iz Festivala Ljubljana, da bo z oktobrom še matični del šole izgnan iz Križank. Križank, ki jih je Plečnik namenil točno tej šoli in kar je povedala predstavnica Ministrstva za kulturo zelo jasno. Namesto, da bi se Brlek umaknil s svojimi pisarnami ven in pustil, da bi tam v celoti delovala Šola za oblikovanje in fotografijo, se dogaja katastrofa nam pred očmi in se popušča nekim kapricam mestnih veljakov. </font><br/>
<font size="4">	Tako da, spoštovani državni sekretar, upam, da me zdajle slišite. Kaj boste na ministrstvu naredili v tem pogledu, da boste ne samo zagotovili pravočasno sanacijo za ta del na Roški, ampak da boste preprečili, da matičen del šole pristane na cesti. Ja, kaj boste pa takrat? Leto 2024 in 2025 je še zelo daleč. In zato me tem bolj čudi, da niste bili zmožni prispevati denarja za najem teh prostorov na Trdinovi za to premostitveno obdobje. Mislim to je neverjetno, da vi raje pristajate na to, da boste dijakom nudili okrnjene pogoje za osvajanje znanja, se pravi šolo na daljavo, ki nikakor ni primerljiva s šolo v mislim v realnem življenju, v realnem prostoru, v fizičnem smislu. Ni nobena in dobro vemo kakšni problemi so bili s predolgim zaprtjem šol in predolgim tovrstnim izvajanjem pouka pri nas, kjer smo poseben primer v mednarodnem merilu, kar se tega tiče.</font><br/>
<font size="4">	Na to smo opozarjali in resnično prosim, da mi poveste kako boste tudi zaščitili. Oktober mesec se tudi bliža, zaščitili pravzaprav to šolo pred apetiti Festivala Ljubljana, pred apetiti mestnih oblasti in kako boste dejansko zagotovili ne idejo, da se naj ob treh popoldne otroci kot rečeno vozijo se od povsod, mislim kako si to predstavljate, no, da bodo ti reveži celi dan razpršeno skakali gor pa dol po teh urah in tako naprej. To je enostavno nevzdržno, kot je nevzdržen pouk na daljavo, torej bo treba najti nadomestne prostore na primerni lokaciji, ki bo dovolj blizu matični lokaciji. To je to, kar smo uspeli slišati in to je argument, ki stoji.</font><br/>
<font size="4">	Zdaj pa vi meni povejte kako boste to razrešili. Vi ste tisti, ki morate to razrešiti.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala.</font><br/>
<font size="4">	Ker verjamem, da se bo nabralo kar precej vprašanj, bom dala še besedo drugim razpravljavcem. </font><br/>
<font size="4">	Kolega Cigler, beseda je vaša. Pripravi naj se Primož Siter.</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Hvala lepa. </font><br/>
<font size="4">	Spoštovane, spoštovani!</font><br/>
<font size="4">	Glejte, govorimo o dosti pomembni izobraževalni, predvsem pa kulturni ustvarjalni ustanovi na katero bi mogle biti tako država, kot Ljubljana ponosna. 680 dijakov, dijakinj in dijakov, bodočih ustvarjalcev. V preteklosti je iz teh dijakov nastal dejansko en umetniško ustvarjalni cvet te države in na njih bi mogle biti ponosna tudi Ljubljana. Ker nekaj čez 50 % je tukaj Ljubljančanov. In jaz si tole ne znam predstavljat, da gre tukaj za čas negotovosti, ki traja že zdaj več let in praktično šola na tak način ne more delovati. Jaz ne vem na kak način se delovno vzdušje in pogoji za delo še lahko zagotavljajo.</font><br/>
<font size="4">	Ker to, še posebej to, da ob opozorilu, da gre za 50 procentov vozačev, teh dijakov, ki to šolo obiskujejo, šolo OF, pove, da so pogoji za izobraževanje dijakov skorajda nemogoči, še posebej, ker je tukaj ogromno enega ustvarjanja in to ustvarjalno okolje predstavljajo Križanke, ki ko jih je nekoč pač urejal nazaj Plečnik, da so postale takšne, kot so danes, primerne za uporabo, je posebej imel v vidu to, da je to tisto okolje, ki ga naj šola OF obdrži, za oblikovanje in fotografijo.</font><br/>
<font size="4">	Glejte, in zaključil bi samo tole. Jaz pričakujem oziroma mislim, da se Ljubljana zaveda, da pomemben duh Ljubljane, mesta Ljubljane, naše prestolnice, nastaja tudi na tej šoli in v tem okolju. In da je potrebno stopit zdaj pa mogoče korak nazaj in šoli ob strani in … gospod sekretar, mislim, da bi se moralo ministrstvo tle z Ljubljano pogovoriti. To pa je, ker Ljubljana ima dovolj prostorov in sama lahko zagotovi za svoje ustanove, kot je pomemben Festival Ljubljana, da </font><br/>
<br/>
<b><font size="4">11. TRAK: (AB) – 7.50</font></b><br/>
<br/>
<b><font size="4">	</font></b><font size="4">(nadaljevanje) bo z oktobrom še matični del šole izgnan iz Križank. Križank, ki jih je Plečnik namenil točno tej šoli in kar je povedala predstavnica Ministrstva za kulturo zelo jasno. Namesto, da bi se Brlek umaknil s svojimi pisarnami ven in pustil, da bi tam v celoti delovala Šola za oblikovanje in fotografijo, se dogaja katastrofa nam pred očmi in se popušča nekim kapricam mestnih veljakov. </font><br/>
<font size="4">	Tako da, spoštovani državni sekretar, upam, da me zdajle slišite. Kaj boste na ministrstvu naredili v tem pogledu, da boste ne samo zagotovili pravočasno sanacijo za ta del na Roški, ampak da boste preprečili, da matičen del šole pristane na cesti. Ja, kaj boste pa takrat? Leto 2024 in 2025 je še zelo daleč. In zato me tem bolj čudi, da niste bili zmožni prispevati denarja za najem teh prostorov na Trdinovi za to premostitveno obdobje. Mislim to je neverjetno, da vi raje pristajate na to, da boste dijakom nudili okrnjene pogoje za osvajanje znanja, se pravi šolo na daljavo, ki nikakor ni primerljiva s šolo v mislim v realnem življenju, v realnem prostoru, v fizičnem smislu. Ni nobena in dobro vemo kakšni problemi so bili s predolgim zaprtjem šol in predolgim tovrstnim izvajanjem pouka pri nas, kjer smo poseben primer v mednarodnem merilu, kar se tega tiče.</font><br/>
<font size="4">	Na to smo opozarjali in resnično prosim, da mi poveste kako boste tudi zaščitili. Oktober mesec se tudi bliža, zaščitili pravzaprav to šolo pred apetiti Festivala Ljubljana, pred apetiti mestnih oblasti in kako boste dejansko zagotovili ne idejo, da se naj ob treh popoldne otroci kot rečeno vozijo se od povsod, mislim kako si to predstavljate, no, da bodo ti reveži celi dan razpršeno skakali gor pa dol po teh urah in tako naprej. To je enostavno nevzdržno, kot je nevzdržen pouk na daljavo, torej bo treba najti nadomestne prostore na primerni lokaciji, ki bo dovolj blizu matični lokaciji. To je to, kar smo uspeli slišati in to je argument, ki stoji.</font><br/>
<font size="4">	Zdaj pa vi meni povejte kako boste to razrešili. Vi ste tisti, ki morate to razrešiti.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala.</font><br/>
<font size="4">	Ker verjamem, da se bo nabralo kar precej vprašanj, bom dala še besedo drugim razpravljavcem. </font><br/>
<font size="4">	Kolega Cigler, beseda je vaša. Pripravi naj se Primož Siter.</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Hvala lepa. </font><br/>
<font size="4">	Spoštovane, spoštovani!</font><br/>
<font size="4">	Glejte, govorimo o dosti pomembni izobraževalni, predvsem pa kulturni ustvarjalni ustanovi na katero bi mogle biti tako država, kot Ljubljana ponosna. 680 dijakov, dijakinj in dijakov, bodočih ustvarjalcev. V preteklosti je iz teh dijakov nastal dejansko en umetniško ustvarjalni cvet te države in na njih bi mogle biti ponosna tudi Ljubljana. Ker nekaj čez 50 % je tukaj Ljubljančanov. In jaz si tole ne znam predstavljat, da gre tukaj za čas negotovosti, ki traja že zdaj več let in praktično šola na tak način ne more delovati. Jaz ne vem na kak način se delovno vzdušje in pogoji za delo še lahko zagotavljajo.</font><br/>
<font size="4">	Ker to, še posebej to, da ob opozorilu, da gre za 50 procentov vozačev, teh dijakov, ki to šolo obiskujejo, šolo OF, pove, da so pogoji za izobraževanje dijakov skorajda nemogoči, še posebej, ker je tukaj ogromno enega ustvarjanja in to ustvarjalno okolje predstavljajo Križanke, ki ko jih je nekoč pač urejal nazaj Plečnik, da so postale takšne, kot so danes, primerne za uporabo, je posebej imel v vidu to, da je to tisto okolje, ki ga naj šola OF obdrži, za oblikovanje in fotografijo.</font><br/>
<font size="4">	Glejte, in zaključil bi samo tole. Jaz pričakujem oziroma mislim, da se Ljubljana zaveda, da pomemben duh Ljubljane, mesta Ljubljane, naše prestolnice, nastaja tudi na tej šoli in v tem okolju. In da je potrebno stopit zdaj pa mogoče korak nazaj in šoli ob strani in … gospod sekretar, mislim, da bi se moralo ministrstvo tle z Ljubljano pogovoriti. To pa je, ker Ljubljana ima dovolj prostorov in sama lahko zagotovi za svoje ustanove, kot je pomemben Festival Ljubljana, da </font><br/>
<br/>
<b><font size="4">12. TRAK: (ŠS) – 7.55</font></b><br/>
<br/>
<font size="4">	(nadaljevanje) zagotovi Festivalu Ljubljana prostore za delovanje na drugi lokaciji kompletne prostore Križanke prepusti šoli oziroma da sama Ljubljana enkrat pač pomaga tej svoji izobraževalni in kulturni svoji, čeprav je državna, vem, ampak je tudi ljubljanska, srednji šoli, da zagotovi v okviru konta ljubljanskih prostorov, ki so njihova last nekje v bližini tudi prostore, kjer se lahko šola namesti.</font><br/>
<font size="4">	Ne vem, do takrat, do 22., 23., 24. ne vem katerem bogovem letu bo nova šola zgrajena, da se tej šoli preprosto učiteljem in dijakom zagotovi normalno delo. Tu ne more biti samo neki bo če bo pa neka negotovost. Ta negotovost traja že preveč. V kolikor niste sposobni zagotoviti na Ministrstvu za šolstvo normalne pogoje, šolo zaprite. Pri tej pa povejte v Sloveniji, tako pomembni šoli, kot je srednja šola za oblikovanje in fotografijo nismo sposobni najti normalne in zagotoviti normalne prostorske pogoje za delo. </font><br/>
<font size="4">	Jaz pa ocenjujem d na tem ministrstvu  ste ljudje, ki to znate zagotoviti. Prosim dokažite. Pojdite pa, priporočam, in to je že te seje, ki smo jih imeli zaradi šole za oblikovanje in fotografijo na našem odboru že nekaj. Prosim, pojdite v dialog z Ljubljano in najdite rešitev.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">	Besedo dajem Primožu Siterju.</font><br/>
<br/>
<b><font size="4">	PRIMOŽ SITER (PS Levica):</font></b><font size="4"> Dobro jutro. </font><br/>
<font size="4">	Hvala lepa za besedo. Pozdravljeni tudi z moje strani!</font><br/>
<font size="4">	Zdaj tehnikalije so bile v tej razpravi že več ali manj podane. V čem je problem vemo. Če poskušam poenostaviti imamo na eni strani pedagoško stroko, imamo šolo, javnost okoli nje tako dijake kot starše, ki vsi vidijo jasno rešitev na drugi strani imamo pa neke lokalne šerife ali pa ne vem, ki so v z roko v roki morebiti tudi z nesposobnostjo aktualne vladne konstelacije v nekem svojem scenariju, ki je dokazalo škodljiv ali pa vsaj če sem mil neizvedljiv. To so dejstva. </font><br/>
<font size="4">	Jaz to osebno to zadevo gledam skozi oči starša srednješolca in se predvsem podpišem pod strah ali pa skrbi, ki ga tako predstavnica dijaške skupnosti oziroma mentorica kot predstavnik staršev izrekata. Jaz v tej zgodbi nisem pa zdaj se je sekretar z ministrstva dva krat oglasil, nisem slišal zagotovila, da bo ta stvar urejena oziroma nisem slišal akcijskega načrta v tej celotni zgodbi kako, razen počakajte, bomo zrihtali in ker starši in kar v bistvu vsi, celotna javnost potrebuje tukaj so zagotovila in načrt. Ker zdaj res so v tem nekem vsi skupaj v tem nekem limbu. Če ne bi poznal zgodbe od prej in če bi samo potem, kar sem v zadnji uri slišal v tem prostoru, kar se načrta tiče slišal, bi rekel OK. Šola ima problem in zdaj jo pošiljajo na neko drugo lokacijo ker še ne vemo čisto če je v redu ampak ta druga lokacija trgovska šola ne more še biti, ker j v njej nadomestno še ena druga šola, pa zdaj čakamo, če bo ta druga šola kdaj bo šla ven, če ne pa lahko praktični pouk izvajamo še na neki drugi lokaciji ali pa na neki sosednji šoli.</font><br/>
<font size="4">	A je to kdo razumel? Zdaj pa »probimo« iz tega organizirat učni načrt in dajmo zdaj v to vključiti 680 otrok in starše, ki imajo najbrž še kakšnega drugega otroka, ki mu je treba organizirat. Dajmo v to vključiti cel učiteljski zbor in dajmo zdaj mi iz tega narediti nekaj, kar bo izgledalo kot učno leto. Rešitev mogoče je pa v tej vladni neučinkovitosti. Ma dajmo jih mi vreči kar zopet v novo šolsko leto na pouk na daljavo, saj je najbolj  enostavno. Vse, kar rabimo je ZOOM in to je to in bomo ta problem lahko in generacijo generacije ustvarjalnih ljudi pospravili pod preprogo.</font><br/>
<br/>
<b><font size="4">13. TRAK: (ŠS) – 8.00</font></b><br/>
<br/>
<font size="4">	(nadaljevanje) Jaz se zavedam, da je situacija težka in da ni to problem, ki bi ga lahko na enem sestanku en popoldan rešili in sem na tej točki, da rečem sočustvujem z vsemi vpletenimi. Je pa treba vedeti, da problem pač ne moremo pospraviti pod preprogo, treba ga je rešiti. In danes smo že sredi julija in sredi julija če ostanem pri svoji poziciji starša srednješolca, ki je mimogrede, pa ne povedat, da sem javno to povedal, ravnokar naredil en popravni izpit in je bilo se je to zgodilo pred par dnevi in pač cela družina nismo vedeli kako si naj organiziramo počitnice in nismo vedeli, kako si bomo organizirali naslednje leto. Pa je bilo v čisto drugačnih šolskih okoliščinah postavljeno. </font><br/>
<font size="4">	In tukaj imamo pa pred sabo eno šolsko leto, ki in en šolski da rečem kolektiv in en šolski proces, ki je zelo specifičen, ki zahteva posebne pedagoške metode. Sami predstavniki, predstavnik učiteljev je rekel, da glavnina je pa vseeno pomemben del učnega procesa, poteka ne v tej klasični metodi eks katedra ampak v nekih delovnih učnih skupinah. Potem so tukaj planiranje se pravi vozačev pa kakšni dijaški domovi so še v igri. Tega še nismo osvetlili in tako naprej in tako naprej. </font><br/>
<font size="4">	To bi bilo treba rešiti že predvčerajšnjim ali pa vsaj dobiti zagotovilo in kot sem začel akcijski načrt, da se ta stvar reši, da ni zopet vse prepuščeno samovolji nekih lokalnih kot rečeno samodržcev oziroma šerifov in njihovega bratenja s tistimi institucijami, ki jim pač ustreza ali pa ki pašejo v nek njihov, verjemite mi, dobro dodelan akcijski načrt kako ali zaslužiti ali kako predrugačit mesto ali kakorkoli.</font><br/>
<font size="4">	Tako da moj poziv je podpis v bistvu pozivov, ki smo jih danes že slišali. Vse, kar javnost vse kar šola, vse kar mi na tej točki potrebujemo je zagotovilo in akcijski načrt, da se bodo te stvari uredile in da opozorila, da ministrstvu, opozorila, ki prihajajo s strani šole predstavnikov staršev, učiteljev in dijakov vzame resno ne pa da jih tlači v neke prostore, ki niso definirali, ki niso primerni in v neke načrte, ki niso izvedljivi. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala lepa. </font><br/>
<font size="4">	K besedi se je javila gospa Alenka Jeraj. Prosim.</font><br/>
<br/>
<b><font size="4">	ALENKA JERAJ (PS SDS):</font></b><font size="4"> Ja, hvala za besedo. </font><br/>
<font size="4">	Torej problem srednje šole za oblikovanje in fotografijo niso od včeraj. Kolegica Sukič je rekla, da ima mestna oblast apetite v Križankah. To vsi vemo in smo se o tem tudi pogovarjali. Bi pa rada spomnila, da je velik del prostorov prepustil Festivalu Ljubljana  oziroma mestni občini Ljubljana minister Lukšič pred leti, ko je sklenil nek dogovor z gospodom Jankovićem in ne vem takrat gospoda Štruklja se ne spomnim, da bi kaj komentiral pa še koga drugega tudi ne in te stvari so precej nepovratne, ker je sodišče na koncu odločilo, ker se ministrstvo ni na to odzvalo in je prepustilo kar dobršen del prostorov v Križankah Festivalu Ljubljana Berlegu, Jankoviću, kakor koli že.</font><br/>
<font size="4">	V SDS-u se zavzemamo, da ostane šola v Križankah in tudi smo takrat bili ogorčeni, da se je to zgodilo in smo na to tudi opozarjali in tudi v nadaljevanju si ne želimo, da karkoli še ministrstvo ali pa kdorkoli prepusti Festivalu Ljubljana ampak mora to ostati za šolo. To je ena stvar.</font><br/>
<font size="4">	Zdaj Levica  tukaj govori o neodzivnosti Vlade in ministrstva. Leta in leta je to problem, zdaj jaz verjamem, ker smo bom rekla precej naprej v korakih, da dejansko enkrat ti novi prostori šole bodo in da bo na novo narejena. Ne sprejemam tega, da se žali predstavnike vlade, da so nesposobni in tako naprej, kako nesposobni so bili potem šele tisti pred njimi, če nismo do ničesar prišli in se </font><br/>
<br/>
<b><font size="4">14. TRAK: (ŠS) – 8.05</font></b><br/>
<br/>
<font size="4">	(nadaljevanje) pogovarjamo o istem problemu že tretjič in jaz razumem iz tega, kar je bilo povedno, torej da ko se je zgodilo to s to gradnjo in potem da so pač objekt, da je poškodovan, ker je in ga je potrebno sanirati. Jaz tukaj vidim, da se je ministrstvo odzvalo, poiskalo rešitev in zame je zagotovilo, da bodo 25. avgusta, da bo objekt saniran in da bo pouk lahko potekal zadostuje.</font><br/>
<font size="4">	Jaz ne morem pristati na to, da rečete, da se ne odziva, da niso naredili, če so v bistvu naredili in delajo. Ravnatelj je sam povedal, da  so se dela začela. Zdaj vsi skupaj pač, jaz ne pravim, da je treba kar slepo verjeti, ampak računamo, da 25. avgusta to bo narejeno tako kot je bilo obljubljeno in postavljeno. Vedno se lahko tudi zavleče, dejansko in pač najbrž 14 dni ali pa tri tedne ne igra vloge, da bomo zdaj naredili celo dramo.</font><br/>
<font size="4">	Jaz verjamem, da pač intenzivno delajo na tem. Sem prepričana, da ministrstvu ni vseeno, kaj s to šolo bo, sicer ne bi tudi v svoje investicije in tako naprej zagotavljali denarja in peljali postopke, da se bo enkrat nova šola naredila za razliko od kakšne prejšnje vlade, ki tega ni naredila pa je bil problem že takrat, ne. Ni od danes in v skrajnem primeru jaz razumem, da je težko fotografijo delat na daljavo, ampak smo v neki situaciji tudi zaradi epidemije, ko ne vemo kaj bo in zdaj tukaj iskati zagotovilo in nekoga pribijati na križ če to ne boš naredil bo pa ne vem kaj, se mi zdi malo v tej situaciji problematično, no.</font><br/>
<font size="4">	Jaz verjamem, da 25. avgusta bodo stvari narejene ali pa 14 dni kasneje in pač v si se boste, bomo morali temu prilagoditi tako kot smo se kje drugje morali. Bomo pa ves čas vztrajali in tudi sitnarili ministrstvu, da pač naredijo projekt in da oziroma da naredijo novo šolo, tako kot je dogovorjeno in tako kot je v načrtih. In jaz sem prepričana, da ta vlada to bo naredila. Za kakšno drugo pa nisem bila prepričana. So veliko govorili, naredili pa zelo malo. </font><br/>
<font size="4">	Pa samo še to me zanima, a zdaj vsi ti sklepi so aktualni, se pravi, ki so bili v gradivu mogoče da z ministrstva še povedo kaj, zakaj se niso odločili za najem teh nadomestnih šolskih prostorov na naslovu Trdinova 4, v čem je bil problem in predlagatelje pa sprašujem, a so vsi štirje sklepi aktualni ali se zdaj nadomešča katerega ali so samo ti, ki smo dodatno dobili, da se lahko potem mi odločimo kako bomo glasovali. </font><br/>
<font size="4">	Toliko za enkrat.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> V imenu predlagatelja, Nataša.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Ja, v imenu predlagatelja, takoj odgovor. Samo ta dva. Saj sem ju jasno navedla v uvodu, ker je prišlo do spremembe glede na aktualno sprotno situacijo. </font><br/>
<font size="4">	Zdaj spoštovana kolegica, če ste dobro poslušala sem zelo jasno povedala, da je to že dolgoletni problem, da so ga prejšnje vlade ravno tako niso razrešile, tako da sem jasno poudarila, da to ni zdaj poseben napad na to vlado, ampak da gre za reševanje te žalostne situacije, ki se vleče že dolga leta in tudi moram vam povedati, da kot mestna svetnica nekdaj sem bila zelo kritična v mestnem svetu in sem zmeraj ščitila interese srednje šole za oblikovanje in fotografijo v mestnem svetu in sem bila zelo kritična do potez Festivala Ljubljana.</font><br/>
<font size="4">	Zelo me skrbi sledeča izjava v Odmevih 2. 7., ko je direktor Brlek naznanil, ne boste verjeti, kot je temu rekel veselo novico, in citiram: »delamo na tem, da se izseli srednja šola za oblikovanje in fotografijo tako da bomo lahko v celoti zavzeli ves kompleks kot se spodobi«., konec navedka. Katastrofa. Namesto, da bi se oni izselili ven, in se pravi to kar je naredil nekdanji minister Lukšič je dobesedno katastrof. Ta srednja šola bi morala biti tam. Tudi Plečnik jo je namenil, njim. </font><br/>
<font size="4">	Tako, da jaz vas prosim spoštovane kolegice in kolegi glede na urgentno situacijo mene pač </font><br/>
<br/>
<b><font size="4">15. TRAK: (ŠS) – 8.10</font></b><br/>
<br/>
<font size="4">	(nadaljevanje) kar mene skrbi je, zakaj niste te prehodne rešitve podprli s to Trdinovo, ki so našli te prostore, ker vemo, da se ta gradbena dela resnično vedno lahko zavlečejo. Čisto  po domače povedano. Ti se zmeniš takrat in takrat bo, sama vem, ko sem prenavljala stanovanje, bilo je nekaj mesecev pozneje, pa je bilo eno ubogo malo stanovanje. Kaj šele, če je ena taka kompleksna stvar, kot je to. </font><br/>
<font size="4">	In to je to ne zakaj vam pravim in ta rešitev spoštovani državni sekretar, ta to krpanje od treh naprej popoldne smo vam pa tudi pojasnili torej so vam pojasnili tisti, ki točno vedo, kako je s tem, da to ni rešitev in ni to zdaj neko obdolževanje ali napad ampak prošnja, da vendarle se naredijo vsi napori, da se najde zadostna prehodna rešitev v primeru, da če se izkaže ne vem ali sledite kako napredujejo ta dela, so se šele začela kolikor vem. Jaz upam, da bodo res 25. To bi bilo idealno in potem bi lahko stvar vsaj na tej točki zaključimo. Pa to vas prosim, kaj boste naredili glede pritiska spet Mestne občine Ljubljana in Brleka, a boste to odločno zaustavili in zgodbo obrnili tako kot, da ne bo ta situacija še bolj grozna, kot jo je zakuhal že nekdanji minister Lukšič in mogoče celo to popravili to, kar je on res naredil skrajno narobe, tako da to za enkrat. </font><br/>
<font size="4">	Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala. </font><br/>
<font size="4">	Zdaj se je javila kolegica Iva Dimic, potem pa Elena Zavadlav Ušaj.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa za besedo. </font><br/>
<font size="4">	Naj kot predsednica Odbora za izobraževanje rečem, da smo res že obravnavali problematiko že za čas mojega predsedovanja temu odboru vezano na tudi na Križanke, tudi na srednjo šolo za oblikovanje in fotografijo in seveda izrazili željo, da se te prostori res uredijo.</font><br/>
<font size="4">	Moje osebno prepričanje in mnenje  je, da je res nesprejemljivo, da so se prostori, ki so bili namenjeni tej šoli tudi iz vidika pa ne samo iz vidika Plečnika pa ga zelo spoštujem in cenim njegovo dediščino, ampak tudi z vidika da bom rekla moja generacija, ki je hodila so bile Križanke pojem in smo vedeli, kaj se tam kali. Res, tako kot ste rekli, kalijo se umetniki, kulturniki, bom rekla ljudje, ki dejansko imajo bom rekla nek drugačen pristop do stvari in iz tega mi je popolnoma nerazumljivo, da se grejo po Ljubljani take igrice, da se to preigrava, da si nekdo pa to v prvi vrsti župan zaželi določeno lokacij in jo od določene oblasti dobi.</font><br/>
<font size="4">	Isto zgodbo imamo zelo podobno in jo moram še enkrat povedati, prostori se pravi za študentsko zdravstveno oskrbo. Ista zgodba na Aškerčevi, ista zgodba zelo podobno ravno tako Mestna občina Ljubljana pod ministrom iz iste iz SD, tako kot je bil Lukšič tudi minister Marušič je dal določen odstotek prostorov Mestni občini Ljubljana. Ista zgodba v istem obdobju in imamo zdaj tam težave s kliničnimi psihologi, ki jih imajo dovolj, pa nimajo prostora, da bi svoje delo opravljali in nič ne kaže, da bi se kaj spremenilo, ker Mestna občina tako kot Križanke je to dobila in ne odstopa od tega.</font><br/>
<font size="4">	Se pravi neodgovorno ravnanje v preteklosti moram reči tudi vseh tistih vlad, ki te Križanke in to srednjo šolo za oblikovanje in fotografijo niso rešili in mi tudi bom rekla če so zdaj tam nastale neke težave, gradbene, se jo ne da rešiti čez noč. Verjamem, da je to nepredvidljivo okolje za starše in tudi za dijake. Lahko rečem, da pa verjetno moram tudi predlagatelja, to ni edini problem tudi v Sloveniji. Mi smo imeli določene osnovne šole, ki so se med počitnicami sanirale se tudi ni vedelo ali bo osnovna šola stekla ali ne, ampak zaradi tega nismo sklicali seje Državnega zbora, se pravi Odbora, tako da malo moram dati kritike, ker se in to se gradi, med počitnicami se gradijo in obnavljamo večino osnovnih šol  v Sloveniji in vrtcev zato, da pričakajo otroke s septembrom koliko toliko v normalnih razmerah.</font><br/>
<font size="4">	Pa vendarle moram nekaj reči, da je </font><br/>
<br/>
<b><font size="4">16. TRAK: (ŠS) – 8.15</font></b><br/>
<br/>
<font size="4">	(nadaljevanje) ministrstvo oziroma državni sekretar zagotovil, da imajo z izvajalci teh del sklenjeno pogodbo, ko naj bi s 25. avgustom predali te prostore nazaj v uporabo. Jaz verjamem, lahko nekdo zboli, lahko zbolijo trije delavci na gradbišču in se zadeve zavlečejo, ampak na to zagotovo Ministrstvo za izobraževanje pa nenazadnje še, ker imamo kulturo tudi kulturo nima vpliva. To so bom rekla določeni faktorji, ampak dejstvo pa je, da sta se zasleduje cilj, da bo 25. Avgusta predaja teh prostorov v uporabo in glejte, pričakujem seveda tudi vas verjetno, verjamem, da je vaše delo težko organizirano ampak da sledite temu datumu, ker če je na pogodbi jaz mislim, da tudi izvajalec je odgovoren. Pričakujem in predvidevam, da so izbrali odgovornega izvajalca teh gradbenih del, da bo te zadeve v roku saniral.</font><br/>
<font size="4">	Kar se tiče pouka popoldne. Ja, res je težko, da se bi dijake popoldne dajalo v šole, vendar glejte včasih bom rekla v tistih časih, ko sem jaz hodila na srednjo šolo na Poljanski nasip smo imeli pol let popoldne pol leta dopoldne in enostavno zadeve smo prijeli ali pa enostavno nisi mogle it v šolo. Jaz verjamem, da je to nepredvidljivo ampak saj to ni za nedoločen, nedorečen čas. Morda, ampak jaz resnično upam, da tega ne bo, ampak res vam povem, mi smo hodili pol leta dopoldne, pol leta popoldne dokler se ni naredila na Fužinah šola in potem so tudi na Poljanski stekli pouk normalno, ampak to so bile bom rekla že, zdaj že lahko rečem a ne ene 30 let nazaj zelo podobne razmere in očitno se to dogaja kljub temu, da so generacije manjše, da se mogoče drugačne odločitve za poklic pa vendarle.</font><br/>
<font size="4">	Naj pa še enkrat povem in tukaj bom pohvalila še enkrat Ministrstvo za izobraževanje, znanost in šport, ki je po 10 letih zagotovilo znatna, znatna sredstva za infrastrukturo, kar ni mogel noben minister in s tega vidika sem kritična do vseh preteklih vlad in ministrstev. Hvala. </font><br/>
<font size="4">	A še nekaj da povem, če ne bomo mi danes v roku končal Odbor za izobraževanje bo nadaljeval sejo v petek ob osmih zjutraj imamo rezerviran termin zato, ker sem dobila bom rekla marsikakšno pripombo, da je nečloveško delo po 10 uri, zato ker smo dejansko že 14 dni od sedmih praktično v Državnem zboru in tudi zaradi vabljenih ne moremo jih držati na tako rekoč na »stand by-u« kdaj bojo prišli. Ali bodo prišli 15 čez šest ali bojo prišli 15 čez 10 n sejo odbora mislim, da je skrajno neprimerno, tako da je za Odbor za izobraževanje rezerviran termin za petek ob osmih zjutraj.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Ja, jaz se strinjam s kolegico Ivo Dimic, da smo vsi zelo utrujeni in pač se ne bom prepirala okrog termina. Mi smo mislili in smo tudi tako sklicali, da bi se začela, nadaljevala seja 15 minut po redni vendar pa vidim, da lahko zaključimo to sejo danes, kajti prav vsi se strinjamo in imamo še pol ure do redne seje. Vsi se strinjamo, da problematika ni od včeraj, da problematiko ni zagrešila ta vlada. Strinjamo se, da 1. septembra otroci morajo nekam in ravno zaradi tega je v našem sklepu navedeno to, da vkolikor ne bo končala adaptacija, vemo pa da višja sila se lahko zgodi zagotovi ministrstvo za tisti mesec ali dva neke nadomestne prostore, kjer lahko skupaj otroci nadaljujejo oziroma če začnejo naslednje šolsko leto in mislim, da tukaj obstaja konsenz med nami in ni razloga, da bi se kakorkoli glede tega zdaj razločevali.</font><br/>
<font size="4">	Res je nedopustno, da je prej omenjeni minister dovolil mešetarjenje Mestne občine Ljubljana z zemljišči. Vemo, da smo tukaj že razpravljali pa je menjal parkirišča za NUK pa za Križanke. Nedopustno je. In zakaj sklicujem Odbor za kulturo? Križanke so kulturno spomenik in so zelo pomembne kulturni spomenik in ne moremo si kar dovoliti, da bi ta kapital pa festival pa vaš župan delali z njim karkoli se jim zahoče. </font><br/>
<br/>
<b><font size="4">17. TRAK: (JJ) – 8.20</font></b><br/>
<br/>
<font size="4">	(nadaljevanje) To res mislim, da je naš skupni interes, da se ohrani. Ravno tako je Roška kulturni spomenik in mislim, da je prav, da ta odbor za kulturo to obravnava. </font><br/>
<font size="4">Jaz ko sem bila na Akademiji za gledališče, radio, film in televizijo smo imeli zelo majhne prostore in smo tudi hodili nekatere predmete, obiskovali drugje in vam povem, v glavnem smo potovali. Koliko pa koncentracija pade iz tega, da moraš zamenjati lokacijo pa iti na trolo prden se spet »prešaltaš« v ta študentski ali pa študijski program, je pa tudi druga stvar. Tako da, biti skoncentrirano strnjeno nekje na enem mestu je izjemnega pomena in tudi ko gre za ustvarjalno akademijo ne moreš ustvarjati kjerkoli. V določenem prostoru te čakajo rekviziti. Te čakajo pripomočki, ne moreš s tem potovati iz kraja v kraj. Tako da mislim, da smo vsi na tem, da je treba najti rešitev do te leta 2025, do takrat je treba res najti eno konkretno rešitev. Mene veseli, da se adaptacija že izvaja. Zdaj bom dala besedo še predstavnikom ministrstva, potem bom pozvala kolegice in kolege, da opravimo glasovanje o predlaganih sklepih in gremo, vsaj zadihamo prej, preden gremo ob 9:00 v naslednjo sejo, ki zna trajati spet do 22 ure zvečer. Tako da, dejmo se potruditi, da to opravimo zdaj. </font><br/>
<font size="4">Prosim, sekretar, imate besedo.</font><br/>
<br/>
<b><font size="4">GOSPOD _____: </font></b><font size="4">Hvala lepa še enkrat za besedo. </font><br/>
<font size="4">Jaz bi rad povedal, da se tekom leta na področju šolstva od vrtcev pa do srednjih in še višje dogaja kar nekaj investicij in seveda so takšne investicije, ki se dogajajo sredi šolskega leta in takrat seveda se mora določena šola za nek določen čas prilagoditi. In če povem iz svoje lastne izkušnje kot ravnatelj sem dvakrat vodil tako investicijo, kjer smo tudi v osnovni šoli kjer ni popoldanskega pouka, smo takrat organizirali izmeničen pouk oziroma dvoizmenski. In tudi kot učitelj na srednji šoli smo takrat, ko se je to dogajalo izvajali pouk na štirih lokacijah. To je za nek določen čas, da se prebrodijo te stvari in potem seveda stvari normalno sečejo naprej. In tukaj se nič drugega ne pričakuje oziroma v tem, v zvezi s to šolo. Skratka, ravnatelj mora organizirati na ta način, v primeru, da bi se karkoli zalomilo, da nek krajši čas seveda poteka pouk mogoče malo drugače kot običajno. Sicer pa je ministrstvo naredilo vse, da se pouk bo začel s 1. septembrom kjer se je to dogajalo že do sedaj, seveda varno in…</font><br/>
<font size="4">Kar se tiče najema prostorov na Trdinovi, je bilo parkrat postavljeno vprašanje. Mi ne bi verjetno imeli težav s tem, če bi bilo možno to najeti za neko krajše obdobje. Ta, ki daje to v najem, je pogojeval za obdobje od 6 do 7 let, kar pa seveda glede na to, kar je v načrtu v zvezi s to šlo, to ni bilo sprejemljivo, za ceno tam nekje, cena najema je pa tudi glede na to, da je to dolgo obdobje, precej visoka. Ampak se nam je to zdelo neracionalno. Če bi se to lahko zgodilo za pol leta, bi verjetno k temu pristopili. </font><br/>
<font size="4">Skratka, mi na nek način, kot sem rekel že, je investitor zagotovil, da bo to do 25 avgusta sanirano. To so podpisali vsi akterji na tistem sestanku in pa tudi gospa ravnateljica srednje trgovske je zagotovila, da so na voljo začasno prostori za organizacijo pouka, torej srednje šole za oblikovanje in fotografijo. </font><br/>
<font size="4">Hvala. </font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">Zdaj pa če ne želi nihče več razpravljati, zaključujem razpravo in predlagam, da kar odločamo o sklepih. </font><br/>
<font size="4">Še eno imamo prijavljeno. Prosim, pa bodite kratki, ker želimo res končati sejo. Prosim, kolegica. </font><br/>
<br/>
<b><font size="4">GOSPA _______:</font></b><font size="4"> Predsedujoča, hvala za besedo. </font><br/>
<font size="4">Jaz bi rada samo opozorila, </font><br/>
<br/>
<b><font size="4">18. TRAK: (JJ) – 8:25</font></b><br/>
<br/>
<font size="4">	(nadaljevanje) da državni sekretar na predloge sklepov ni podal svojega mnenja kako ministrstvo opredeljuje do njih, ali jih podpira ali ne. Samo toliko. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Izvolite. Gospod sekretar. </font><br/>
<br/>
<font size="4">	</font><b><font size="4">GOSPOD _____:</font></b><font size="4"> Hvala lepa še enkrat za besedo. </font><br/>
<font size="4">	Zdaj, prvi sklep za nas ni sporen, ker je to tudi naša naloga. </font><br/>
<font size="4">	Kar se pa tiče drugega, pa smo proti temu, ker v skrajni sili bi se tudi uporabilo izobraževanje na daljavo za tisti del pouka, kjer je to možno izvesti. Seveda za praktični pouk ni mišljeno. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Gospa Jeraj, prosim. </font><br/>
<br/>
<font size="4">	</font><b><font size="4">ALENKA JERAJ (PS SDS):</font></b><font size="4"> V Poslanski skupini SDS bomo prvi predlog sklepa podprli, drugega pa ne bomo. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Hvala lepa. Če ni več obrazložitve glasu, ja samo bi vas rada opozorila, da se prvi in drugi, če ga ne boste podprli, dopolnjujeta. Kajti, če se zagotovi lokacija od 1. septembra, potem se izključuje, da bodo delali na daljavo. </font><br/>
<br/>
<font size="4">	Toliko o tem, tako da mislim, da je modro podpreti oba sklepa in dajem na glasovanje prvi sklep, ki ga bom zdaj prebrala:</font><br/>
<font size="4">	»Odbor za kulturo ter Odbora za izobraževanje, znanost, šport in mladino pozivata Vlad Republike Slovenije ter Ministrstvo za izobraževanje, znanost in šport Republike Slovenije, da pisno zagotovi, da bodo prostori na Roški cesti 2. do 25. avgusta 2021 varni in predani v ponovno uporabo Srednji šoli za oblikovanje in fotografijo ter da v primeru, da to zaradi objektivnih razlogov ne bo mogoče, zagotovi nadomestno lokacijo na kater se bo 1. septembra 2021 dalje na enem mestu izvajal pouk, ki bi se sicer izvajal na lokaciji Roška cesta 2.«	Odbor za kulturo najprej glasuje. Glasujemo.</font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je sklep soglasno sprejet. </font><br/>
<br/>
<font size="4">	Na glasovanje dajem drugi predlog sklepa: »Odbor za kulturo ter Odbora za izobraževanje, znanost, šport in mladino ocenjujeta, da bi bilo izvajanje pouka Srednje šle za oblikovanje in fotografijo na daljavo iz razloga, da prostori na Roški cesti ne bi bili pravočasno na voljo nesprejemljivo.« Glasujemo.</font><br/>
<font size="4">Kdo je za? (6 članov.) Je kdo proti? (8 proti.)</font><br/>
<font size="4">Se pravi, dobili bomo nadomestne prostore in hkrati bo šola na daljavo se izvajala. </font><br/>
<br/>
<font size="4">Besedo dajem predsednici Odbora za izobraževanje, da se opravi glasovanje še do odbora. </font><br/>
<br/>
<b><font size="4">PREDSEDNICA IVA DIMIC:</font></b><font size="4"> Sedaj odloča še odbor za izobraževanje, znanost, šport in mladino. </font><br/>
<br/>
<font size="4">Na glasovanje dajem sklep, ki ga je že prebrala kolegica in je povsem isti. Prvi sklep. Glasujemo.</font><br/>
<font size="4">Kdo je za? (12 članov.) Je kdo proti? (Nihče.)</font><br/>
<font size="4">Ugotavljam, da je sklep sprejet.</font><br/>
<br/>
<font size="4">Na glasovanje dajem še drugi sklep. Želi kdo obrazložiti glas. (Ne.) Glasujemo.</font><br/>
<font size="4">Kdo je za? (5 članov.) Je kdo proti? (8 lanov.)</font><br/>
<font size="4">Ugotavljam, da je sklep ni bil sprejet.</font><br/>
<br/>
<font size="4">Zaključujem 1. točko dnevnega reda in hkrati 38. nuno sejo Odbora za izobraževanje, znanost, šport in mladino.</font><br/>
<font size="4">Vsem se zahvaljujem za sodelovanje in vas lepo pozdravljam. Srečno! </font><br/>
<br/>
<b><font size="4">PREDSEDNICA VIOLETA TOMIĆ: </font></b><font size="4">Zaključujem 37. nujno sejo Odbora kulturo in vas prav lepo pozdravljam! </font><br/>
<br/>
<b><font size="4">Seja je bila končana 14. junija 2021 ob 8.29.</font></b>
</root>