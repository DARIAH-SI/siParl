<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA<br/></font></b>
	<b><font size="4">DRŽAVNI ZBOR<br/></font></b>
		<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">98. seja<br/></font></b>
<br/>
	<b><font size="4">(19. februar 2021)</font></b><br/>
</p></div><br/>
<b><font size="4"><br/>
Sejo je vodil mag. Marko Pogačnik, predsednik odbora.</font></b><br/>
<b><font size="4">Seja se je začela ob 10.08.</font></b><br/>
<br/>
<b><font size="4">1. TRAK: (SC)</font></b><br/>
<br/>
<b><font size="4">PREDSEDNIK MAG. MARKO POGAČNIK: </font></b><font size="4">/ izklopljen mikrofon/ Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2013/34/EU V ZVEZI Z OBVEZNOSTJO NEKATERIH PODJETIJ IN PODRUŽNIC GLEDE RAZKRITJA DAVČNIH INFORMACIJ V ZVEZI Z DOGODKI KONSOLIDIRANO KOMPROMISLNO BESEDILO. </font></b><font size="4">Gradivo smo prejeli od Vlade 16. februarja na podlagi prvega odstavka 4. člena Zakona o sodelovanju med Državnim zbor in Vlado o zadevah Evropske unije. Skrajni rok za njegovo obravnavo v Državnem zboru je danes. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za gospodarstvo kot matičnemu delovnemu telesu. Slednjega je obravnaval na 27. nujni seji 18. februarja in prejel mnenje, ki smo ga prejeli. Naprošam državnega sekretarja na Ministrstvu za gospodarski razvoj in tehnologijo gospoda Simona Zajca, da nam predstavi predlog direktive in zlasti predlog stališča Republike Slovenije. </font><br/>
<br/>
<b><font size="4">SIMON ZAJC: </font></b><font size="4">Hvala, gospod predsednik, za besed. </font><br/>
<font size="4">Spoštovana poslanka, spoštovani poslanci in ostali! Dober dan!</font><br/>
<br/>
<b><font size="4">2. TRAK: (SC) – 10.10</font></b><br/>
<br/>
<b><font size="4">	</font></b><font size="4">(nadaljevanje) Glavni cilj predloga tako imenovane CBCR direktive je povečati preglednost poslovanja nekaterih največjih družb multinacionalk z vidika obdavčitve njihovih dobičkov ter povečati javni nadzor nad tem ali se davki dejansko plačajo tam, kjer se ustvarjajo dobički. Grem na kratko čez poglavitne rešitve te direktive. / nerazumljivo/ so, da nekatere velike skupine podjetij, katerih svetovni, konsolidirani in čisti prihodek v vsakemu od dveh zaporednih poslovnih let presega 750 milijonov evrov. Te družbe bodo morale razkriti določene informacije v zvezi z njihovimi dobički. Poročilo o davčnih informacijah v zvezi z dobički skupine podjetij bo moralo vsebovati v predlogu direktive točno navedene podatke. Obveznost razkrivanja davčnih informacij bo veljala za vse multinacionalke, katerih promet presega 750 milijonov evrov ne glede na to ali imajo sedež v Evropski uniji ali zunaj nje. Enake zahteve po poročanju bodo tako prvič veljale tako za evropske kot tudi za neevropske multinacionalke, ki poslujejo v Evropski uniji. Za tujo multinacionalko bodo morale poročati njene srednje velike in velike odvisne družbe in podružnice v Evropski uniji, če bod te s podatki matične družbe razpolagale. V primeru, da te podatke ne bodo razpolagale bodo dolžne zahtevati vse potrebne informacije ter v primeru, če informacij za izpolnitev obveznosti glede poročanja kljub pozivu ne bodo prejele bodo morale javno objaviti zakaj poročilo o davčnih informacijah v zvezi z dobički niso mogle objaviti. Predlog direktive določa tudi izjemo glede poročanja in sicer v primerih, ko bi razkritje zahtevanih informacij resno škodilo gospodarskemu položaju družb, na katera se podatki nanašajo. A kljub temu bodo morale družbe vse relevantne podatke vključiti v kasnejše poročilo o davčnih informacijah v zvezi z dobički in sicer v roku največ šestih let od datuma opustitve poročanja. Z namenom omogočiti državljanom, da sami ocenijo prispevek multinacionalk k blaginji posamezne države članice. Predlog direktive uvaja obveznost poročanja po državah. To je razkritje informacij za poslovno leto za konsolidirani podlagi, pri čemer se informacije razvrstijo po državah članicah in tretjih državah, kjer imajo sedež odvisne družbe, hčerinske družbe torej ali podružnice. Poročilo o davčnih informacijah v zvezi z dobički skupina podjetij bodo morala biti z namenom zagotovitve gotovosti, razpoložljivosti in omogočanja javnega nadzora javno dostopna vsaj pet zaporednih let. Predlog stališča izraža podporo prizadevanjem Evropske komisije po vzpostavitvi pravičnega, učinkovitega in rasti prijaznega sistema za zagotavljanje primernega poslovnega okolja na enotnem trgu. Pristop Evropske komisije v obliki predloga direktive je po mnenju Republike Slovenije ustrezen način, da se poveča transparentnost poslovanja družb. Rešitve iz predloga direktive pa bodo po mnenju Republike Slovenije služile splošnemu gospodarskemu interesu prispevale k večji zaščiti vlagateljev, upnikov ter drugih ter prispevale k večji družbeni odgovornosti in blaginji celotne družbe. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala, državnemu sekretarju. </font><br/>
<font size="4">Za predstavitev mnenja matičnega delovnega telesa naprošam člane Odbora za gospodarstvo gospoda poslanca Andreja Černigoja.  </font><br/>
<br/>
<b><font size="4">ANDREJ ČERNIGOJ (PS NSi): </font></b><font size="4">Spoštovani, gospod predsedujoči, hvala za besedo.</font><br/>
<font size="4">Spoštovani državni sekretar, kolegica in kolegi!</font><br/>
<font size="4">Odbor za gospodarstvo je 27. nujni seji 18. 2. 2021 kot matično delovno telo obravnaval Predlog stališča Republike Slovenije do Predloga Direktive Evropskega parlamenta in sveta o spremembi Direktive 2013/34/EU v zvezi z obveznostjo nekaterih podjetij in podružnic glede razkritja davčnih informacij v zvezi z dohodki konsolidirano kompromisno besedilo, ki ga je 16. 2. 2021 Državnemu zboru na podlagi prvega odstavka 4. člena Zakona o sodelovanju med Državnim zborom in Vlado o zadevah Evropske unije posredovala Vlada. Po dopolnilni obrazložitvi državnega sekretarja na Ministrstvu za gospodarski razvoj in tehnologijo in razpravi članov odbora je odbor v skladu z drugim odstavkom 154.h člena Poslovnika Državnega zbora sprejel naslednje mnenje: »Odbor za gospodarstvo podpira Predloga stališča Republike Slovenije do Predloga Direktive Evropskega parlamenta in sveta o spremembi Direktive 2013/34/EU v zvezi z obveznostjo nekaterih podjetij in podružnic    </font><br/>
<br/>
<b><font size="4">3. TRAK: (SC) – 10.15</font></b><br/>
<br/>
<b><font size="4">	</font></b><font size="4">(nadaljevanje) glede razkritja davčnih informacij v zvezi z dohodki, ki ga je predložila Vlada in predlaga Odboru za zadeve Evropske unije, da predlog stališča sprejme.« </font><br/>
<font size="4">	Hvala za pozornost. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala, kolegu Černigoju, za to predstavitev. </font><br/>
<font size="4">	Odpiram razpravo. Na glasovanje dajem predlog stališča Republike Slovenije do predloga direktive, ki se glasi: «Republika Slovenija podpira prizadevanje Evropske komisije po vzpostavitvi pravičnega, učinkovitega in rasti prijaznega sistema za zagotavljanje primernega poslovnega okolja na enotnem trgu. Pristop Evropske komisije v obliki predloga direktive Evropskega parlamenta in sveta o spremembi Direktive 2013/34/EU v zvezi z obveznostjo nekaterih podjetij in podružnic glede razkritja davčnih informacij v zvezi z dohodki je po mnenju Republike Slovenije ustrezen način, da se poveča transparentnost poslovanja največjih družb. Rešitve iz predloga direktive bodo po mnenju Republike Slovenije služile splošnemu gospodarskemu interesu, prispevale k večji zaščiti predlagateljev, upnikov ter drugih prav tako pa bodo tudi prispevale k večji družbeni odgovornosti in blaginji celotne družbe.« </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	S tem ugotavljam, da je sklep sprejet. </font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA – NEFORMALNA VIDEOKONFERENCA MINISTROV PRISTOJNIH ZA NOTRANJI TRG IN INDUSTRIJO 25. FEBRUAR. </font></b><br/>
<font size="4">Gradivo k tej točki dnevnega reda smo prejeli od Vlade 18. februarja na podlagi 8. člena Zakona o sodelovanju med Državnim zborom in Vlado v zadevah Evropske unije. Naprošam državnega sekretarja na Ministrstvu za gospodarski razvoj in tehnologijo, gospoda Simona Zajca, da nam predstavi izhodišče za udeležbo delegacije Republike Slovenije na neformalni videokonferenci ministrov pristojnih za notranji trg in industrijo. </font><br/>
<br/>
<font size="4">	</font><b><font size="4">SIMON ZAJC: </font></b><font size="4">Hvala, gospod predsednik. </font><br/>
<font size="4">	Torej gre za prvo neformalno videokonferenčno zasedanje ministrov držav članic Evropske unije pristojnih za notranji trg in industrijo v času portugalskega predsedovanja Svetu EU. Na dnevni red so uvrščene naslednje politične razprave. Prvič o evropskem semestru v kontekstu procesov oživitve oziroma o nacionalnih načrtih za okrevanje in / nerazumljivo/ kot instrumenta za izvajanje industrijske strategije, krepitve enotnega trga, dvojnega prehoda torej digitalnega in podnebnega in strateške avtonomije. Po drugo bo tekla razprava o novi potrošniški agendi in pod tretjo bo opravljena tudi javna razprava o predlogu direktive o razkritju nekaterih davčnih informacij podjetij. Finska bo pod točko razno podala informacijo o neformalnem zasedanju devetih držav članic z naslovom D9 Plus na poti do evropskega digitalnega desetletja. </font><br/>
<font size="4">	Če grem na kratko vsebinsko čez točke. Pod prvo. Nacionalni načrt za oživitev in odpornost, ki je osrednji del instrumenta za okrevanje / nerazumljivo/ je namenjen spodbujanju trajnostnega in vključujočega okrevanja spodbujanju zelenega in digitalnega prehoda ter povečanju evropskega gospodarstva. Finančno je Sklad za okrevanje in odpornost ovrednoten do 672,5 milijarde evrov. Ta sredstva bodo kot finančna podpora z nepovratnimi sredstvi in posojil na voljo državam članicam za javne naložbe in reforme. Slovenija podpira usmeritev Sklada za okrevanje in odpornost, da spodbuja gospodarstvo EU v dvojnem prehodu torej v zelenem in digitalno močno in konkurenčno gospodarstvo. Pod drugo točko. Nova agenda za potrošnike določa okvir potrošniške politike EU in prednostne naloge na tem področju za prihodnjih pet let ob upoštevanju krizne, zaradi Covid-19 in njenih posledic. Slovenija podpira ambiciozen pristop potrošniške politike Evropske unije in nadgradnjo prizadevanj za zaščito pravic potrošnikov, da se ohrani zaupanje potrošnikov v notranji trg in digitalno tehnologijo ter, da se olajša prehod na krožno gospodarstvo. Dobro delovanje notranjega trga je ključno za okrevanje gospodarstva EU. Pod tretjo točko. Predlog Direktive CBCR, ki sem jo pod prejšnjo točko predstavil je uvrščena tudi na dnevni red neformalnega Sveta za konkurenčnost, kjer bo v zvezi s tem javna razprava. Če ponovim na kratko glavni cilj predloga direktive je povečanje preglednosti poslovanja nekaterih največjih družb, multinacionalk z vidika obdavčitve njihovih dobičkov ter povečanje javnega nadzora nad tem ali se davki dejansko plačajo tam, kjer se    </font><br/>
<br/>
<b><font size="4">4. TRAK: (SC) – 10.20</font></b><br/>
<br/>
<b><font size="4">	</font></b><font size="4">(nadaljevanje) ustvarjajo dobički. Republika Slovenija podpira prizadevanje Evropske komisije po vzpostavitvi pravičnega, učinkovitega in rasti prijaznega sistema za zagotavljanje primernega poslovnega okolja na enotnem trgu. </font><br/>
<font size="4">	Pristop Evropske komisije v obliki predloga direktive je po mnenju Republike Slovenije ustrezen način, da se poveča transparentnost poslovanja največjih družb multinacionalk. V skladu z navedenim Republika Slovenija podpira 50. člen PDEU kot primerno pravno podlago za predlog direktive ter nadaljnjo obravnavo in sprejetje na ravni Sveta za konkurenčnost. </font><br/>
<font size="4">	Hvala, gospod predsednik. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala, državnemu sekretarju, za prestavitev. </font><br/>
<font size="4">	Na glasovanje dajem sklep: »Odbor za zadeve Evropske unije se je seznanil z izhodišči za udeležbo delegacije Republike Slovenije na neformalni videokonferenci ministrov pristojni za notranji trg in industrijo 25. februar in jih podprl.« Glasujemo. </font><br/>
<font size="4">	Kdo je za? (5 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	S tem končujem tudi 4. točko dnevnega reda in 98. sejo Odbora za zadeve Evropske unije. </font><br/>
<font size="4">	Vsem skupaj želim lep in miren vikend. </font><br/>
<br/>
<b><font size="4">Seja se je končala 19. februarja 2021 ob 10.21. </font></b>
</root>