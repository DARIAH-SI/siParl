<root>
<h5 class="label"><span>Vsebina zapisa seje (v pregledu)</span></h5><div align="center">
<p></p></div><div align="center"><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">38. redna seja</font></b><br/>
<br/>
<b><font size="4">(18. januar 2022)</font></b><br/>
</div><br/>
<b><font size="4">Sejo je vodil Ivan Hršak, predsednik komisije.</font></b><br/>
<b><font size="4">Seja se je začela ob 14.02.</font></b><br/>
<br/>
<b><font size="4">	PREDSEDNIK IVAN HRŠAK: </font></b><font size="4">Pričenjam 38. sejo Mandatno-volilne komisije. </font><br/>
<font size="4">	Vse članice in člane komisije, vabljene ter ostale prisotne prav lepo pozdravljam! </font><br/>
<font size="4">	Obvešča, vas, da so zadržani in se seje ne morejo udeležiti: Franc Jurša, s pooblastilom pa sodelujeta Jure Ferjan nadomešča Anjo Bah Žibert in pa Mihael Prevc nadomešča Jožefa Horvata. </font><br/>
<font size="4">	S sklicem seje ste prejeli naslednji dnevni red. </font><br/>
<font size="4">	1. Predlog zakona o dopolnitvah Zakona o poslancih, druga obravnava. </font><br/>
<font size="4">	Ker k dnevnemu redu seje nisem prejel predlogov za razširitev oziroma za umik točke, je določen dnevni red seje kot je bil predlagan s sklicem. </font><br/>
<font size="4">	Tukaj imamo še, Tina Heferle po pooblastilu nadomešča Andrejo Zabret. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O DOPOLNITVAH ZAKONA O POSLANCIH,</font></b><font size="4"> ki ga je Državnemu zboru predložila skupina poslank in poslancev s prvo podpisanim Branetom Golubovićem. </font><br/>
<font size="4">	K tej točki ste prejeli naslednje gradivo, ki je objavljeno na spletnih straneh Državnega zbora. predlog zakona z dne 9. 11. 2021, mnenje Zakonodajno-pravne službe z dne 28. 12. 2021 in pa mnenje Komisije Državnega sveta za državno ureditev z dne 12. 1. 2022. V poslovniškem roku je bil vložen amandma poslanskih skupin LMŠ, SD in SAB. Na sejo so k obravnavi te točke vabljeni, predstavnik predlagatelja, gospod Brane Golubović, Zakonodajno-pravna služba, Vlada, Državni svet, ki je neudeležbo na tej seji opravičil, in pa Zavod za pokojninsko in invalidsko zavarovanje Slovenije. Generalni direktor zavoda gospod Marjan Papež je svojo neudeležbo na seji upravičil in sporočil, da se zavod s predlogom zakona strinja. </font><br/>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona o kateri bomo na podlagi 126. člena Poslovnika opravili razpravi in glasovanje o posameznih členih predloga zakona. </font><br/>
<font size="4">	Želi predstavnik predlagatelja podati dopolnilno obrazložitev k členom zakona? Gospod Brane Golubović, izvoli, beseda je tvoja. </font><br/>
<br/>
<b><font size="4">	BRANE GOLUBOVIĆ (PS LMŠ):</font></b><font size="4"> Hvala lepa. </font><br/>
<font size="4">	Predlog zakona v duhu debirokratizacije poenostavlja delo Mandatno-volilne komisije na način, da lahko MVK sama pridobi podatke glede ali nek poslanec izpolnjuje pogoje za upokojitev ali ne, kar je seveda pomembno ob zaključku mandata, ko nekemu poslancu preneha mandat, mora ta poslanec sam pridobiti  </font><br/>
<br/>
<b><font size="4">2. TRAK: (NB) – 14.05</font></b><br/>
<br/>
<font size="4">	(nadaljevanje): te podatke, v temu primeru pa bo lahko to storila MVK. Vložili smo tudi amandma na 1. člen, ki sledi predlogom Zakonodajno-pravne službe, tako da pričakujemo tudi podporo kolegic in kolegov na Mandatno-volilni komisiji. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK IVAN HRŠAK: </font></b><font size="4">Hvala lepa za dodatno obrazložitev. </font><br/>
<font size="4">	Želi besedo predstavnik Zakonodajno-pravne službe? gospa Nataša Voršič, izvolite. </font><br/>
<br/>
<b><font size="4">	NATAŠA VORŠIČ:</font></b><font size="4"> Hvala lepa gospod predsednik. Lep pozdrav vsem! </font><br/>
<font size="4">	Zakonodajno-pravna služba je k predlogu zakona oblikovala mnenje in sicer k vsebini zakona ni imela pripomb, opozorila pa je na nomotehnično pravilnost, ki je s predlaganim amandmajem v celoti upoštevana.</font><br/>
<font size="4">	Hvala. </font><br/>
<br/>
<b><font size="4">	PREDSEDNIK IVAN HRŠAK:</font></b><font size="4"> Hvala lepa tudi za to dodatno obrazložitev. </font><br/>
<font size="4">	Sedaj pa prehajamo na razpravo in glasovanje o posameznih členih predloga zakona. Komisiji predlagam, da na podlagi tretje alineje prvega odstavka 128. člena Poslovnika Državnega zbora združimo razpravo o vsebinsko povezanih členih predloga zakona in k tem členom predlaganemu amandmaju in po tako opravljeni razpravi glasujemo najprej o predlaganemu amandmaju, nato pa še o vseh členih predloga zakona skupaj. Ali kdo temu predlogu nasprotuje? (Ne.)</font><br/>
<font size="4">	V razpravo dajem člene predloga zakona in amandmaja k 1. členu, ki so ga vložile Poslanske skupine LMŠ, SD in SAB. Želi kdo razpravljati? Vidim, da ne. </font><br/>
<font size="4">	S tem zaključujem razpravo o členih in amandmaju k 1. členu ter prehajamo na glasovanje o amandmaju k 1. členu. Preden preidemo na glasovanje, naj vas opozorim na spremembo glede ugotavljanja navzočnosti članic in članov delovnega telesa na sejah o katerih ste bili pisno obveščeni 27. decembra 2021. glasovanje na sejah delovnih teles odslej poteka tako, da morate navzoči članice in člani obvezno pritisniti eno od treh tipk na glasovalni napravi, torej tipko ali za ali proti ali x, to je kvorum, sicer se šteje, da na seji niste navzoči. </font><br/>
<font size="4">	Na glasovanje dajem amandma k 1. členu. Glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Sedaj pa prehajamo na glasovanje o vseh členih predloga zakona. </font><br/>
<font size="4">	Na glasovanje dajem vse člene skupaj. Glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<font size="4">	S tem zaključujem drugo obravnavo predloga zakona na matičnem delovnem telesu. Sprejeti amandma bo vključen v dopolnjen predlog zakona, ki bo sestavni del poročila komisije. Predlagam, da v skladu z drugim odstavkom 42. člena določimo poročevalca, ki bo predstavil poročilo na seji Državnega zbora. Če se strinjate, bom poročal sam. V redu. Hvala. </font><br/>
<font size="4">	S tem zaključujem to točko dnevnega reda in tudi 38. sejo Mandatno-volilne komisije. </font><br/>
<font size="4">	Najlepša hvala za sodelovanje. </font><br/>
<br/>
<b><font size="4">Seja je bila končana 18. januarja 2022 ob 14.09.</font></b>
</root>