<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR </font></b><br/>
<b><font size="4">KOMISIJA ZA ODNOSE S SLOVENCI V ZAMEJSTVU IN PO SVETU</font></b><br/>
<b><font size="4">7. seja</font></b><br/>
<br/>
<b><font size="4">(20. september 2019)</font></b><br/>
</p></div><br/>
<b><font size="4">Sejo je vodila Iva Dimic, predsednica komisije.</font></b><br/>
<b><font size="4">Seja se je začela ob 14.08.</font></b><br/>
<br/>
<b><font size="4">1. TRAK: (VP)</font></b><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Spoštovani članice in člani komisije, minister, vabljeni ter ostali prisotni, lepo vas pozdravljam! </font><br/>
<font size="4">	Pričenjam 7. sejo Komisije za odnose s Slovenci v zamejstvu in po svetu. </font><br/>
<font size="4">	Obveščam vas, da so zadržani in se seje ne morejo udeležiti naslednji članice oziroma člani komisije: Jože Tanko in Ferenc Horváth. Na komisiji pa kot nadomestni član sodeluje Nik Prebil, ki nadomešča članico odbora, gospo Karlo Urh. Lepo pozdravljam tiste, ki ste se vabilu na današnjo sejo odzvali.</font><br/>
<font size="4">	Glede na to, da je seznam vabljenih obširen, ga na tem mestu ne bi prebrala, saj je razviden iz sklica.</font><br/>
<font size="4">Svojo udeležbo je opravičila Andrea Kovač, predsednica Zveze Slovencev na Madžarskem ter predstavniki Ministrstva za gospodarski razvoj in tehnologijo. Še enkrat vse navzoče lepo pozdravljam.</font><br/>
<font size="4">Prehajamo določitev dnevnega reda seje komisije. S sklicem seje ste prejeli dnevni red. Ker v poslovniškem roku nisem prejela predlogov za njegovo spremembo, je določen takšen dnevni red seje, kot ste ga prejeli s sklicem.</font><br/>
<font size="4">V skladu s 65. členom Poslovnika Državnega zbora vas obveščam, da bomo najprej prešli na obravnavo 2. točke dnevnega reda, ki je v celoti odprta za javnost.</font><br/>
<br/>
<b><font size="4">2. TRAK: (VP) - 14.10</font></b><br/>
<br/>
<font size="4">	(nadaljevanje) Prehajamo na </font><b><font size="4">2. TOČKO DNEVNEGA REDA – SEZNANITEV S POROČILOM VLADE REPUBLIKE SLOVENIJE</font></b><font size="4"> </font><b><font size="4">O REALIZACIJI NAČRTOVANIH DEJAVNOSTIH IN SREDSTVIH ZA SLOVENCE IZVEN MEJA REPUBLIKE SLOVENIJE V LETU 2018.</font></b><br/>
<font size="4">	Gradivo ste 27. junija 2019 prejeli, ki ga je pripravila Vlada Republike Slovenije na podlagi sklepa, sprejetega na prvem nadaljevanju 2. seje komisije, z dne 21. marca 2019, je bilo objavljeno na spletnih straneh Državnega zbora s sklicem.</font><br/>
<font size="4">	Za predstavitev obravnavanega gradiva dajem najprej besedo ministru, pristojnemu za odnose s Slovenci v zamejstvu in po svetu, gospodu Petru Jožefu Česniku.</font><br/>
<font size="4">	Gospod minister, beseda je vaša.</font><br/>
<br/>
<b><font size="4">	PETER JOŽEF ČESNIK: </font></b><font size="4">Lep pozdrav vsem skupaj, hvala za besedo.</font><br/>
<font size="4">	Kot izseljenec povratnik, po šestintridesetih letih v Slovenijo, sočustvujem z ljudmi v Venezueli ali kjerkoli po svetu že so. In bom rekel sledeče: mi smo se s tem začeli ukvarjati že koncem februarja meseca, vsaj jaz osebno, ker smo… / oglašanje iz dvorane/</font><br/>
<font size="4">	O, poročilo o realizaciji, se opravičujem! </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Gospod minister, sem čisto razumela, da ste mogoče hoteli samo 2 stavka v uvodu povest, potem pa nadaljevati z 2. točko o poročilu. </font><br/>
<br/>
<b><font size="4">	PETER JOŽEF ČESNIK: </font></b><font size="4">Zdaj bom rekel sledeče…</font><br/>
<font size="4">Aktivnosti urada so večplastne. Ena izmed glavnih dosežkov, ki jih jaz osebno ocenjujem je, da nam je italijanska vlada za Primorski dnevnik dodala 3,5 milijona za prihodnje leto. Evrov. To je bilo zelo težek zalogaj, ker je bivši italijanski sekretar / nerazumljivo / rekel, da pač zamejski tisk in pa manjšinski tisk, tako hrvaški kot naš, ne bo dobil denarnih sredstev. Mislim, da to je, prvo v mojem klobuku, eno »ekstra«. </font><br/>
<font size="4">Veliko je še drugih, manjših požarov, ki so se dogajali v zamejstvu. Ne toliko na mednarodni sceni, prekooceanski ali pa srednjeevropski. Ampak predvsem v zamejstvu. Tukaj imamo postavke na koroškem, na italijanskem in hrvaškem koncu, pa tudi madžarskem, ki jih še obdelujemo. Nekatere smo uspešno rešili, nekatere še rešujemo. Veliko je stvari, ki jih ne moremo reševati, ker so predmet bilateralnih odnosov in tukaj nam Ministrstvo za zunanje zadeve prihaja na pomoč z nasvetom in kontakti, pa tudi sami delajo na tem področju. </font><br/>
<font size="4">Urad sem prevzel septembra 2018. In vse načrte, ki jih je imel urad pred mojim prihodom in kasneje, smo praktično vsi lahko realizirali, kljub omejenim sredstvom, ki smo jih imeli na razpolago. </font><br/>
<font size="4">Že od začetka letošnjega leta poteka izvajanje vseh načrtovanih aktivnosti, kljub nekaterim novim / nerazumljivo / in mogoče bomo o tem razpravljali na kakšni bodoči seji, ker so posamezne postavke izredno pomembne, vsaj zame so pomembne in mislim tudi za Slovence v zamejstvu.</font><br/>
<font size="4">Seznanili ste se že z izčrpnim poročilom načrtovanih dejavnosti in sredstvih za Slovence izven meja Republike Slovenije za leto 2018. To je bilo pripravljeno ob sodelovanju vseh resorjev, ki se s tem ukvarjajo in urad ima »koordinativno« vlogo na tem področju. </font><br/>
<font size="4">Prav tako pa se trudimo za ohranitev in nadaljnji razvoj slovenske identitete. Tukaj bom poudaril, da 30 let Slovenija ni vlagala v vzdrževanje infrastrukturnih objektov v zamejstvu in del uradnega urada in programa za naslednji dve leti, proračunski, je, da začnemo počasi sanirati različne infrastrukturne probleme naših zamejskih društev, klubov, organizacij. Verjetno ste že zasledili v medijih, da Avstrija kljub temu, da imamo člen 7, ki naj bi dodeljevala določena sredstva Slovencem kot skupnosti na koroškem in štajerskem, tega ne dela. Podobna stvar je v Italiji. Administrativni ukrepi naših sosed so včasih tako negativno nastrojeni, </font><br/>
<br/>
<b><font size="4">3. TRAK: (VP) - 14.15</font></b><br/>
<br/>
<font size="4">	(nadaljevanje) da dušijo obstanek in razvoj. Mislim, da predstavnica iz slovenske strani na zahodni meji lahko to potrdi. Kako bomo to reševali, ne vem. Rešuje se pa korak po koraku, kjer se le da kaj narediti.  V kolikor boste imeli glede samega poročila morebitna vprašanja, vam bomo dali kakšna pojasnila, kolikor je to v naši moči in pa v naši domeni kar se tega tiče. </font><br/>
<font size="4">Rekel bi pa to: poudarek mora biti na vzdrževanju slovenstva in naše identitete. Danes zvečer je SloFest v Trstu, to je podobno kot italijanski Spoleto festival, ki promovira italijansko kulturo in vse širom sveta. Mi imamo pa en dogodek – samo - v Trstu. Enkrat na leto. Ali bienalno je dejansko, ne? Bienalno. Jaz bi rad videl, da se ta dogodek lahko financira, da imamo eno leto v Trstu, drugo leto v Celovcu. Ampak to so moje želje. Je v načrtu v glavi, kako bom pa to izvedel z današnjimi finančnim in fiskalnim pravilom, je pa druga stvar. </font><br/>
<font size="4">Hvala.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala tudi vam, spoštovani minister. </font><br/>
<font size="4">Želijo besedo tudi mogoče drugi predstavniki ministrstev? (Ne.) Ni.</font><br/>
<font size="4">Želijo besedo še ostali vabljeni na sejo? Kot veste, je, se lahko prijavite k besedi sedaj, kasneje v razpravi bodo vabljeni zgolj članice in člani odbora. Ja? Kar…</font><br/>
<font size="4">Gospa Dobrila, izvolite, imate besedo.</font><br/>
<br/>
<b><font size="4">KSENIJA DOBRILA: </font></b><font size="4">Jaz bi se zahvalila za današnje povabilo, za izčrpno poročilo iz katerega izhaja neprecenljiva skrb, ki jo ima Slovenija za vsa naša zamejstva. Imamo paleto vseh segmentov našega družbenega življenja, ki so v pozornosti matice in to nas navdaja z življenjsko silo, tako da vas imamo ob strani. Dovolite mi, da poudarim nekatere ključne misli. </font><br/>
<font size="4">Mi smo - zamejstva - prvi braniki besede. Tudi geografsko smo braniki nekega prostora, kjer se je v preteklosti govorilo slovensko ni tudi čutilo slovensko. Ne smemo si pa zakrivati oči, da se geografski prostor, tudi jezikovni prostor, kjer se govori materinščina – in to govorim za zahodno mejo ampak mislim, da je isto v Avstriji, pa tudi na Madžarskem – nevarno, nevarno krči, kar zna tudi dolgoročno slabo vplivati na osrednjo Slovenijo. Kajti Slovenija ima 2 milijona prebivalcev, to ni taka masa kot recimo je Italija, kjer se demografska kriza zelo pozna. Pravijo, da čez sto let bo samo polovica Italijanov ampak jih bo še vedno okrog 30, 35 milijonov, kar je še vedno nacija, ne. Mi pa smo tak, mali narod in vsaka duša je zelo, zelo pomembna.</font><br/>
<font size="4">Jaz mislim, da bi morali osrednjo skrb posvečati jeziku našemu, našim šolam, našim medijem. Kajti mislim, da, in razviti tako strategijo, ki podpira tudi pridobivanje novih govorcev, kajti v Italiji se na tem področju zelo, zelo trudimo. Naše šole vpisujejo tudi ljudje, ki ne več pripadajo slovensko govorečemu okolju. Govorimo o »desasimilaciji«. Pa tudi pri pridobivanju novih govorcev računamo, da nam pri tem s posebno strategijo in pomočjo priskoči tudi matica. </font><br/>
<font size="4">Mislim, da v vseh zamejstvih tudi ogroža nova tehnologija. Viri, ki jih pridobivamo preko osrednjih državnih portalov, so v italijanščini. In vsa dokumentacija, ki so jo naše družine prejemale pred v Slovenščini, prihaja sedaj z Italijanščino. To se pravi, da se naš jezikovni prostor neusmiljeno krči.</font><br/>
<br/>
<b><font size="4">4. TRAK: (VP) - 14.20</font></b><br/>
<br/>
<font size="4">	(nadaljevanje) Upam, da postavi te ključne vidike pri načrtovanju Vlada v, pod drobnogled in nam pri tem z neko strategijo, jezikovno politiko, pomaga pri načrtovanju za leto 2019. Evo, to so priporočila.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa tudi vam.</font><br/>
<font size="4">	Želi še kdo besedo? </font><br/>
<font size="4">Ja, izvolite.</font><br/>
<font size="4">Za magnetogram se boste predstavila, kajne? Hvala.</font><br/>
<br/>
<b><font size="4">DR. BARBARA RIMAN: </font></b><font size="4">Hvala za besedo. Barbara Riman, Zveza slovenskih društev na Hrvaškem. Zahvaljujem se za vabilo na sejo. Pozdravljam tisto poročilo, ki smo ga pridobili.</font><br/>
<font size="4">Hotela bi samo povedati, da je to poročilo za Hrvaško dokaj pesimistično. Zdaj, tu sem prebrala en stavek, da je to posledica nenehnega številčnega nazadovanja manjšine. In to je dejansko tako. Tu bi hotela pač prositi, če obstaja možnost, da se na kakršen koli način začne delati ena pozitivna reklama o Sloveniji na Hrvaškem. Saj tam, kjer je slovenska skupnost prisotna in ko uspemo uvesti učenje slovenskega jezika po modelu C, to pomeni dvakrat do petkrat tedensko učenje po 45 minut s tem, da to financira Republika Hrvaška in izjemno se je Zveza slovenskih društev od septembra 2018 pa vse do danes trudila, da bi se število teh šol povečalo, da bi Slovenija na določen način pomagala, da se naredi eno pozitivno vzdušje. Zato, ker število učencev potem raste in dejansko na ta način slovenska skupnost nazaj pridobi tudi tiste, ki se trenutno ne identificirajo kot zamejci oziroma kot Slovenci. </font><br/>
<font size="4">Tu bi dala zdaj primer ene majhne osnovne šole, Klana, če prečkate mejo Jelšane-Rupa, potem zavijete levo. To je šola, ki ima 150 učencev. In po anketi, ki je bila narejena na začetku septembra, se je za učenje slovenščine izreklo več kot 30 učencev. Vsi oni pa imajo slovenske korenine. Hrvaška bo plačala učitelja, s pomočjo Ministrstva za izobraževanje in šolstvo Republike Hrvaške pridobimo učno gradivo. No, vseeno je na določen način potrebno še vzpodbuditi tudi tiste učence, ki se niso odločili, da bi se vključili. </font><br/>
<font size="4">Tako da, to je na določen način prošnja, da nas slišite, ko gre za slovenski jezik, o katerem se pogosto govori.</font><br/>
<font size="4">Hvala lepa za besedo.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br/>
<font size="4">Seveda, vaše besede so za nas dragocene. Slišijo vas tudi tukaj predstavniki urada, tako da…</font><br/>
<font size="4">Želi še besedo mogoče še kdo izmed vabljenih? </font><br/>
<font size="4">Izvolite.</font><br/>
<br/>
<b><font size="4">MARKO ORAŽE: </font></b><font size="4">Najlepša hvala za besedo, spoštovani navzoči.</font><br/>
<font size="4">Za Slovence v Avstriji, v zamejstvu, lahko v glavnem ponovim to, kar sta že rekli gospa za Hrvaško in za Italijo.</font><br/>
<font size="4">Tudi pri nas na Koroškem opažamo seveda to, da se ta prostor geografski zelo krči. Sam to močno doživljam v domačem kraju, kjer nas je bilo 95 % Slovencev, po zadnjem štetju zdaj opažam, ko hodi najmlajša v vrtec, da več kot polovica otrok niti ne zna več besede slovensko pri vstopu.</font><br/>
<font size="4">To so največji izzivi za nas vse. Morda celo že pred tem – vrtec, od tretjega leta naprej je eno področje, na katerem bo treba zelo temeljito delati. Morda že nastavek pred tem, od prvega leta naprej vemo. Da je tam možnost pridobivanja jezika največja, da se otroci največ naučijo. To so za nas veliki izzivi. Veliko se govori na koroškem o množičnem število oziroma zelo velikem številu prijav k dvojezičnemu pouku. Dejansko se bližamo že skoraj polovici vseh otrok. Druga plat tega pa je seveda, da jezikovna podoba oziroma kvaliteta jezika pa s tem tudi pada. Pomeni, zelo veliko imamo teh prijav, ki od doma ne govorijo več slovensko. Tukaj si pričakujemo pa upamo seveda tudi na pomoč matične Slovenije, da nam tukaj pomaga.</font><br/>
<font size="4">Začelo bi se pa že s tem, veliko Slovencev se je preselilo v zadnjem času v Avstrijo in opažamo, </font><br/>
<br/>
<b><font size="4">5. TRAK: (VP) - 14.25</font></b><br/>
<br/>
<font size="4">	(nadaljevanje) da jih nikakor ne znamo, ne moremo vključiti v dejavnost koroških Slovencev. Tukaj bi kakšna pozitivna reklama zelo pomagala, da bi jih spodbujali k temu, da se nam pridružijo in s tem seveda tudi »izboljšavajo« našo jezikovno podobo.</font><br/>
<font size="4">	Glede poročila s strani urada. Brez pomoči Republike Slovenije in posebno urada in drugih ministrstev, seveda delovanje narodne skupnosti v zamejstvu sploh ne bi bilo mogoče. Hvala za to. Mislim, da imamo dobro sodelovanje. Glede proračunskih postavk in vseh – mi si bomo seveda naprej prizadevali, kar je tukaj tudi omenjeno, za to, da rešimo situacijo manjšinskih medijev, predvsem pri nas, novic. Seveda tukaj upam tudi na to, mi smo z naše strani za proračun predlagali neko vsoto, 200 tisoč. Ni bila ob koncu izplačana ta v celoti. Seveda, morda se to da še popraviti, ker to je pač le neka postavka, ki jo nujno potrebujemo za redno izhajanje do konca leta. Drugače seveda upamo na dobro sodelovanje še naprej in da skupno lahko rešujemo težavo korak za korakom, kakor je to gospod minister povedal.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala vam, gospod Marko Oraže.</font><br/>
<br/>
<b><font size="4">	MARKO ORAŽE: </font></b><font size="4">Oraže. </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Moram povedat za magnetogram tudi….</font><br/>
<br/>
<b><font size="4">	MARKO ORAŽE: </font></b><font size="4">Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Besedo pa je želel gospod Bandelj. </font><br/>
<font size="4">	Izvolite.</font><br/>
<br/>
<b><font size="4">	WALTER BANDELJ: </font></b><font size="4">Najprej seveda lep pozdrav tudi v mojem imenu.</font><br/>
<font size="4">	Zdaj, mislim, da je prvič, ne Ksenija, da sediva tako daleč? Mislim, po navadi sva zelo skupaj. Ne zato, ker danes sediva malo daleč, pač pa zato, ker sodelujeva na vseh področjih in zaradi tega mislim, da je tudi to pravilno danes to povedati.</font><br/>
<font size="4">	Drugič seveda, to sodelovanje z matično državo – plodno. Plodno je bilo s predsednico, prejšnjo. Mislim, da tudi z današnjo, kar bo gotovo za nas potrebno. Ne zato, ker je politika v Italija, poznamo dobro kakšna je, iz desnice v levico, iz levice v desnico po 17 mesecih, torej sredinska, bom rekel vrednost, ki jo politiko dela Italija. Vendar lahko to hecno povem, da je najbolj demokratična po drugi strani, ker se pretaka iz ene v drugo. </font><br/>
<font size="4">	Situacija zaradi tega je kritična, zato ker mi kot krovna zaradi tega moramo vedno presojati in povedati, predstaviti naša področja vsem državnim sekretarjem, ministrom, spet na novo. In to nam nekako stane zelo veliko o naši problematiki naše narodne skupnosti. </font><br/>
<font size="4">	Seveda na bom govoril o zajamčenem zastopstvu, ker mi vemo kaj si želiva, kaj pravi člen 26, zakona 38, kaj so sporazumi, kateri so sporazumi drugi, ki jih imajo druge manjšine, ki niso enake, kot jih imamo mi. Vendar mi smo, kot sama Ksenija Dobrila, predsednica / nerazumljivo /, povedala, branitelji – branitelji teritorija, branitelji, tukaj imam / nerazumljivo /, ki vemo kaj pomeni kmetijstvo, kaj pomeni v našem, kako bi rekel, na našem teritoriju, ki večkrat zgublja prav zaradi, ker je istočasno tudi demografski padec. V tem demografskem padcu seveda imamo, kot je sama Ksenija povedala, tudi problematiko šolstva. Je pa po drugi strani 4 tisoč 500 dijakov v šoli ne malo, to se pravi, da je tudi za slovensko matično državo velik ponos. Kako pa seveda za vsako prireditev samo v slovenskem jeziku, ne, to se spomni tukaj Mateja poslanka, kaj pomeni biti Slovenec v zamejstvu in kaj pomeni delati v zamejstvu. </font><br/>
<font size="4">Poleg seveda šolstva, ki je tukaj Ksenija omenila – na zadnjem sestanku z ministrom Česnikom smo to razne točke povedali. Gotovo šolstvo je pomembno, zato smo tudi nekako vprašali en sestanek z ministrom za finance, ki mislim, da je potrebno, da če imamo nekatere plane načrtovane glede šolstva, mislim od vrtcev, od jasli in tako dalje, so potrebna tudi finančna sredstva. Ne smemo pozabiti, da približno pred šestimi leti, zamejci so imeli približno 11 milijonov, potem smo šli na 8 milijonov in pol. </font><br/>
<br/>
<b><font size="4">6. TRAK: (VP) - 14.30</font></b><br/>
<br/>
<font size="4">	(nadaljevanje) In zaradi tega tudi načrtovati nekatere stvari, ki jih imamo v glavah, je tudi potrebno tudi finančna sredstva. </font><br/>
<font size="4">Zato polagam na srce, še posebno kot piše v 2. točki, proti koncu 2. točke, da sredstva so pomembna, da načrtujemo skupaj z vami, z vsemi ministrstvi in da naša naloga je gotovo šolstvo, prvo kar, potem seveda je tudi teritorij / nerazumljivo /, ki pa večkrat skupaj s Ksenijo ponavljava. </font><br/>
<font size="4">Zato polagam vam, vsem vam poslancem, na srce, da to zadevo skupaj delamo in da načrtujemo tisto, kar so za našo narodno skupnost potrebe velike in tudi »neobhodno« potrebne za našo bodočnost. </font><br/>
<font size="4">Hvala.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam.</font><br/>
<font size="4">Želi mogoče še kdo besedo od vabljenih? Ja, gospod Jug.</font><br/>
<font size="4">Izvolite, imate besedo.</font><br/>
<br/>
<b><font size="4">MANUEL JUG: </font></b><font size="4">Ja, tudi jaz bi se zahvalil za možnost te seje, da smo se tukaj spet zbrali. </font><br/>
<font size="4">In bi se kot prvo, če si ogledam to poročilo s strani urada, tudi rad zahvalil za široko pomoč katero dobivamo. In verjetno brez te pomoči marsikaj nebi bilo možno. Edino morda, ker Marko je že veliko pomembnih stvari in katere so aktualne že povedal, kar bi se mogoče še želel je to, kar se tiče novic, da se mogoče tudi začnejo potem tudi bilateralni pogovori na zvezni ravni in tudi z deželnim glavarjem Petrom Kaiserjem, ki je mogoče tisti ključni partner na koroškem, s katerim pač mi kot manjšina največ sodelujemo, tako kot tudi na zvezni ravni. In, pač, ker mislim, da so pogovori s temi osebami pač važni in vem, da je tukaj tudi ena pripravljenost, da pride do teh pogovorov. In bi to bilo.</font><br/>
<font size="4">Pa še eno vprašanje bi imel: kako je stanje z generalnim konzulom v Celovcu? In če so tu kake aktualne informacije glede tega?</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa.</font><br/>
<font size="4">Mislim, da smo kar slišali kar nekaj dopolnil oziroma tudi hvala za vaše, bom rekla tudi poročanje iz prve roke, iz tega kar živite in kar delate. Mogoče še kdo? Ker drugače… gospod minister, boste? </font><br/>
<font size="4">Izvolite.</font><br/>
<font size="4">Aha, gospod minister, pred razpravo, boste kasneje malo dobili. Bomo šli najprej na razpravo poslank in poslancev.</font><br/>
<font size="4">Jaz pa samo še za magnetogram preberem, da kolega Franc Kramar nadomešča stalnega člana komisije, gospoda Marka Bandellija. </font><br/>
<font size="4">K besedi se je še prijavil gospod Habernik.</font><br/>
<font size="4">Izvolite, imate besedo.</font><br/>
<br/>
<b><font size="4">JOŽE HABERNIK: </font></b><font size="4">Hvala lepa za besedo.</font><br/>
<font size="4">Jaz bi imel samo par pripomb k poročilu. </font><br/>
<font size="4">V poročilu piše, da je šla podpora za slovenske kmetijske šole, ne? Na koroškem slovenskih kmetijskih šol ni, ampak so samo nemške šole, kvečjemu mogoče za to gre, da so kake slovenske učence teh šol podpirali. Na koroškem se slovenščine uči okoli, vse skupaj okoli 4 tisoč učencev. In od teh 2 tisoč 100 od ljudskih šol. </font><br/>
<font size="4">Mogoče bi opozoril še na predloge za razdelitev subvencij, ki jih koroške slovenske organizacije enotno pošiljajo na ministrstvo. In mogoče malo gledate na to, da se v bistvu tista priporočila od te, te številke, tudi upoštevajo in se ne toliko spreminja. Ker iz Slovenije približno od / nerazumljivo / 3 milijone evrov po tej poti od ministrstva pride na koroško, od dunajske vlade / nerazumljivo / 2 milijona. Medtem, ko tudi mi na Dunaj pošiljamo enotne predloge za dodelitev teh sredstev, ne, ki jih potem na pristojnem ministrstvu, na pristojnem odseku skoraj 100 odstotno upoštevajo, </font><br/>
<br/>
<b><font size="4">7. TRAK (AB) – 14.35</font></b><br/>
<br/>
<font size="4">	(nadaljevanje) točno tako kot mi predlagamo, pa v Sloveniji na ministrstvo le pride do določenih sprememb.</font><br/>
<font size="4">Zdaj vprašanje bi rekel, a to ima kakšen poseben vzrok. Jaz to razumem, bi rekel, da so skozi volitve pa tako razni ljudje enkrat ministri, enkrat so drugi, da mogoče apeliramo, bi rekel, da se teh naših predlogov koliko toliko se drži. Sicer je v redu, bi rekel, da se nazaj drži, gotovo je rezerve za medletne intervencije ali pa drugače bi pa prosili, bi rekel, da če gre, bi rekel, da se ne gre preveč po svoje, ker se tudi Avstrija drži teh naših predlogov.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa. </font><br/>
<font size="4">Zdaj, če ni od vabljenih na sejo več želje, potem prehajamo na razpravo članic in članov komisije.</font><br/>
<font size="4">Prvi se je prijavil seveda gospod Bevk. </font><br/>
<font size="4">	Imate besedo.</font><br/>
<br/>
<b><font size="4">SAMO BEVK (PS SD): </font></b><font size="4">Hvala lepa za besedo, gospa predsednica. Lep pozdrav tudi v mojem imenu.</font><br/>
<font size="4">Spomladi letos je komisija priporočala Vladi, da poroča uradu oziroma naši komisiji, kako je s porabo sredstev v preteklem letu. To poročilo smo sedaj dobili na mizo in mislim, da je to prvič, tako skupaj na enem mestu sestavljeno, da lahko vidimo, da poleg Urada za Slovence v zamejstvu in po svetu, ki je glavni nosilec politike do Slovencev v zamejstvu in po svetu, sodeluje s finančnimi sredstvi kar šest drugih ministrstev in če pogledamo to finančno skupaj, znese skoraj 11 milijonov evrov.</font><br/>
<font size="4">To niso zanemarljiva sredstva. Izračunal sem, da urad sam prispeva 72 % sredstev, 28 % pa preostala ministrstva Vlade Republike Slovenije, kjer poleg urada seveda krepko odstopa Ministrstvo za šolstvo, kar je razumljivo, saj je skrb za slovenski jezik ena naših glavnih nalog. Poleg tega pa seveda tudi še Ministrstvo za kulturo, Ministrstvo za delo, z manjšimi sredstvi pa še Ministrstvo za gospodarski razvoj in tehnologijo, potem pa še Ministrstvo za kmetijstvo in pa Ministrstvo za obrambo Republike Slovenije, tako da vidimo da je nekako kar celotna Vlada zelo tesno vpeta v skrb za Slovence v zamejstvu in po svetu in to je lahko samo za pozdravit.</font><br/>
<font size="4">Mogoče je ta razprava današnja tudi neko ogrevanje pred proračunsko razpravo, ki jo bomo imeli v mesecu oktobru, ko bo Vlada prvega oktobra poslala v Državni zbor proračun za naslednji dve leti in takrat bomo videli koliko sredstev se namenja temu področju tudi za delovanje Urada Republike Slovenije za Slovence v zamejstvu in po svetu. Jaz se zahvaljujem za to temeljito poročilo, tudi to finančno poročilo in želim uspešno delo še naprej.</font><br/>
<font size="4">Hvala lepa. 	</font><b><font size="4">	</font></b><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br/>
<font size="4">No, lahko tudi sama se malo dotaknem poročila. Seveda je tako poročilo dobrodošlo, da lahko tudi mi, kot poslanci, smo seznanjeni, da se dogajajo in da Vlada ima posluh za vse Slovence, ki živijo izven naših meja. Mislim, da je bil sklep takrat sprejet pravilna odločitev, vsak lahko zdaj vzame zelo dobro pripravljeno poročilo v roke in pogleda kam se je denar namenjal. Seveda je v prvi vrsti to, kar je bilo tudi izpostavljeno s strani tako gospe Dobrila, kot tudi gospoda / nerazumljivo/, da je v prvi vrsti verjetno šolstvo, ohranjanje jezika, kulture.</font><br/>
<font size="4">Pa vendarle, ta teden smo kot komisija se srečali tudi z Kmečko zvezo, tržaško ali kako rečete, ja. Deželno, ja. So seveda oni pa so dejansko izpostavljali to, kar sem si jaz nekako zapisala pod drugo točko - teritorij. Vedno bolj je pomemben tudi teritorij, tam kjer naši zamejci živijo. </font><br/>
<font size="4"> </font><br/>
<b><font size="4">8. TRAK: (AB) – 14.40</font></b><br/>
<font size="4">	</font><br/>
<font size="4">	(nadaljevanje) Seveda, države z raznimi paragrafi, birokracijo nekako ta prostor delajo nezanimiv, imajo različno zakonodajo kot imamo mi.</font><br/>
<font size="4">Tukaj je bilo najbolj izpostavljeno s strani Deželne kmečke zveze, ravno Natura 2000, ki enostavno onemogoča neko širjenje kmetijstva, prenos znanja in kmetijske dejavnosti na mlade in da je zelo pomembno, da potem kljub temu, da je onemogočeno zaradi Nature 2000 kmetovanje na tem območju, da počasi, če ne pride do nekega obdelovanja, da enostavno lahko to zemljo enostavno vse izgubi, kar pomeni, da se potem tudi teritorialno onemogoča in izriva slovenski jezik, slovensko kulturo s tega obmejnega območja.</font><br/>
<font size="4">Se mi zdi, da je to zelo pomembno, da tudi urad, pa nenazadnje tudi ostala ministrstva so seznanjena s temi težavami oziroma in da se vendarle poskuša na nekem takem dogovoru tudi o teh zadevah dogovoriti. Rečem, da sem prebrala seveda kaj se je dogajalo po posameznih ministrstvih, nenazadnje tudi kaj se je dogajalo tudi po posameznih slovenskih skupnostih od avstrijske, italijanske, se pravi madžarske, hrvaške, zelo veliko dogodkov, kjer je možnost res, da se lahko aktivno sodeluje na prireditvah, da se lahko aktivno tudi na kulturnem območju, jaz upam, da tudi na gospodarskem, pa vseeno se mi zdi, da je seveda tudi na odgovornosti ali pa na želji, je tudi vsakega ministrstva, da se te zadeve tudi znotraj Slovenije čim bolj razširijo no.</font><br/>
<font size="4">Če sama lahko rečem, zelo sem bila presenečena prijetno, ko vidim, da je promocija slovenskega kmetijstva na mednarodnem kmečkem prazniku srečanje kmetov iz petih dežel, to se zdaj že precej v Sloveniji o tem govori, tudi naša Kmetijsko gozdarska zbornica povabi člane, tako da so to, da postaja tudi v Sloveniji zavedanje čemu so ti dogodki namenjeni in da bi si jih vendarle kar se da v največji meri tudi mi udeleževali.</font><br/>
<font size="4">Tako da, res hvala za to poročilo, to bo zdaj postalo stalnica, o tem bomo vsaj enkrat na leto pogovarjali. Seveda v luči prihodnjega proračuna, tudi to je mogoče malo namena. Včasih bi rekli denarja ni, denar je podrl, star slovenski pregovor pravi ni nikoli preveč, pa vendarle je treba tukaj vzeti v obzir, da gre tukaj za občutljivost zamejskih Slovencev in da je tukaj potrebno kar se da seveda zagotoviti njihovim potrebam, ker to je naša dolžnost in to tudi od nas pričakujejo in tako je prav.</font><br/>
<font size="4">	Toliko zaenkrat. Ja, evo še… zdajle se mi je prijavil še gospod Kepa, potem pa še gospod / izklop mikrofona/.</font><br/>
<br/>
<b><font size="4">	FRANCI KEPA (PS SDS): </font></b><font size="4">Hvala za besedo. Lep pozdrav vsem prisotnim, še posebej ministru. </font><br/>
<font size="4">	Hvala za tole poročilo obširno. Tukaj se lepo po razpredelnicah lepo vidi, kako je razdeljeno po ministrstvih sredstva, ki so doprinesli za naše zamejce in urad. Naša stranka je opozarjala na sredstva, tudi sedaj mislim, da je teh sredstev premalo.</font><br/>
<font size="4">Že v preteklosti, kakor je tudi gospod Bandelli že omenil, teh sredstev je bilo že preko okoli 13 milijonov že v preteklosti, sedaj smo na 9 milijonih. No, zdaj skupaj bo nekaj manj kot 11 skupaj z ministrstvom, je vseeno malo napredek, pa baje je v proračunu rečeno, da bo vseeno nekaj več. Tudi poslanci iz tega odbora smo naslovili v preteklosti, da se za to proračunsko leto in za naslednje, da se potrudi, da se da več denarja.</font><br/>
<font size="4">Mislim, da tudi za Slovenijo, tudi če bi bilo 15 milijonov, da to ne bi bilo ne vem kaj, ne vem kakšen poseg v proračunu, </font><br/>
<br/>
<b><font size="4">9. TRAK: (AB) – 14.45</font></b><br/>
<br/>
<b><font size="4">	</font></b><font size="4">(nadaljevanje) vseeno je Slovenija toliko močna, da bi morala se potruditi, da bi našim ljudem v bližini in v oddaljenosti pomagala kakor je bilo rečeno predvsem pri ohranjanju jezika, šolstva, vrtca. Tukaj je bila problematika rečena v Avstriji tiska in v Italiji, prav tako na Madžarskem.</font><br/>
<font size="4">Na Hrvaškem je zdaj prevzela nova predsednica, sva se pogovarjala, je zelo podhranjeno, je zelo podhranjen jezik in v vrtcu in je zelo malo šol na Hrvaškem, ki bi spodbujal slovenski jezik in vrtcev in se zdaj trudi in so že uspehi, da bi bilo tega več, ker samih Slovencev na Hrvaškem je tudi po popisu kar veliko. Veliko se jih pa verjetno sploh ne podpiše, da so naši, bilo pa je na Reki in v Zagrebu in Splitu imajo društvo kar močno in verjetno je Slovencev kar veliko.</font><br/>
<font size="4">Jaz upam, da bo ministru uspelo s sredstvi spodbudit finančnega ministra, sicer je pa tudi sam omenil, da pa kadar rabi denar, da ga pa dobi, če ga rabi. To je pa tudi veliko vredno. Meni to doma v družini ne uspe. </font><br/>
<font size="4">	No, hvala.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala.</font><br/>
<font size="4">	Besedo dajem še kolegu Branku Simonoviču.</font><br/>
<font size="4">	Izvolite.</font><br/>
<br/>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa predsednica za besedo. Lep pozdrav tudi z moje strani vsem prisotnim.</font><br/>
<font size="4">	Torej zadovoljen sem s tem poročilom in moram vsem, ki ste ga pripravili, čestitat, da ste uspeli kljub sredi leta pripraviti poročilo, ki zajema tudi druga ministrstva koliko teh aktivnosti se naredi. Še bolj sem pa seveda zadovoljen, ko od predstavnikov zamejcev organizacij ne slišim nobene kritike na to poročilo.</font><br/>
<font size="4">Tudi to kaže, da se tudi vi vsi skupaj zavedate, da v principu smo bili v nekih kriznih finančnih težavah vsi skupaj in da to tudi s tem kažete vi naš, vaš odnos do matičnega naroda. Gospod minister sicer nekaj se je pogovarjal vmes, ampak jaz verjamem, da bomo tako poročilo tudi v letu 2020 pa 2021 ga nadgradili v okviru seveda možnosti in finančnega načrta, ki se zdaj pripravlja.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa.</font><br/>
<font size="4">	Še kolegica Tadeja Šuštar. </font><br/>
<br/>
<font size="4">	</font><b><font size="4">TADEJA ŠUŠTAR (PS NSi):</font></b><font size="4"> Dober dan, hvala za besedo.</font><br/>
<font size="4">	Ja, kakor je tudi rekla predsednica Iva Dimic, smo ta teden se srečali s Kmečko zvezo Trst, ki so nam tudi predstavili svoje stanje in ja, veliko problemov imajo s to Naturo 2000, se mi pa zdi »fajn« pri njih, ker res spodbujajo tudi slovenski jezik, tudi recimo, ko iščejo novo delovno silo, imajo pogoj da znajo slovenščino, oziroma tisti, ki znajo boljše slovenščino imajo prednost pri zaposlovanju kakor drugi, tako da to je res tako en primer dobre prakse, ker res slovenščina je tista stvar, ki ohranja to slovenstvo in bolj zavedno, da tudi sodelujejo.</font><br/>
<font size="4">Se mi pa zdi tudi, da je treba spodbuditi mlade, da začnejo sodelovati v teh vseh skupnostih, ker oni imajo pač sveže ideje, pa lahko naprej stvari vodijo, vidijo kako se dogaja, tako da mogoče tudi kakšne spodbude za, ne vem, štipendije ali pa za kakšno prakso, izmenjavo, da se na teh območjih začne vzpostavljati.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa, Tadeja. </font><br/>
<font size="4">Zdaj smo nekako izčrpali razpravo poslancev in predajam besedo ministru, če želite kaj pojasniti, dopolniti. Izvolite, beseda je vaša.</font><br/>
<br/>
<b><font size="4">PETER JOŽEF ČESNIK: </font></b><font size="4">Hvala za vse komplimente predstavnikom slovenske srenje izven meja. </font><br/>
<font size="4">Že na začetku, ko sem prevzel mandat, sem rekel imamo malo denarja, torej bo malo muzike. Rezultat je bil,</font><br/>
<br/>
<b><font size="4">10. TRAK: (AB) – 14.50</font></b><br/>
<br/>
<b><font size="4">	</font></b><font size="4">(nadaljevanje) da so prihajali na plan s konstruktivnimi izvedljivimi, finančno izvedljivimi projekti. Tukaj se jim moram zahvaliti in sodelovanje med uradom in posameznimi skupinami je zelo dobro. Zdaj bom rekel, ko smo govorili o šolstvu, gospod Pleskovič bo mogoče kaj dodal, če bo treba, ampak mislim, da ne bo. Slovenski vrtec v Celovcu je rabil še eno enoto, vendar sredstev ni. Deželni glavar je pripravljen dati zemljišče, sredstev pa ni, da ustvarimo še enoto eno za vzgojo mladine. Na avstrijskem je avstrijska Vlada dodelovala izredno malo sredstev, kljub temu, da so se zavezali, ampak to je stvar bilateralnih pogojev in dogovorov.</font><br/>
<font size="4">Jaz imam zelo, čez štirinajst dni pogovor z deželnim glavarjem. Naj ilustriram; slovenski atletski klub v Celovcu je imel nogometno igrišče in infrastrukturo v najemu od občine, imeli so požar v kuhinji. Ko so imeli nogometne tekme ali prireditvi, se je prodajalo preste, pivo, klobase, pomfri, kečap in so pokrivali svoje obratovalne stroške. Po požaru je zavarovalnica izplačala občini, ampak uradnik na občini je pa preusmeril denar nekam drugam in kuhinja ni bila popravljena. Jaz sem deželnemu glavarju rekel, 26 tisoč evrov, mi damo 13 jih bomo dali interventna sredstva in ti daj 13. Sem rekel ne, bom uredil. Bo videl, če je to res uredil ali ni. Jaz sem šel skozi različne organizacije zamejske in glede infrastrukture, ki sem prej govoril 515 tisoč evrov rabim v naslednjih letih, da usposobimo nekaj.</font><br/>
<font size="4">Vzemimo telovadnico v slovenski skupnosti v Gorici Lojze Bratuž, ki je v razsulu. Kako bo mama pripeljala devet let staro deklico na pouk ritmične gimnastike, če je stranišče zanemarjeno, če tuši ne delajo, če je vse prepih in vlaga. Ne bo. Torej moramo vložiti v to. Druga stvar, bom šel naprej. V Porabju imamo pomanjkanje kadra za učenje slovenskega jezika. To je ena izmed rak ran, s katero se že z ministrom za šolstvo pogovarjava kako bova to rešila brez velikih finančnih stroškov. Druga stvar, ki bom rekel je kmetijstvo.</font><br/>
<font size="4">Mogoče ne veste in ne poznate statistike, da v pasu 10 do 15 kilometrov od slovenske od italijanske meje v Italijo, 80 % zemljišč je v lasti slovenskih ljudi. Povprečna kvadratura je 5 do 6 hektarjev. Če nimamo mladine, ki bi se ukvarjala s kmetijstvom, vinogradništvo in podobno, bo kmet prisiljen zemljo pripravit in Mussolini zmagal, mi izgubimo teritorij. Oprostite, da sem tako grob. In podobno je v Avstriji in podobno je tudi kje drugje. Za kmetijstvo bi rad videl, da imamo štipendije pa tudi za druge stvari, recimo Rezija, Ziljska dolina, štipendije za deficitarne poklice, kjer bi mladina, ki se je izobrazila v Sloveniji konsolidirala svoj jezik in nesla jezik nazaj v svoje okolje, obdržala narečje, ampak prispevale k lokalni ekonomiji in obdržala teritorij. Za to so pa potrebna sredstva.</font><br/>
<font size="4">Ker imamo pa to OECD in fiskalno pravilo, imamo denar kolikor ga imamo in to je to. Za letošnjo finančno leto, ki prihaja, imamo 9,5 milijona, od tega je 780 do 800 tisoč samo za plače. Torej neto nismo veliko na plusu, cene grejo gor, inflacija Evropske unije bo 2 %, ne pa eden, kot je bilo v originalu rečeno, če ne celo 2,3.</font><br/>
<font size="4">S sredstvi, ki jih imamo bomo nekako zvozili, ampak bomo zelo tenko piskali. Kar se tiče kmetijstva; Kmetijska zveza na naši zahodni meji slovenska, je prosila za dva svetovalca po 56 tisoč evrov, ki jih nimam. Rad bi pa videl, da bi na Škrkovi domačiji ustanovili iz Interregovih sredstev, za katere lahko zaprosimo. Kmetijski inštitut, ker na Univerzi v Vidmu imajo Fakulteto za kmetijstvo, da bi oni to vodili skupno z Italijani in Avstrijci in da naredimo kmetijski inštitut za regijo Alpe Adria in na ta način črpamo tudi evropska sredstva, v kolikor se tu le da. </font><br/>
<br/>
<b><font size="4">11. TRAK: (AB) – 14.55</font></b><br/>
<br/>
<b><font size="4">	</font></b><font size="4">(nadaljevanje) Na ta način obdržimo naše ljudi na zemlji in jim damo nekaj.</font><br/>
<font size="4">Administrativni ukrepi posameznih vlad naših sosed so kruti. Kar Mussolini s fašizmom ni dosegel na silo, administrativno dosegajo na drug način. Agrarne skupnosti, ki so imele zemljišča ne vem koliko stoletij, so nenadoma »jusi« jim pravijo dol, so nenadoma bili deklarirani Natura 2000 in s tem skupnost ne more narediti nič, ne more razvijati, ne more prodati, nič, nič, nič. In imamo problem bilateralnih odnosov med Italijo in Slovenijo, kjer agrarna skupnost Rateče – Planica, so lastniki Belopeških jezer, tam jim nekdo seka les in italijanske oblasti se za to ne zmenijo, saj to je vaše. In to so »požarčki« vsepovsod. Tako kot v Braziliji 7 tisoč požarov, jaz imam tudi podobno. In celoten znesek infrastrukturnih popravil za naslednji dve leti je 515 tisoč evrov. In to bo požrlo ves denar, ki sem ga dobil ekstra v letošnjem proračunskem nakazilu.</font><br/>
<font size="4">Tako da, nimam več kaj reči. Moram se pa zahvaliti komisiji, da ste tako življenjsko zainteresirani, zahvaliti sogovorcem na vseh straneh meje. Na Hrvaškem bi rad na Reki imel konzulat. Mi imamo 11 tisoč lastnikov nepremičnin Slovencev samo v Občini Umag. Pa nimajo konzulata na Reki. Potem so še v Poreču, so v Rovinju, so v Pulju, so na Reki. Madžari vlagajo v Reko, Kitajci vlagajo v Reko, mi pa nimamo konzulata. Imamo pa konzulat v Milanu. Oprostite, stane, vem da stane, ampak dajmo. Ampak to je postranska stvar, ki tudi mene prežre.</font><br/>
<font size="4">Če imamo mi konzulat na Reki, veste koliko jaz lahko naredim za Slovence po Istri in Gorskem Kotarju in Čičariji. Ogromno. Tako mora pa DKP predstavniki iz Zagreba priti v Pulj, da se kaj posvetujemo ali kaj podobnega. Pač takšni smo. Ne vem kaj bi še rekel. Bistveno bi pa rad imel štipendije za naše zamejce, za mladino, da konsolidirajo jezik po eni strani in da nesejo znanje na drugo stran. Administrativno bi pa rad videl, da naši skupni evropski poslanci ne glede na strankarsko, v Evropski uniji porivajo skupni jezik za regijo Alpe Adria, da se nostrifikacija, da se diploma v Italiji ali pa v Sloveniji ali pa v Avstriji ali pa na Hrvaškem lahko priznava v delovnem okolju v tej regiji Alpe Adria. Če bi to dosegli, bi bil pretok kapitala, jezik bi obdržali.</font><br/>
<font size="4">Ker na koncu koncev »multijezičnost« se je pokazala kot bonus v Avstriji. Avstrijsko gospodarstvo na Koroškem je to spoznalo in veliko njih se uči že slovensko, ki so prej samo nemško govorili. Ker če hočeš razvijat posel, moraš. Saj je tudi Ribničan Urban znal prodajati kuhalnice na Dunaju. Toliko bom rekel.</font><br/>
<font size="4">Poročilo kakor ste ga dobili, naj bi postala stalna praksa na osnovi podatkov, ki jih bomo dobili od drugih ministrstev. In pa želim si še bolj tesnega povezovanja z resorskimi ministri glede šolstva, glede gospodarstva, glede razvoja nasploh. Jaz nimam orodij s katerimi bi lahko delal, jaz imam moje edino orodje je beseda. Oni imajo pa dejansko orodja na »bilaterali«, na tistem, drugem, tretjem, četrtem.</font><br/>
<font size="4">	Tako, hvala na poslušanju.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa. </font><br/>
<font size="4">	Če se kolegi moji poslanski in pa seveda člani komisije strinjajo, naknadno si je besedo želel gospod Pleskovič, če da mu lahko damo. </font><br/>
<font size="4">	Ja, izvolite gospod Pleskovič, imate besedo.</font><br/>
<br/>
<b><font size="4">	DR. BORIS PLESKOVIČ:</font></b><font size="4"> Ker mi je gospod minister rekel, če imam kakšen komentar na ta dvojezični vrtec; mi smo na svetovnem kongresu organizirali en seminar, kjer je prišla ravnateljica pa učiteljice tega vrtca in prišel je tudi minister in to je bilo čudovito.</font><br/>
<font size="4">Mislim, motivacija učiteljev, ravnateljice in otrok. In otroci prihajajo iz slovenskih družin, iz mešanih zakonov in čistih avstrijskih družin, kjer tudi starši vejo, da če več znaš, več veljaš. Da če boš znal slovensko in avstrijsko, boš lahko čez mejo delal na gospodarskem področju. Tako da, meni se je milo storilo pri srcu in ministru, ki smo videli kakšna motivacija in če lahko podpremo, da se to še druga enota odpre, bi bilo »fajn«.</font><br/>
<br/>
<b><font size="4">12. TRAK: (VP) - 15.00</font></b><br/>
<br/>
<font size="4">	(nadaljevanje) Kar se tiče pa konzula v Reki, jaz slučajno poznam častnega konzula Hrvaške, ki je dober prijatelj od Mesića in vseh politikov tam, ki ima svojo pisarno, ki jo sam financira, ker častni konzuli ponavadi sami financirajo, mi potem vsake toliko časa pove, da mora urejati kakšne gospodarske zadeve ali pa kakšnega zaprejo v Kopru Hrvata, pa ga more reševati, čez vikend ga ob dveh ponoči pokličejo. Ampak za začetek bi jaz pogledal, če imamo kakšnega bogatega Slovenca, uglednega, ki bi bil častni konzul na Reki ali pa tudi, ki tam živi in je to začetek. Ker država, zunanje ministrstvo, bo reklo »nimamo denarja«. Ampak veliko se da rešiti s častnim konzulom, ki se sam financira.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa.</font><br/>
<font size="4">	Jaz verjamem, da tukaj je bila beseda dana, tukaj so tudi, bom rekla ste pristojni nekateri z ministrstev, tudi za zunanje zadeve. Jaz računam na to, da tudi vi, da peljete to zgodbo naprej, da vendarle bo zadeva šla v to smer.</font><br/>
<font size="4">	Zdaj, če ni nobene želje več po razpravi, lahko, v bistvu zaključujem razpravo.</font><br/>
<font size="4">In glede na razpravo ugotavljam, da se je Komisija za odnose s Slovenci v zamejstvu in po svetu, seznanila s poročilom Vlade Republike Slovenije o realizaciji načrtovanih dejavnostih in sredstvih za Slovence izven meja Republike Slovenije v letu 2018. S tem zaključujem 2. točko dnevnega reda.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA - INFORMACIJA O IZVAJANJU POSTOPKA REPATRIACIJE IZ BOLIVARSKE REPUBLIKE VENEZUELE.</font></b><br/>
<font size="4">Gradivo k tej točki smo prejeli od Urada Vlade Republike Slovenije za Slovence v zamejstvu in po svetu, dne 16. in 17. septembra 2019. Prvi del gradiva je javen. </font><br/>
<font size="4">Hvala lepa vam. / oglašanje iz dvorane/ Pravilno. Hvala lepa. Hvala lepa. Hvala lepa.</font><br/>
<font size="4">Prvi del gradiva je javen in objavljen na spletnih straneh Državnega zbora s sklicem. Drugi del gradiva, pa je označen s stopnjo tajnosti - Interno in smo ga prejeli proti podpisu. </font><br/>
<font size="4">Minuto, dve bomo počakali. / oglašanje iz dvorane/</font><br/>
<font size="4">Ja, kar, hvala lepa. / oglašanje iz dvorane/ Ja. Vse dobro. Naj lepo poteka.  / oglašanje iz dvorane/</font><br/>
<font size="4">Drugi del gradiva pa je, aha, to sem prebrala, ja… Seja bo zato v prvem delu odprta za javnost, drugi del pa bo potekal brez navzočnosti javnosti. V obeh delih bo možna razprava o predloženem gradivu, vendar mi dovolite, da vas ob tem opozorim, da na odprtem delu ne uporabljajte podatkov, ki izhajajo iz gradiva, ki je označeno s stopnjo tajnosti – Interno.</font><br/>
<font size="4">Obveščam vas, da ste na klop prejeli tudi predloge sklepov. Razprava o predlogih sklepov in glasovanje bosta potekala v prisotnosti javnosti. </font><br/>
<font size="4">V prvem delu seje dajem besedo najprej ministru, pristojnemu za odnose s Slovenci v zamejstvu.</font><br/>
<font size="4">Gospod Peter Jožef Česnik, izvolite.</font><br/>
<font size="4">Imate besedo.</font><br/>
<br/>
<b><font size="4">PETER JOŽEF ČESNIK: </font></b><font size="4">Hvala za besedo.</font><br/>
<font size="4">Venezuelska situacija je nekaj, kar se je nenadoma pojavilo, se počasi kuhalo in zdaj je dobesedno eksplodiralo. Število ljudi, ki živi v Venezueli, slovenskih korenin - ni točnih podatkov. Tukaj so mešani zakoni, nekateri so bili »backpackerji«, pa so ostali, nekateri so se izselili že v 50., 60. letih prejšnjega stoletja. Kriza je predvsem humanitarna. To ni situacija, kot je bila v Sarajevu leta 1992, ko se je streljalo iz enega stanovanja v drugega. Do te kritične mase še ni prišlo. Vendar vodo s tankerjem pripeljejo zjutraj in stanovanje dobi dva vedra, zvečer podobno. Skupina stanovalcev je kupila svoj generator, da lahko polnijo vsaj mobilne telefone. Zobozdravnica s 30 let delovne dobe, njen mesečni dohodek je reci in piši neto 5 evrov. In žonglirajo – ali kupim hrano ali kupim zdravila.</font><br/>
<br/>
<b><font size="4">13. TRAK: (VP) - 15.05</font></b><br/>
<br/>
<font size="4">	(nadaljevanje) Zato sem jaz na lastno iniciativo šel v Krko in direktor Krke, gospod Colarič, je takoj »doniral« 120 do 150 kil zdravil, kolikor je pač bilo. In jaz sem prosil Venezuelce, Slovence tam, da mi pošljejo seznam zdravil, anamnezo kompletno, da so zdravniki in specialisti v Krki lahko določili kaj in kako. 80 % teh zdravil je že šlo preko Karitasa v Venezuelo. Dodatno iščem še pri Novartisu in pri Ciba-Geigy v Švici.</font><br/>
<font size="4">	Zavedati se moramo, da to so ljudje, ki prihajajo iz subtropskega področja, špansko govorečega, ki so nam, Sloveniji, ekonomsko pomagali v času naše osamosvojitve, ko je pri njih še bila »konjuktura«. Ko so nafto prodajali, ko je bil res to ena bogata, skoraj Indija Koromandija. Zdaj so pa oni na drugem koncu in mi imamo 5. člen Ustave in moramo pomagati.</font><br/>
<font size="4">Mi smo s tem začeli na uradu, že februarja meseca smo zasledili, da se nekaj dogaja in smo začeli o tem delat, premišljevati in smo sklenili, da bomo to dali na Vlado. In gradivo, ki je bilo pripravljeno v tistem času, je bilo 29. avgusta sprejeto na Vladi s sklepom, da se začne postopek repatriacije in smo za to ustanovili delovno skupino sedmih resorjev.</font><br/>
<font size="4">Na žalost jaz ponavljam besede, ki sem jih imel prej – nimam orodij, da bi lahko fizično kaj naredil. Lahko pa koordiniramo dejavnost. In tukaj bi rekel, da odziv slovenskih gospodarstvenikov je bil pozitiven. Ker v Krki takoj zaposlijo farmacevte, biokemike, zdravnike, računalničarje, strojne inženirje, kemične inženirje. RLS v Komendi, ki se ukvarja z robotiko in podobno, takoj da delo dvem, trem računalničarjem, elektroinženirjem, strojnim inženirjem. To je zelo pozitivna stvar. Jaz bi tukaj rad videl, da bi mediji to podprli, namesto da pišejo kot rumeni tisk, da kaj se dogaja. </font><br/>
<font size="4">Skupina, o kateri sem rekel, se je do zdaj sestala na treh sejah. In jo vodi državna sekretarka na uradu Olga Belec, na žalost je zaradi bolezni danes odsotna. In namestnik predsednice, dr. Dejan Valentinčič. In on lahko predstavi bolj natančno delo komisije.</font><br/>
<font size="4">Moram pa reči. Število je, gospod Cerar je dal v medije 55 oseb. Originalno je bilo 47 oseb in ta številka gre gor in dol. Ni točnega števila, zaenkrat. Ker to so samo povpraševanja. To ljudje dvigajo roko, zainteresirani smo ali niso, pa še dokončno odločeni, da bi. Vsaka prošnja je seveda obravnavana individualno in za vsakega bomo ugotovili ali so pogoji, ja ali ne. Imamo tudi mešane zakone in različna pravna pravila naše ustavne in zakonske ureditve veljajo za vsakega drugače. V tem času pa mi aktivno delamo zdaj na humanitarni pomoči. Brazilska ambasada nam je obljubila pomoč in nam že pomaga v povezavah. Slovenci, predvsem Štefan Bogan Šalej iz Sao Paola, izseljenec slovenskega rodu, iz kozjanskega konca Slovenije – ima odlične povezave z Venezuelo in bo veliko pomagal. Karitas in vatikanski nunciji v Ljubljani je tudi pripravljen pomagati. Tako, da mi smo vpregli vse mogoče povezave kar jih je, da zadovoljimo vsaj osnovne humanitarne stvari in pomoč tem ljudem, pred repatriacijo. </font><br/>
<font size="4">Zdaj, je pa moja dilema. Z humanitarnimi ukrepi mi njim olajšamo življenje, konkretno. In upam, da bodo priprave za repatriacijo čim prej usklajene in začnemo to obravnavati. </font><br/>
<br/>
<b><font size="4">14. TRAK: (VP) - 15.10</font></b><br/>
<br/>
<font size="4">	(nadaljevanje) Zavedati se pa moramo, da logistika ni enostavna, kar se tega tiče – oni živijo na različnih koncih Venezuele, eno so v Valenci, eni so v Caracasu in podobno. In ker je to občutljiva tematika, to so ljudje, to so ljudje naših korenin, moramo biti, delati to z občutkom. Kjer je družina sedmih, jih ne smemo razbijati, naj ostanejo. Jaz bi rad videl, da tudi dobim podatke od kod iz Slovenije izhajajo, da jih mogoče nastanimo v tistem delu. Če je iz Ilirske Bistrice, mogoče imajo še sorodnike tam, imajo mogoče bratrance, sestrične in podobno. </font><br/>
<font size="4">Druga stvar je priznavanje njihovih izobrazbenih diplom – to bo delalo Ministrstvo za šolstvo. Vendar dva, trije delodajalci so mi že rekli: na osnovi diplom, ki jih imajo in znanja, mi tako na licu mesta lahko takoj preizkusimo, pa bomo potem to urejali. </font><br/>
<font size="4">Tako da, tukaj imamo, odpiramo vrata. Ampak kompleksnost je pa taka, da mi jih moramo pripeljati sem in 15 mesecev jim dajemo vso pomoč. Potem pa prerežemo to popkovino. In v petnajstih mesecih moramo mi te ljudi vključiti v slovensko družbo. Otroci, 10, 12 let star mora iti v šolo. Starejši, ki morajo iti v dom za starejše, morajo iti v dom za starejše – pa ne zna več dobro slovensko. Druga klima, druga dieta, drug jezik. A jih bomo dali v Tolmin, v stare kasarne, ta stare? Dva pa v dom starejših občanov v Ormož? Kako se bodo pa obiskovali? To so vse te kompleksnosti, ki jih mi zdaj na komisiji obravnavamo in tukaj bi rad videl, da komisija dobi še več pomoči, tako kot smo v tistih sklepih prej navedli, da bi kompetentne odgovorne osebe lahko hitro to urejale, da to čim prej izpeljemo. Imamo pa 30 dni časa, da pripravimo sistemsko rešitev.</font><br/>
<font size="4">Naj vam poudarim še eno. Leta 1992 je 671 ljudi bilo evakuiranih iz Sarajeva v dveh avtobusnih konvojih. Nobenega seznama kdo so te ljudje, kje so te – ni. Mi zdaj pripravljamo sistemsko rešitev za to situacijo, ki bo mogoče uporabna in naj bi bila uporabna tudi za bodočnost. Zato bomo veliko bolj detajlno delali, ne pa ad hoc. Ad hoc rešitev je bila – 9 Slovencev, ki smo jih evakuirali iz Sirije, pa danes ne vem, kje so. Ne najdemo, kje so. Za te ljudi pa bomo vedeli, ne. Tako da, to so te stvari in vidite, ko rečem, to je en tak velik mozaik, ki mi je ogromno koščkov manjkalo. </font><br/>
<font size="4">Drugo bom pa poudaril. Jaz sem sam šel, 22 let star, z enim kovčkom v Avstralijo. Po 36 letih sem prišel nazaj, sem imel dva zaboja, po dva »kubika«. Te so bili pa tam 60 let. Ustvarjali, imeli stanovanja, podjetja, poklice. Kaj bo zdaj z vsem tem? V momentu, ko bodo prišli sem, bo tako kot je bilo s Slovenci v Sarajevu – v bloku bodo ugotovili, da so šli, stanovanje bo »zravbano«. Prodat pa ne morejo, ker cene ni, ker ni denarja. In zdaj vidite, kako jaz na to gledam. Dobesedno čustveno. Uradniki, posebno nižji, pa gledajo samo po paragrafih. In tukaj pričakujem, da boste, če bodo poslanska vprašanja v Državnem zboru, tudi to temo kot čustveno temo obravnavali. Ne, da samo prepeljemo živino z enega konca na sveta na drugega. To ni živina, to so ljudje. </font><br/>
<font size="4">Hvala.</font><br/>
<font size="4">Dejan, boš ti nadaljeval? </font><br/>
<br/>
<b><font size="4">PREDSEDNICA IVA DIMIC: </font></b><font size="4">Ja, tako. Hvala lepa vam, minister, za to.</font><br/>
<font size="4">Saj ravno zato, ker vemo, da je tukaj veliko zgodb, težkih zgodb, osebnih zgodb, veliko čustev, je bil tudi namen današnje seje, seveda kolikor lahko kot, bom rekla poslanci pripomoremo k temu, da bi zadeve čim bolj normalno, čim lažje stekle. </font><br/>
<font size="4">No, seveda, gospod Valentinčič, zdaj imate pa vi besedo za dopolnilo.</font><br/>
<font size="4">Izvolite.</font><br/>
<br/>
<b><font size="4">DR. DEJAN VALENTINČIČ: </font></b><font size="4">Hvala lepa, spoštovana gospa predsednica. Spoštovani poslanke, poslanci. </font><br/>
<font size="4">Torej, kot vsi že veste, je Vlada Republike Slovenije na seji 29. avgusta letos, sprejela sklep,</font><br/>
<br/>
<b><font size="4">15. TRAK: (VP) - 15.15</font></b><br/>
<br/>
<font size="4">	(nadaljevanje) da Slovenija začne postopek repatriacije Slovencev iz Venezuele. </font><br/>
<font size="4">	Za, nekako operativno izvedbo same repatriacije, je bila imenovana medresorska delovna skupina, ki jo vodi državna sekretarka na uradu, gospa Olga Belec. Jaz sem njen namestnik in zaradi njene odsotnosti danes dovolite, da jaz povzamem nekako te tehnično-operativne, izvedbene stvari, torej kaj je bilo do sedaj narejenega, kako komisija deluje in kje smo na tem postopku repatriacije.</font><br/>
<font size="4">	Torej, seveda kriza v Venezueli, vsi vemo, se vleče že kar nekaj časa, nekaj let, se pa z leti slabša. In posebej od letošnje pomladi je prišlo do nekega bistvenega poslabšanja in zato so prvi naši rojaki začeli izražati interes, pošiljali prošnje za repatriacijo. Za to seveda obstaja zakonska podlaga, celo poglavje v Zakonu o odnosih Republike Slovenije s Slovenci zunaj njenih meja določa postopek repatriacije. Torej, da imajo Slovenci, slovenski potomci, pravico do tega postopka, če se znajdejo v taki državi, ki je v hudi krizi. Do sedaj smo našteli 55 takih prošenj. Seveda urad, ki pa obravnava kdo je do repatriacije upravičen, jih bo obravnaval šele ko bodo nekako dani pogoji, da bi se lahko vrnili. In kje smo tako daleč? </font><br/>
<font size="4">	Torej, v medresorsko delovno skupino je, poleg urada so vključena tudi vsa relevantna ministrstva. Medresorska skupina se je do sedaj srečala na treh sejah in pripravila dobršen del rešitev. Zelo iskreno pa lahko rečem vsaj, da smo se nekako, sploh na zadnji seji smo nekako zaznali kje je naša omejitev. Lahko rečemo, da je prišlo do enega zastoja. To ne pomeni, da je komisija slabo delala, jaz mislim, da je komisija zelo dobro in korektno opravila svoje delo, sestavljeno iz strokovnih članov. Je pa seveda, ko pa prihaja do nekih strateških, pomembnih odločitev, seveda gre tukaj za neke politične odločitve, odgovorne odločitve seveda, ki se jih na uradniškem nivoju ne da narediti. </font><br/>
<font size="4">Torej, mislim, da je vprašanje po katerem ključu se bo dodeljevalo denarno pomoč že bolj kot ne rešeno, o tem bo mogoče več povedala predstavnica Ministrstva za delo, družino, socialne zadeve in enake možnosti. Enako glede zdravstvene oskrbe in zavarovanja, glede vključevanja otrok v šole in tako dalje. Ena taka pomembna omejitev pa je, da seveda vse te socialne bonitete, ki jih te ljudje po Zakonu o odnosih Slovenije s Slovenci zunaj njenih meja imajo, so nekako, se podeljujejo po regionalnem principu. Torej, nek center, torej izpostava centra za socialno delo ali Zavoda za zdravstveno zavarovanje, podeljuje glede na to kje imajo te ljudje bivališče. Seveda tako daleč pa na žalost še nismo, ker prav vprašanje nastanitve je tisto, ki je najtežje rešljivo. Seveda gre za potomce Slovencev, torej dobršen del njih ima še vedno sorodnike v Sloveniji, računamo, da bo del stanovanjskega problema rešen tudi na ta način. Seveda se pa ne moremo zanašati, da bo to rešeno v vseh primerih. Torej, iščemo tudi druge rešitve. Seveda, ker smo videli, da je to mogoče nekoliko trši oreh kot bi ga lahko bilo mogoče tako hitro rešiti, se je urad odločil za zdaj predvsem za dva nekako odziva na to.</font><br/>
<font size="4">Prvi odziv je, da smo včeraj sklicali prvi sestanek vseh nevladnih, civilnodružbenih organizacij, ki se ukvarjajo z Slovenci po svetu in vseh teh večjih, pomembnejših humanitarnih organizacij, ki so se tudi vse udeležile sestanka. In tudi preko njihove pomoči smo iskali vse te rešitve. Druga stvar pa, za nas zelo pomembna, torej na podlagi spoznanj, predvsem tretje seje medresorske delovne skupine, se je vodja skupine, državna sekretarka Olga Belec, odločila, da bo urad pozval Vlado, naj se v medresorsko delovno skupino vključi tudi državne sekretarje teh resorjev, ki so vključeni v to vprašanje in pa tudi ali generalnega sekretarja Vlade ali državnega sekretarja iz kabineta premierja, da bo ta komunikacija še olajšana, da bo seveda tudi to, kar je nekako, se te rešitve na strokovni ravni že našlo, da bodo dobile potrebno politično težo, da se lahko naredi ta preskok. </font><br/>
<font size="4">Ker seveda, mi ljudi v državo ne moremo prepeljati preden vemo kako bo tukaj situacija delovala. Naš cilj seveda je, da takoj po povratku so dobro integrirani, da imamo instrumente kako jim pomagati urediti dokumente, čim prej se integrirati na trg delovne sile in tako dalje. To seveda so čisto najnovejše stvari, kar sem omenil glede mogoče okrepitve delovne skupine, torej to je bil nekako sklep včerajšnje seje, torej rešitev še tukaj ni poznana. </font><br/>
<br/>
<b><font size="4">16. TRAK: (TB) – 15.20</font></b><br/>
<br/>
<font size="4">	(nadaljevanje) Mogoče toliko, na tej načelni ravni, seveda potem v zaprtem delu seje pa lahko operiramo tudi z konkretnejšimi informacijami, kako stvari potekajo.</font><br/>
<font size="4">	Mogoče bi omenil samo še zadnje stvar. Glejte, Slovenija ni prva država v Evropi, ki se je lotila repatriacije Venezuele. Kar nekaj držav se je tega lotilo že pred nami in tudi uspešno izvedlo. Vse te države pa imajo eno skupno lastnost in ta lastnost je, javnost o tem ni bila obveščena. Torej, javnost je za repatriacijo izvedela, ko so njihovi rojaki že bili v državi. Tega seveda te države niso delale, ker bi želele to skrivati pred javnostjo, ampak seveda, ker so želele zaščititi te posameznike in tudi vsaj zaščititi svoje nacionalne interese. Zdaj, v Sloveniji seveda ne pozivam, da prekinemo informiranje, se to dogaja, je tematika, ki je tudi javno prisotna, prosim pa seveda za vsesplošno razumevanje javnosti, / nerazumljivo/ da, gre za zelo občutljive stvari, veliko osebnih podatkov je seveda, da je tukaj, ne ker bi želeli kaj skrivati, ampak ker želimo to izvesti varno in učinkovito, vendar je potrebno pazljivo komunicirati.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA IVA DIMIC:</font></b><font size="4"> Hvala lepa tudi vam, gospod Valentinčič.</font><br/>
<font size="4">Sama se strinjam, vendar, vedno je tako, da če se čisto nič ne pove, potem ima javnost občutek, da se zadaj nekaj dogaja, kar mogoče ni dobro, tako da, prav je, da je javno seznanjena, da Vlada dela na temu, da se stvari pripravljajo, vse ostale korake pa seveda, morajo zaupat, da se bo delal v najboljši meri, seveda tudi za ljudi in nenazadnje tudi za vse ostale nas, državljane.</font><br/>
<font size="4">Sedaj pa pozivam vse ostale vabljene, predstavnike drugih ministrstev, če želijo na tem odprtem delu podat kakšno informacijo, kar se tiče mogoče tudi kako oziroma tudi medresorske skupine… Želite? Pa če se za magnetogram lahko predstavite, prosim.</font><br/>
<br/>
<b><font size="4">MAG. URBAN KRAJCAR:</font></b><font size="4"> Hvala lepa, gospa predsedujoča. Urban Krajcar, Ministrstvo za delo, družino, socialne zadeve in enake možnosti. </font><br/>
<font size="4">	Bom precej kratek no, samo dopolnil bi, mogoče malce, gospoda ministra in gospoda Valentinčiča, ki sta že odprla tematiko. Kot veste, so izkušnje, kar se tiče repatriacije, precej skope v Sloveniji. Imeli smo en primer sirijske družine iz leta 2013 in na tem primeru smo videli, da potrebujemo za sprejem večjega števila oseb, ki bi se po postopku repatriacije preselili v Slovenijo, sistemsko rešitev, kot smo slišali že danes. Ministrstvo za delo, družino, socialne zadeve in enake možnosti seveda intenzivno sodeluje tudi v medresorski delovni skupini za repatriacijo, z namenom, da bi vsa pristojna ministrstva s skupnimi močmi pripravila kar se da optimalen izvedbeni načrt.</font><br/>
<font size="4">	Ker že prej omenjena izkušnja nas uči, da mora biti za večje število ljudi, ki bi bile lahko repatriirane v Slovenijo, izdelan sistem in ne zadostuje le individualna obravnava posameznih oseb ali družin. Mogoče na tej točki opozorim, da leta 2013 je bila izkušnja precej boleča, kjer smo to družino vozili praktično od Poncija do Pilata, da smo jim lahko pomagali, tako da, če bo število teh ljudi precej večje, kar se nakazuje, da bo, bo seveda potrebno sodelovanje vseh možnih resorjev.</font><br/>
<font size="4">	Na tej točki bi morda še poudaril, da je postopek repatriacije v največji meri predvsem logističen izziv, ker je v prvi vrsti potrebno zagotoviti prihod oseb v Sloveniji ter njihovo nastanitev, šele v drugi fazi pa se bo odločalo o tem, do katerih pravic in pomoči so repatriirane osebe opravičene. Na ministrstvu si bomo seveda prizadevali, da bodo repatriirane osebe seznanjene z vsemi pravicami in storitvami, v okviru pristojnosti našega ministrstva in do katerih so lahko upravičene. Po potrebi se pa seveda zavezujemo, da bomo pripravili dodatna navodila, kako se te pravice uveljavljajo, centri za socialno delo pa jim bodo nudili vso podporo v okviru svojih pristojnostih.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br/>
<font size="4">No, to je bilo z vidika Ministrstva za delo, družino, socialne zadeve in enake možnosti.</font><br/>
<font size="4">Mogoče še kakšen…? Ja, kar izvolite, pa tudi, če se predstavite, prosim.</font><br/>
<br/>
<b><font size="4">ROMAN GRUDEN:</font></b><font size="4"> Roman Gruden, Ministrstvo za izobraževanje, znanost in šport.</font><br/>
<font size="4">Morda bi poudaril to, da kar se tiče našega ministrstva in torej izobraževanja teh potencialnih povratnikov, to za nas ne predstavlja nobenih težav. Že v obstoječem okviru, pač v obstoječi zakonodaji, to lahko brez problemov izvedemo. </font><br/>
<br/>
<b><font size="4">17. TRAK: (TB) – 15.25</font></b><br/>
<br/>
<font size="4">	(nadaljevanje) Smo imeli že podobne izkušnje tudi v preteklosti, ko so recimo iz Argentine se vračali ljudje in je zadeva potekala brez težav. Tako da, kar se nas tiče, nimamo s tem nobenih zadržkov.</font><br/>
<br/>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br/>
<font size="4">Ste pa tudi del te medresorske skupine, kajne? / oglašanje iz dvorane/ …če sem prav razbrala.</font><br/>
<font size="4">Še kdo, drugače počasi… če ni želje, bomo prešli na razpravo… Še ostali vabljeni, ja, kar? Še kdo od vabljenih želi besedo?</font><br/>
<font size="4">Ja, kar izvolite gospa, tudi, če se predstavite.</font><br/>
<br/>
<b><font size="4">PAVLINKA KOROŠEC-KOCMUR:</font></b><font size="4"> Pavlinka Korošec-Kocmur, Izseljensko društvo Slovenija v svetu.</font><br/>
<font size="4">Hvala lepa za besedo in hvala za vabilo na to sejo. Naše izseljensko društvo pozdravlja in komisijo in Urad za Slovence po svetu, za ves trud, ki ga vlagate v to repatriacijo, v prvo močno organizirano repatriacijo, ki je seveda izziv za našo državo. Kot veste, ste že omenili, primer iz krizne situacije, ko so prišli iz Bosne. Poznamo tudi primer iz Argentine, ko smo na našem društvu, skupaj z raznimi nevladnimi organizacijami in s totalno podporo Ministrstva za šolstvo, lahko hitro vključili Slovence iz Argentine, v naš vsakdan. Zato trdno verjamem, da bo tudi ta Vlada res sposobna hitro izvesti to repatriacijo. Ljudi ni veliko. Takrat, ko so prišli iz Argentine, sicer na lastne stroške, jih je bilo tam okrog 400. Ni bilo še zakona, samo Ministrstvo za šolstvo je takrat lahko pomagalo, da so se lahko hitro vključili… Drugače smo na podlagi društev in nevladnih organizacij to delali, zdaj pa zakon je, urad zelo dobro dela, komisija dobro dela in trdno verjamem, da bo res zelo, zelo hitro to steklo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA IVA DIMIC:</font></b><font size="4"> Hvala tudi vam.</font><br/>
<font size="4">Tako, mislim, da smo ta del zaključili. Zdaj lahko dam besedo, razpravo, članicam in članom komisije, če želi kdo razpravljat na tem odprtem delu, še?</font><br/>
<font size="4">Če drugega ne no, bom jaz, pač, povedala mogoče svoje mnenje… Jaz tudi želim, da bi zadeva bila uspešno in v roku, seveda, izpeljana. Vem, da imate rok, da mora it na Vlado praktično v prihodnjih dneh – do 27. je bil rok, kajne, postavljen, septembra, da gre zadeve, da se predložijo na Vladi. Želim si, resnično, da bi bilo to medresorsko sodelovanje, da bi vsa ministrstva sodelovala, da bi bilo opolnomočeno z ljudmi, ki dejansko imajo, nenazadnje, ne samo željo, ampak tudi neka pooblastila, da lahko tam rečejo, kajne, ker če pride na tako skupino in da se zadeve sprejemajo in reče, ja, glejte, tega pooblastila jaz danes nimam tukaj, je seveda zadeva potem spet prestavljena na nek drug termin, zato razumem vaša prizadevanja, pa, mislim, da tudi vsi vejo, da bo potrebno to naredit.</font><br/>
<font size="4">Zahvaljujem se vam za pripravljeno gradivo, ki smo ga prejel. To… poročilo no, kako poteka repatriacija, kakšno je stanje. Sama rečem, če grem na ta nivo, kot je rekel minister, seveda, ti ljudje so v stiski. Ti ljudje praktično verjetno ne vidijo izhoda in jim je verjetno ta možnost neke repatriacije tista zadnja rešilna bilka, da se rešijo iz nastale situacije, ki je trenutno v Venezueli. Kljub vsem bogastvu, kot ste omenjal, ki so ga imeli, pa se ga, to je dokaz, kako se, če se ne družbeno odzivamo, odgovorno, lahko tudi tako bogastvo spremeni v neko breme in izgine in potem so ljudje ujetniki praktično nekega sistema in sami sebe in ni lahka pot ven iz tega priti.</font><br/>
<font size="4">Da se dogajajo težke stvari v Venezueli, so poročali mediji že v preteklosti. </font><br/>
<br/>
<b><font size="4">18. TRAK: (VP) - 15.30</font></b><br/>
<br/>
<font size="4">	(nadaljevanje) Jaz se zelo dobro spomnim ene slovenske oddaje, mislim da je Dan najlepših sanj, kjer je bilo prvič govora o težavah v Venezueli in kjer so združili, kjer so pripeljali, no, na združenje polbrata in polsestre. Mislim, da je takrat pokazalo, da se da na nek način pomagati vendar jaz, bi moralo biti veliko takih oddaj v Sloveniji, ki bi take želje uresničevali, da bi lahko zagotovili vsem, ki je potrebno zagotoviti, si seveda še enkrat rečem »jaz si to želim, da bi bila zadeva lepo speljana, profesionalno speljana«. Toliko, kolikor moramo vsi ostali vedeti, vse ostalo pa, da je. Ampak jaz mislim, da seveda so vedno vprašanje finance, tako kot je omenil minister. </font><br/>
<font size="4">Potem, kam te ljudi nastaniti, kako jih čim bolj integrirati – bomo, seveda, kot Komisija za Slovence v zamejstvu in po svetu spremljali to delo in seveda tudi kdaj povprašali s kakšnim poslanskim vprašanjem ali pa s sklicem seje, kako bo.</font><br/>
<font size="4">V tej fazi pa želim, da bi se vendarle odločili, da gremo z vso resnostjo v to. Nenazadnje, mi imamo zakon že dolgo, dolgo let sprejet, kajne, praktično od samostojne Slovenije. Nimamo pa… / oglašanje iz dvorane/ Kako? / oglašanje iz dvorane/ Ja, 2006. Nimamo pa nekega »izvednega« akta kako naprej. Jaz res računam, da se bo to naredilo. </font><br/>
<font size="4">Seveda dajem zdaj besedo prijavljenima kolegoma - gospodu Kepi.</font><br/>
<font size="4">Izvolite.</font><br/>
<br/>
<b><font size="4">FRANCI KEPA (PS SDS): </font></b><font size="4">Hvala za besedo.</font><br/>
<font size="4">Tudi jaz pozdravljam to akcijo, da se, da pridejo ljudje z Venezuele. Jaz sem to vprašanje dal pred enim letom na zaslišanju gospoda bivšega ministra zunanjega, zdajšnjega obrambnega ministra, pa takrat se niti, niti še niso nič podatkov imeli, to je eno leto nazaj. Pa so rekli, da nekaj se jih je vrnilo, pa da so nekam šli v Španijo, pa da ne vem kaj. Takrat še ni bilo toliko posluha oziroma se še ni vedelo.</font><br/>
<font size="4">Zdaj, prav, to število niti ni tako veliko in mislim, da o denarju se sploh ne bi smeli pogovarjati, ker to so, če najdemo denar za ne vem kaj vse, pa to so naši ljudje, to so naše, to je naša kri, pa tudi, če je samo ne vem kaj, delno. In ne smemo, ljudje so v težavah, ljudje so že več let v težavah. Tam imam kolega iz Argentine, nimajo denarja. Niti, tudi če imajo denar, niso mogli kupiti hrane, so, problem je osnovnih zadev – higiena, prehrana. Niso mogli kupiti, dobesedno so stradali, mislim, da še zdaj, mogoče zdaj malo več pomagajo agencije, Karitas in drugi. Ampak še vedno je zelo velika kriza in prav je, da to, mislim, da se to že kar nekaj, že predolgo vleče, da bi lahko mogoče se organizacijsko bi bilo potrebno usposobiti ampak to je že kar dolgo kar se o tem pogovarjamo. Prav je, da so tudi vse ministrstva pri tem sodelujejo in da se jim maksimalno pomaga in želim si, da to čim prej izvedete. </font><br/>
<font size="4">Hvala.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa.</font><br/>
<font size="4">Še kolegica Udovič, ja / izklop mikrofona/.</font><br/>
<font size="4">	/ vklop mikrofona/ Se opravičujem, gospa Mateja.</font><br/>
<br/>
<b><font size="4">	MATEJA UDOVČ (PS SMC): </font></b><font size="4">Hvala lepa za besedo.</font><br/>
<font size="4">	Mene tudi veseli, da je Vlada pristopila k reševanju problema naših ljudi v svetu, se mi pa pri celi zgodbi, ki jo spremljamo, tako tukaj na komisiji, kot v svetu, poraja nekaj vprašanj, pa bi jih zastavila, pa če so možni tudi odgovori.</font><br/>
<font size="4">	Za repatriacijo lahko zaprosijo, kot vemo, državljani Republike Slovenije kot tudi osebe slovenskega porekla, ki slovenskega državljanstva nimajo. Pa me zanima, ali je to edini pogoj, ki jih mora oseba izpolnjevati, da dobijo pravico do repatriacije? Ali so še kakšni drugi pogoji, kot so recimo, da niso pravnomočno obsojeni? Hkrati me zanima za njihove partnerje – ali to pomeni zunajzakonske zveze oziroma poroke tik pred zdajci, kajne?</font><br/>
<br/>
<b><font size="4">19. TRAK: (VP) - 15.35</font></b><br/>
<br/>
<font size="4">	(nadaljevanje) Ali morajo biti poročeni dlje časa? In kako, do kakšnega upravičenja so ti ljudje, ki niso, ki so njihovi partnerji, pa nimajo slovenskega porekla, kakšne pravice bodo potem oni tukaj imeli v Sloveniji?</font><br/>
<font size="4">Pa zanima me – upravičena oseba ima, to vemo, da ima 15 mesecev statusa repatriirane osebe. V tem času ta oseba prejema tudi državne ugodnosti. Katere so vse te ugodnosti - pravice do brezplačne nastanitve, izobraževanja, zdravstvenega varstva, finančna pomoč in podobno. Me pa zanima kaj pa po tem obdobju? Ali si mora potem ta oseba najti drugo nastanitev? Ali ta oseba tudi po 15-mesečnem obdobju prejema kakršno koli državno pomoč? Ali bo ostala po 15. mesecu, če si ne bo uspela najti službe, brez strehe nad glavo? </font><br/>
<font size="4">	Hvala lepa. Zaenkrat toliko.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa.</font><br/>
<font size="4">	Še gospa Karla Urh, ja.</font><br/>
<br/>
<b><font size="4">	KARLA URH (PS LMŠ): </font></b><font size="4">Lepo pozdravljeni vsi skupaj. </font><br/>
<font size="4">	Mislim, da ga v tej prostoru, v tej dvorani ni, ki bi nasprotoval tej repatriaciji Slovencev, ki živijo v Venezueli v težkih razmerah. Kot smo brali, lahko gospa, ki je v penzionu ali pa, če hočete, ravno prihajam iz Društva upokojencev Kamnik, kjer se medgeneracijsko srečujemo in poskušamo pomagati drug drugemu, mlajši, malo manj mladi in starejši. In ravno tako so tukaj ljudje, ki so starejši, malo manj starejši ali pa najmlajši, a ne, otroci oziroma vnuki že. In prav je, da poskrbimo za te naše sodržavljane, ki živijo onstran, daleč, a ne, bomo rekli v težkih razmerah, tako kot je rekla ta gospa – »imam penzije, ki je 4 evre, 18 evrov pa stane en liter olja«. Dobro sem si zapomnila ta, v bistvu odstavek, ko sem brala v enem časopisu in se mi zdi, no, da je prva stvar, da v bistvu poskušamo pomagati, ker zakonska podlaga je.</font><br/>
<font size="4">Iz tega je treba izpeljati zdaj samo, bom rekla sam postopek, da lahko steče hitreje. Seveda, ti ljudje niso migranti, ki bi prišli in nič delali – oni želijo se vključiti normalno v proces naš, tako kot mi. Oni, jih je strah, da bi prišli in bi bili v breme nekomu. Ampak oni želijo normalno vključitev in pa delovanje v našem sistemu, ker so naši, slovenski, ljudje. In prav je, da to omogočimo čim prej in tudi jaz si bom prizadevala, tako kot vsi tisti, ki delujejo, da teh nekaj Slovencev rešimo, torej bede in trpljenja v drugi državi.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa.</font><br/>
<font size="4">	Še kolega Bevk, izvolite.</font><br/>
<br/>
<b><font size="4">	SAMO BEVK (PS SD): </font></b><font size="4">Hvala lepa za besedo, gospa predsednica. </font><br/>
<font size="4">	Jaz izražam zadovoljstvo, da bo Vlada repatriacijo izvedla na sistemski in organiziran način, da se ne bo zgodilo tako, kot z nekaterimi prejšnjimi posameznimi primeri, ko se danes ne vem kje nekdanji »repatriiranci« so in kakšna je njihova usoda po teh 15 mesecih. </font><br/>
<font size="4">	Zanima me pa nekaj drugega. Eno je repatriacija. Kaj pa druga pomoč? O eni pomoči smo slišali, ko minister zaproša farmacevtske firme, da pomagajo z zdravili. Ampak en primer – recimo, če imamo v Venezueli po podatkih urada od 500 do 600 Slovencev oziroma oseb slovenskega porekla in da se bo določeno število odločilo, da pride v Republiko Slovenijo, da bodo repatriirani. Ali je možna kakšna druga tudi sistemska pomoč? Marsikdo ima sorodnike v sosednjih državah, ne. Ali pa na drugem kontinentu. Mogoče bi mi lahko pomagali samo to, da jim omogočimo preselitev, da plačamo letalsko karto, ne vem, kakšno prenočišče in to. Ali se da tudi na tej ravni kaj pomagati? To bi bilo morda celo cenejše za Republiko Slovenijo in tudi bolj ugodno za te ljudi? Kajti šli bi k svojim sorodnikom, prijateljem, ki jih že poznajo in imajo mogoče z njimi tudi stike. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa. </font><br/>
<font size="4">	Tole je za ta krog bilo, no… Gospod minister, če želite podati ali pa gospod Valentinčič? / oglašanje iz dvorane/</font><br/>
<br/>
<b><font size="4">20. TRAK (AB) – 15.40</font></b><br/>
<br/>
<b><font size="4">	</font></b><font size="4">(nadaljevanje) Izvolite. Izvolite, ja.</font><br/>
<br/>
<b><font size="4">	DR. DEJAN VALENTINČIČ: </font></b><font size="4">Hvala za vsa ta vprašanja. Seveda vsa zelo na mestu.</font><br/>
<font size="4">Torej jaz tem stvarem bolj tehnično sledim. Preko mene in resorske delovne skupine poskušal odgovoriti. Pa mogoče če dovolite bi začel kar z vami gospod Bevk na koncu, ker preko tega odgovora potem že tudi delno odgovarjam ostalim.</font><br/>
<font size="4">Torej seveda, glejte, ta ključna stvar, ki jo urad poskuša delati, pa ne sam, tudi v sodelovanju z vsemi ostalimi organizacijami, je vzporedno peljati dve zgodbi. Ena je seveda izvedba repatriacije za kar obstaja sklep Vlade, drugo pa je pomoč ljudem na licu mesta, torej v Venezueli. Mi smo že večkrat poslali denarne pomoči, sicer to seveda niso veliki zneski, ampak ljudem v takem stanju, ki tam živijo to zelo pomaga.</font><br/>
<font size="4">Druga stvar, Karitas je že večkrat poslal pakete hrane in tretja stvar, to je prav naš minister, se je sam dogovoril s Krko za večjo donacijo zdravil, ki jih je potem preko Karitasa se jih je doniralo v Venezuelo, ker seveda to preko državnih organov ne gre, preko kontaktnih organizacij pa ja.</font><br/>
<font size="4">Tako da, mi se maksimalno trudimo tudi ljudem tam pomagat, je pa seveda tako zaradi same situacije v Venezueli, je vedno težje to pomoč dostavljati. Pa ne zaradi nas ali zaradi organizacije pa zaradi Venezuele. Pa mogoče omenim samo še eno stvar, ki se pripravlja; torej zadnje čase se je v to venezuelsko krizo precej vključila tudi organizacija »Food for all«, to je ena svetovna organizacija, ki ima izpostavo tudi v Sloveniji in oni imajo take restavracije, brezplačne delilnice hrane, eno imajo tudi v Caracasu in oni so sedaj nam šli tako zelo na roko, da bo v tej restavraciji v Caracasu tudi info točka za te potomce Slovencev, kjer bodo lahko si pomagali, se informirali in tako naprej. Torej to je ena pomoč. Zdaj seveda druga pomoč pa je to, kar ste vi vprašali, ko pa mogoče imamo primere slovenske družine iz Venezuele, ki danes živi v Argentini, ena ki živi v Braziliji, ena ki živi v Peruju.</font><br/>
<font size="4">Seveda te družine so imele neko možnost, so se same umaknile iz Venezuele. Ne živijo nikakor v razkošju v teh pač novih državah, vendarle pa seveda tukaj vzamemo v ozir, da jim je boljše, kot če bi živeli v Venezueli. Tako da, mi iščemo rešitve tudi zanje. Prvenska skrb pa je seveda namenjena Venezueli, ker tam so ljudje v najhujši krizi. Bo pa o tem seveda postopno potreba tudi to vprašanje nagovoriti. Je pa seveda vedno, ko odpiramo to vprašanje potem, se tako pojavijo pomisleki, da se ne bi ta vrata preveč odprla, zato poskušamo biti zelo premišljeni, nikakor pa ni, da bi spregledali to vprašanje. Gospa Udovč, torej kdo lahko zaprosi.</font><br/>
<font size="4">Torej, takoj lahko zaprosijo tako slovenski državljani kot osebe slovenskega rodu, ki niso slovenski državljani. Glejte, zdaj seveda že vse te številke recimo, ki so tudi prisotne v opomniku, ocenjuje se okrog tisoč oseb, ki so slovenskega rodu in slovenski potomci, 335 državljanov, prošenj 55. Torej, seveda mi tukaj vidimo, da seveda zaprosijo predvsem tisti, ki dejansko še ohranjajo neko aktivno vez z Republiko Slovenijo, ki imajo tukaj pogosto tudi potne liste, ki imajo aktivno vezo slovenskih društev, sorodnike v Sloveniji in tako dalje. Nikakor ni za pričakovati, da bi vsi ti zaprosili.</font><br/>
<font size="4">Torej status repatriirane osebe lahko pridobi izključno posameznik, ki je slovenskega rodu. Njihovi sorodniki v ravni vrsti, torej gre predvsem za zakonce ali izven zakonske partnerje ali partnerje v istospolni skupnosti, pa imajo pravico da se z njimi so repatriirani v Slovenijo, nimajo pa tukaj enakega statusa. Kako mi to ugotavljamo? Seveda tako slovenski rod kot obstoj neke zakonske, izven zakonske skupnosti je treba dokazovati z listinami in z dejanskim obstojem te skupnosti.</font><br/>
<font size="4">Torej, mi vse to preverjamo, tukaj upamo, da res ne bo možnosti nekih poneverb oziroma mi imamo vse ukrepe, da jih ne bi bilo. Seveda potem, ko pa ti posamezniki pridejo v Slovenijo, obstaja pa različna stopnja pravic, ki jo imajo. Seveda slovenski državljani potem tudi bodo lahko po izteku roka tukaj normalno bivali, če bodo to želeli. Ti, ki so slovenskega rodu, nimajo pa slovenskega državljanstva, se da malo pravico bivanja petnajst mesecev, nato si pa morajo svoj status sami urediti za naprej. Njihovi zakonci pa seveda si urejajo status v skladu z zakonom o tujcih, torej po drugačnih pogojih, enako kot nekdo, ki pride v Slovenijo iz tretjih držav.</font><br/>
<font size="4">Ta razlika velja tudi kar se tiče socialnih pravic; torej katere pravice imajo. Seveda zakon jih taksativno našteva, torej mi tem ljudem petnajst mesecev nudimo osnovno zdravstveno zavarovanje, torej to je ta minimalno zavarovanje, potem načeloma ne več. Nudimo in seveda v tem času pomoč pri nastanitvi, če si jo sami ne morejo organizirati, zatem morajo to poskrbeti sami. Seveda, a bodo recimo oni v nekem bivališču </font><br/>
<br/>
<b><font size="4">21. TRAK: (VP) - 15.45</font></b><br/>
<br/>
<font size="4">	(nadaljevanje) in potem se bodo z istim lastnikom čez 15 mesecev dogovorili, da bodo podaljšali ali se bodo odločili za selitev in tako naprej. To je seveda stvar, ki jo bodo sami morali rešiti. Je pa tudi seveda nekaj, izhajamo iz te predpostavke – ni zagotovljena pomoč 15 mesecev, to je največ 15 mesecev. Bomo pa vse zelo aktivno spodbujali, da bi se čim prej enakopravno, polno vključili v slovensko družbo, na trg delovne sile.</font><br/>
<font size="4">Torej, da čim prej zaživijo neko samostojno življenje. In recimo, naj dam tukaj eno zelo konkreten primer – recimo, imamo eno gospo, ki je zaprosila za repatriacijo. Po izobrazbi je zdravnica. Pisala pa nam je, da seveda dokler ne bo njena diploma notificirana, je pripravljena delati v kakem obratu s hitro prehrano. Ne, torej ljudje so v zelo hudi krizi in so pripravljeni poprijeti za katero koli delo. Naša naloga pa tudi tukaj je, da jim to ne samo omogočamo, tudi spodbujamo. Ker mogoče v 15 mesecih potem posameznik že malo spremeni to stališče. Torej, naš interes je, da se čim prej polno integrirajo.</font><br/>
<font size="4">	Zdaj, kar se tiče same denarne pomoči. Tukaj bodo verjetno natančneje še predstavniki Ministrstva za delo, družino, socialne zadeve predstavijo. Seveda, to so stvari, ki jih zakonodaja določa tudi za ostale primere. Torej, vse se računa na podlagi obstoječih formul, nič ni torej novega.</font><br/>
<font size="4">	Poudarjam samo to. Torej, statusa katerega osebe je mogoč za največ 15 mesecev, ni ga mogoče podaljšati, ni ga mogoče obnoviti. V tem času je treba iskati neke rešitve. Naš primarni interes pa je te ljudi res integrirati v slovensko družbo. </font><br/>
<font size="4">In mogoče se samo še na vas, gospa Urh, odzovem. Torej, omenili ste medgeneracijsko pomoč in razna društva. Torej to so eni taki forumi, preko katerih bi mi želeli te ljudi tudi vključiti v družbo. Torej, te ljudje bodo potrebovali pomoč, ko bodo urejali stvari na centrih za socialno delo, na upravnih enotah, na občinah, ker teh izkušenj nimajo. Želimo si pomoči takih društev, ki bi jim ponudile tako pomoč pri urejanju uradnih stvari kot tudi seveda neko družbo, nek socialni krog po tem, ko bodo prišli in ko bo seveda prišlo tudi do določenih ovir, stisk in tako naprej.</font><br/>
<font size="4">Pa mogoče me dopolnijo še predstavniki Ministrstva za zunanje zadeve, pa za delo, družino in socialne zadeve.</font><br/>
<font size="4">Hvala.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala tudi vam.</font><br/>
<font size="4">Če želite še kaj dopolniti? Ja.</font><br/>
<font size="4">Gospa Mateja Udovč, jaz bi samo tukaj še predno, ko ste ravno to na koncu omenjal - seveda je neka taka skupna točka, vem, kamor bi se lahko ljudje, izseljenci, zamejci obrnili. Verjetno pa tudi ta možnost bil eden izmed projektov tudi ministra, želja, a ne, da bi bilo to na uradu. Zdaj se kaže, očitno, po teh vaših besedah bi rekla, da je potrebno jim zagotoviti tudi eno tako info točko, kjer bodo dobili vse, da ne bodo odpirali 10 vrat, a ne. Ker ljudje, ko prideš v neko drugo okolje je še toliko težje iskati v vsakem uradu svojo informacijo. To je skratka ne mogoče, a ne. To res, 15 mesecev bi porabil samo za to, da bi verjetno od vsakega urada dobil tisto informacijo, ki jo potrebuješ za neko osnovno življenje ali pa integracijo.</font><br/>
<font size="4">Gospa Mateja Udovč je še želela, potem pa vam dam besedo.</font><br/>
<br/>
<b><font size="4">MATEJA UDOVČ (PS SMC): </font></b><font size="4">Jaz bi rada samo, mogoče sem preslišala odgovor, pa bi vseeno rada, če mi lahko še enkrat ponovite.</font><br/>
<font size="4">Nisem slišala. Lahko kratko, z da pa ne, ne rabite na široko, ker smo že vse slišali. Če so osebe, ki so zaprosile za repatriacijo pravnomočno obsojene, ali imajo pravico se vrniti ali ne? Pa še enkrat poudarjam vprašanje, če je zakonski partner, recimo, bova dala primer, en mesec poročen ali pa 14 dni poročen, ali ima pravico, da se z njim vrne? Ali morebiti eno časovno obdobje dveh let, a ne? </font><br/>
<font size="4">Hvala.</font><br/>
<br/>
<b><font size="4">DR. DEJAN VALENTINČIČ: </font></b><font size="4">Torej, glede pravnomočne obsodbe – ne. V tem primeru posameznik nima pravice. Potrdilo o nekaznovanosti je predpogoj, da se obravnava prošnja za repatriacijo.</font><br/>
<font size="4">Kar se pa tiče teh, recimo, porok. Torej, mi, kot rečeno, sedaj imamo nekje 55 prošenj. Pri vseh primerih porok gre za neke dolgoletne zveze, torej, do takega primera se še nismo soočili. V primeru, da bi pa prišlo do neke kratke poroke, torej nimamo še recepta, ker nismo še zaznali, da ta bolezen potencialno obstaja. Če bi to bilo seveda, bi bila potrebna neka fizično-verodostojna dokazila, da je ta življenjska skupnost obstajala že več let. Torej, poceni nebi kar tako se pustili pretentat. </font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br/>
<font size="4">Želi še od ministrstva mogoče kaj dodati, preden, še na tem odprtem delu…? Ker drugače bomo sejo…</font><br/>
<font size="4">Minister, boste vi še kaj dodal? </font><br/>
<font size="4">Izvolite.</font><br/>
<br/>
<b><font size="4">22. TRAK: (AB) – 15.50</font></b><br/>
<br/>
<b><font size="4">	</font></b><font size="4">(nadaljevanje) Minister, boste vi še kaj dodal?</font><br/>
<font size="4">Izvolite.</font><br/>
<br/>
<font size="4">	</font><b><font size="4">PETER JOŽEF ČESNIK:</font></b><font size="4"> Hvala za besedo. </font><br/>
<font size="4">	Jaz bi samo dodal, da del mojega mandata, ko sem že začel ta mandat, sem poudaril, da urad bo informacijska točka za izseljence in zamejce in jih usmerjal na prava vrata glede administrativnih postopkov v Republiki Sloveniji. Ker ko jaz sam vem, ko sem prišel nazaj leta 2003, če moja soproga ne bi bila pravnica v Sloveniji, bi letel od Poncija do Pilata preden bi kaj dosegel. Tako je pa točno vedela kam moram iti in kaj reči in to je v grobem tudi naša poglavitna naloga, ker v poletnem času ogromno pride ljudi, ogromno dobivam pošte že z državljanstva in ogromno dobimo tudi zahtevkov za dedovanje – kam pa grem zaradi tega, dvojno obdavčenje, kako pa s tem. In tako da mi postajamo informacijski center, ki potem to usmerjam na različne druge konce kamor je to potrebno.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa. </font><br/>
<font size="4">No… / izklop mikrofona/</font><br/>
<font size="4">/ vklop mikrofona/ Kar izvolite gospod minister.</font><br/>
<br/>
<font size="4">	</font><b><font size="4">PETER JOŽEF ČESNIK:</font></b><font size="4"> Trenutno glede dobivanja potrdil v državi, ki je v ekonomsko političnem kolapsu, se lahko vprašamo, kako verodostojno je to potrdilo, če ga sploh lahko dobijo? Tako da, se bomo po eni strani morali zanašat, ampak tudi proizvest od skupnosti, kje, kaj in kako je s temi stvarmi.</font><br/>
<font size="4">	Hvala.</font><br/>
<font size="4">	</font><br/>
<b><font size="4">PREDSEDNICA IVA DIMIC: </font></b><font size="4">Hvala lepa.</font><br/>
<font size="4">/ oglašanje iz dvorane/ Ja, gospod Valentinčič, izvolite.</font><br/>
<br/>
<b><font size="4">DR. DEJAN VALENTINČIČ</font></b><font size="4">: Glejte, samo tako, da imamo čim bolj vseobsegajočo sliko, kako to zgleda, mogoče še to pojasnilo ni odveč.</font><br/>
<font size="4">Glejte, seveda eno so stvari, zakon določa, kaj vse mora posameznik dokazovati, seveda potem, pa se trčimo ob realno življenje. Ko smo mi imeli to prvo repatriacijo iz Sirije, zdaj ta družina je iz Alepa, torej središča državljanske vojno pribežala na naše veleposlaništvo v Ankari in seveda oni tega potrdila o nekaznovanosti sabo niso imeli in ga tudi niso mogli dobiti, država je bila v razsulu. In recimo takrat je v prvi fazi zadostovalo, da so oni seveda pod prisego izjavili, da niso bili kaznovani in se je potem postopek začel in so potem to naknadno predložili.</font><br/>
<font size="4">Torej se je neko fleksibilnost omogočilo, kljub temu pa dalo vse te potrebne omejitve in varnostne standarde. Glejte, zdaj seveda kako je v Venezueli, bom dal en tak konkreten primer, ki nam oriše situacijo. Mi smo imeli en primer, ko je ena gospa že podala prošnjo za repatriacijo, pa ji je eno dokazilo manjkalo. Mi smo ji pisali, da je treba še ta in ta obrazec dodat, nam je odgovorila, da bo poslala, ampak naj počakamo nekaj tednov, da dobi en A4 list papirja, ker če ona gre na neko uradno institucijo, tam papirja ni, mora papir sabo prinesti, da ji lahko dokument izdajo. Je rekla »jaz pa A4 lista doma nimam, v trgovini ga ne morem kupiti. Torej, ko bom nekje prišla do njega, vam pošljem to potrdilo.« Seveda to so zelo hude človeške situacije, iskali bomo rešitve, ne bomo pa seveda tukaj, pomeni da bo lahko kdorkoli prišel brez kateregakoli dokazila, ker ga ne mora dobiti. Poskušamo biti čim bolj človeški, ampak nekako pa poskušali zadostiti nekim zdravorazumskim standardom.</font><br/>
<font size="4"> </font><br/>
<b><font size="4">	PREDSEDNICA IVA DIMIC: </font></b><font size="4">Hvala lepa. </font><br/>
<font size="4">	Naj samo povem, da to točko na uradu naša komisija podpira, da je bilo tudi to eno izmed priporočil na 18. vseslovenskem srečanju, ki smo ga imeli v mesecu juliju, tako da našo podporo imate, če to ima neko moč seveda. Ima moč, ker vseeno poslanci se s tem več ali manj srečujemo. Tudi mi dobivamo kakšno vprašanje kam se obrniti.</font><br/>
<font size="4">Vem, da je velika težava tudi za argentinske Slovence, ki so se … Slovence, ki so živeli prej v Argentini in ne vem, ena taka bom rekla, sicer mogoče banalna zadeva, kako obnoviti vozniški izpit, to je bil en celoten projekt tam naše vasi, da smo se vsi ukvarjali s tem, tako da ni tako zanemarljiva ta zadeva, kjer bi res dobivali te informacije iz prve roke, pa da bi jih seveda usmerili. </font><br/>
<font size="4">Ker saj veste, da ni več želje, s tem prekinjam razpravo in vas obveščam, da sejo komisije prekinjam za 15 minut, zaradi zamenjave traku za zvočni zapis.</font><br/>
<font size="4">V nadaljevanju bo seja potekala brez navzočnosti javnosti. Obveščam vas, da so na podlagi petega odstavka 101. člena Poslovnika Državnega zbora na seji, ki poteka brez navzočnosti javnosti, lahko prisotni samo vabljeni k 1. točki dnevnega reda.</font><br/>
<br/>
<b><font size="4">23. TRAK: (VP) - 15.55</font></b><br/>
<br/>
<font size="4">	(nadaljevanje) Tako sejo nadaljujemo ob 16 in 10 minut. Tako.</font><br/>
<font size="4">	Hvala lepa. </font><br/>
<br/>
<font size="4">(Odprti del seje je bil prekinjen ob 15.55.)</font><br/>
<br/>
<b><font size="4">24. TRAK: (VP) - 17.10</font></b><br/>
<br/>
<font size="4">	(Odprti del seje se je nadaljeval ob 17.10.)</font><br/>
<br/>
<b><font size="4">PREDSEDNICA IVA DIMIC: </font></b><font size="4">Gremo.</font><br/>
<font size="4">	Spoštovani, prehajamo na razpravo in seveda glasovanje o predlaganih sklepih. </font><br/>
<font size="4">	Imamo predlagana dva sklepa, ki se glasita, jaz jih bom prebrala in o njih bomo glasovali. Prvi sklep: »Komisija za odnose s Slovenci v zamejstvu in po svetu pričakuje od Vlade Republike Slovenije in od državnih organov, ki operativno izvajajo konkretne naloge na posameznih področjih repatriacije, da pospešijo izvajanje postopka repatriacije oseb slovenskega rodu iz Bolivarske republike Venezuele in zagotovijo njihov čimprejšnji prihod v Republiko Slovenijo«.</font><br/>
<font size="4">In drugi sklep: »Komisija za odnose s Slovenci v zamejstvu in po svetu priporoča Vladi Republike Slovenije, da ji vsaj dvakrat letno pisno obvešča o poteku izvajanja postopka repatriacije oseb slovenskega rodu iz Bolivarske republike Venezuele«.</font><br/>
<font size="4">	Želi kdo razpravljati o predlaganih sklepih? (Ne.) Ne želi.</font><br/>
<font size="4">	Zato prehajamo na glasovanje. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da sta bila sklepa sprejeta.</font><br/>
<font size="4">	S tem zaključujem 1. točko dnevnega reda in 7. sejo Komisije za odnose s Slovenci v zamejstvu in po svetu.</font><br/>
<font size="4">	Hvala vsem za udeležbo in lep dan še naprej. </font><br/>
<font size="4">	Srečno.</font><br/>
<br/>
<b><font size="4">Seja se je zaključila 20. septembra 2019 ob 17.12.</font></b>
</root>