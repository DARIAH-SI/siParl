<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">75. seja</font>
         </b>
         <br/>
         <br/>
         <b>
            <font size="4">(15. julij 2020)</font>
         </b>
      </p>
   </div>
   <br/>
   <b>
      <font size="4">Sejo je vodil Igor Zorčič, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 9.01.</font>
   </b>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Spoštovane kolegice in kolegi, dobrodošli na 75. seji Kolegija predsednika Državnega zbora.</font>
   <br/>
   <font size="4">Obveščam vas, da sem vas včeraj obvestil, da bo na dnevni red uvrščena tudi 3A točka, dogovor o sklicu izredne seje zbora ter vam hkrati posredoval gradivo k 2. in 3. točki dnevnega reda.</font>
   <br/>
   <font size="4">Obveščam vas o naslednjih pooblastilih: kolega Braneta Goluboviča nadomešča Tina Heferle, Zmaga Jelinčiča pa Jani Ivanuša.</font>
   <br/>
	  <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU.</font>
   </b>
   <br/>
   <font size="4">Predlog ste prejeli s sklicem seje Kolegija. Razpravljali in odločali bomo o treh predlogih za obravnavo predloga zakona po skrajšanem postopku. Najprej o tem, da se po skrajšanem postopku obravnava predlog zakona o spremembi zakona o Slovenski tiskovni agenciji. Želi besedo za predlagatelja kolega Matej T. Vatovec?</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Hvala, predsednik. Gre za manjšo spremembo v zakonu o STA. Predlagamo, da se med obvezno poročanje v tujem jeziku pod naloge STA opredeli tudi poročanje o delu nevladnih organizacij. Menimo, da gre za pomemben vidik družbenega delovanja, tako da bi tudi s tega vidika bolj celoviti v mednarodnem okolju STA poročala tudi s tez področij.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa. Še kdo? Ne. Zaključujem razpravo. Prehajamo na glasovanje. Na glasovanje dajem naslednji sklep: Predlog zakona o spremembi zakona o Slovenski tiskovni agenciji se obravnava po skrajšanem postopku.</font>
   <br/>
   <font size="4">Kdo je za? Narodne, SDS, NSi, SMC, Levica, SD, LMŠ. Desus tudi? Ja. Je kdo vzdržan? Proti? SNS.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">Prehajamo na obravnavo predloga, da se po skrajšanem postopku obravnava predlog zakona o spremembah zakona o voznikih. Želi besedo predstavnik Vlade? Dr. Božo Predalič.</font>
   <br/>
   <br/>
   <b>
      <font size="4">DR. BOŽO PREDALIČ:</font>
   </b>
   <font size="4">Hvala lepa za besedo. Pri tem zakonu gre predvsem za implementacijo evropskega pravnega reda v slovensko zakonodajo. Gre za manj zahtevne sprememb in popravke obstoječega zakona, zato predlagamo, da se obravnava po skrajšanem postopku.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa. Zaključujem razpravo, če ni želje po razpravi. Prehajamo na glasovanje. »Predlog zakona o spremembah zakona o voznikih se obravnava po skrajšanem postopku.« Dajem na glasovanje ta sklep.</font>
   <br/>
   <font size="4">Kdo je za? SNS, Narodnosti, SDS, NSi, SMC, SD, Desus. Proti? Vzdržani? LMŠ, Levica.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">Prehajamo še na obravnavo predloga, da se po skrajšanem postopku obravnava predlog zakona o spremembah in dopolnitvah zakona o rudarstvu. Želi besedo kolega Matej T. Vatovec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Tudi tu predlagamo skrajšani postopek. Gre za manjše spremembe, in sicer se v Zakonu o rudarstvu uveljavlja določba, ki bi prepovedala tako imenovano metodo hidravličnega lomljenja za pridobivanje plina. Gre za okoljsko sporno metodo, tako da to je to.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa. Želi kdo razpravljati? Ne.</font>
   <br/>
   <font size="4">Na glasovanje dajem naslednji sklep: »Predlog zakona o spremembah in dopolnitvah Zakona o rudarstvu se obravnava po skrajšanem postopku.«</font>
   <br/>
   <font size="4">Kdo je za? SNS, Narodnosti, SDS, NSi, SMC, Levica, SD, LMŠ, Desus.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">2. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA SEPTEMBER 2020.</font>
   </b>
   <br/>
   <br/>
   <b>
      <font size="4">2. TRAK: (SB) – 9.05</font>
   </b>
   <br/>
   <br/>
   <font size="4">(nadaljevanje) Novo gradivo k tej točki ste prejeli včeraj. Želi kdo besedo? Kolega Matej T. Vatovec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Jaz bi samo prosil, da se dva naša predloga, to je Zakon o STA in Zakon o rudarstvu predstavita na oktober ne pa na september. Hvala.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Okej. Še kdo? Ne. Če ne dajem na glasovanje naslednji sklep. Sprejme se terminski program Državnega zbora za september 2020 s spremembo, ki jo je predlagala Poslanska skupina Levice.</font>
   <br/>
   <font size="4">Kdo je za? (Soglasno.)</font>
   <br/>
   <font size="4">Sprejeto.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Prehajamo na</font>
   <b>
      <font size="4">3. TOČKO – OKVIRNI TERMINSKI PROGRAM DELA DRŽAVNEGA ZBORA ZA OKTOBER 2020.</font>
   </b>
   <font size="4">Novo gradivo k tej točki ste prejeli včeraj. Predlagam, da se na okvirni terminski program za oktober vključi še 25. redno letno poročilo varuha človekovih pravic za leto 2019, ki je bilo včeraj predloženo Državnemu zboru v obravnavo. Želi kdo besedo? Ne.</font>
   <br/>
   <font size="4">Prehajamo na glasovanje. Na glasovanje dajem naslednji sklep. Sprejme se okvirni terminski program Državnega zbora za oktober 2020 s predlagano dopolnitvijo glede poročila varuha človekovih pravic.</font>
   <br/>
   <font size="4">Kdo je za? (Soglasno.)</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">3.A TOČKO – DOGOVOR O SKLICU IZREDNE SEJE DRŽAVNEGA ZBORA.</font>
   </b>
   <font size="4">Gradivo, torej zahtevo za skic izredne seje ste prejeli včeraj z obvestilom o širitvi današnje seje. V zvezi s sklicem 43. izredne seje Državnega zbora predlagam sledeče. Predlog dnevnega reda določen z zahtevo in se glasi: točka 1 – predlog zakona o zagotavljanju sredstev za investicije v Slovenski vojski v letih 2021-2026, prva obravnava. Datum seje četrtek, 16. 7. 2020, 10 minut po končani 42. izredni seji Državnega zbora do zaključka seje. Najava časa za razpravo. Za poslanske skupine ena točka po tretjem odstavku 67. člena Poslovnika zbora, do 5 minut za dopolnilno obrazložitev predlagatelja predloga zakona in do 30 minut za razpravo predlagatelja predloga zakona. Odpiram razpravo. Ni želje po razpravi. Kolega Matej T. Vatovec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Hvala. Mene predvsem zanima zakaj takšno hitenje z izredno sejo glede tega zakona, pač imeli bomo prvo obravnavo zadnji dan pred parlamentarnimi počitnicami, me pa predvsem zanima kakšen bo potem nadaljnji postopek glede tega zakona. Ali lahko pričakujemo, da bomo med poletjem sprejemali tak zakon ali bo dovolj časa preteklo zato, da se še malo razprava o teh zadevah opravi ne samo v parlamentu, ampak tudi širše. Mislim da je neprimerno, da na tak način hitimo s takim zakonom, kjer se bo 780 milijonov injiciralo za nabavo vojaške opreme, tako da me tu predvsem zanima s strani predlagateljev in tudi Vlade, glede na to, da gre za vladni zakon. Kakšni so načrti za to?</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Mogoče kolega Jožef Horvat.</font>
   <br/>
   <br/>
   <b>
      <font size="4">JOŽEF HORVAT (PS NSi):</font>
   </b>
   <font size="4">Hvala lepa, gospod predsednik. Kolegice in kolegi, predstavniki Vlade! Res je, sem prvopodpisani pod to zahtevo. Kolega Matej Vatovec, Državni zbor dela vse do parlamentarnih počitnic. V času parlamentarnih počitnic Državni zbor ne dela, kar pomeni, da med počitnicami ne bo nobenega napredovanja glede procesuiranja tega zakona, kot ste nekako slutili. Gre za povsem normalni postopek, ki se bo potem nadaljeval, ko se iz parlamentarnih počitnic, upam, da zdravi vrnemo. Hvala lepa.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa. Zaključujem razpravo.</font>
   <br/>
   <font size="4">Prehajamo na glasovanje.</font>
   <br/>
   <font size="4">Na glasovanje dajem naslednji sklep. Poslanske skupine k eni točki dnevnega reda 43. izredne seje Državnega zbora najavijo čas v skladu s tretjim odstavkom 67. člena Poslovnika zbora.</font>
   <br/>
   <font size="4">Kdo je za? (SNS, Narodne, NSi, SMC, Levica.)</font>
   <br/>
   <font size="4">Soglasno sprejeto. Ugotavljam, da je sklep sprejet.</font>
   <br/>
   <font size="4">Na glasovanje dajem še en sklep, in sicer predlagatelj, Vlada ima pri predlogu zakona za dopolnilno obrazložitev na voljo do 5 minut, za razpravo pa največ do 30 minut.</font>
   <br/>
   <font size="4">Kdo je za? Soglasno sprejeto. S tem zaključujem to točko dnevnega reda.</font>
   <br/>
   <br/>
   <b>
      <font size="4">3. TRAK: (NB) – 9.10</font>
   </b>
   <br/>
   <br/>
   <font size="4">(Nadaljevanje) Prehajamo na</font>
   <b>
      <font size="4">4. TOČKO DNEVNEGA REDA – RAZNO.</font>
   </b>
   <br/>
   <font size="4">Želi kdo besedo? Kolega Matjaž.</font>
   <br/>
   <br/>
   <b>
      <font size="4">MATJAŽ HAN (PS SD):</font>
   </b>
   <font size="4">Samo vprašanje, predsednik. Pred kratkim smo rekli, da bomo pač popoldne glede na sestavo Državnega zbora, odbore pa te predsedniška mesta, zdaj je že nekaj časa minilo, takrat smo bili soglasni, da bo to v roku parih tednov, dveh tednov, / nerazumljivo/ ni nič. Predlagam, da to res takoj v septembru naredijo.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Naj bo to tudi poziv vodjem poslanskih skupin, da se dogovorite še glede tistega predsedniškega mesta, če se ne motim in se v začetku septembra usedemo na to temo.</font>
   <br/>
   <font size="4">Hvala lepa.</font>
   <br/>
   <font size="4">Zaključujem to točko in 75. sejo Kolegija.</font>
   <br/>
   <br/>
   <b>
      <font size="4">Seja se je končala 15. julija 2020 ob 9.11.</font>
   </b>
</root>
