<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOEVNIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA POSLOVNIK</font></b><br/>
<b><font size="4">1. seja</font></b><br/>
<br/>
<b><font size="4">(18. oktober 2018)</font></b></p></div><br/>
<b><font size="4">Sejo je vodila mag. Karmen Furman, predsednica komisije.</font></b><br/>
<b><font size="4">Seja se je začela ob 12. uri. </font></b><br/>
<br/>
<b><font size="4">1. TRAK: (DAG)</font></b><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Dober dan in lepo pozdravljeni! Začenjam 1. sejo Komisije za poslovnik. Vse člane komisije, vabljene in ostale prisotne prav lepo pozdravljam!</font><br/>
<font size="4">	Prehajamo na določitev dnevnega reda seje komisije. S sklicem seje ste prejeli naslednji dnevni red: </font><br/>
<font size="4">	1. pojasnilo v zvezi z vodenjem seje Državnega zbora, </font><br/>
<font size="4">	2. razno. </font><br/>
<font size="4">	Ker nisem prejela predlogov za spremembo dnevnega reda, je ta določen, kot je bil dne 4. 10. 2018 posredovan s sklicem seje.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - POJASNILO V ZVEZI Z VODENJEM SEJE DRŽAVNEGA ZBORA. </font></b><br/>
<b><font size="4">	</font></b><font size="4">K tej točki so bili vabljeni: gospod Zmago Jelinčič Plemeniti, vodja Poslanske skupine Slovenske nacionalne stranke, kot predlagatelj, mag. Dejan Židan, predsednik Državnega zbora, gospa Tina Heferle, podpredsednica Državnega zbora, gospod Jože Tanko, podpredsednik Državnega zbora, in gospod Branko Simonovič, podpredsednik Državnega zbora. </font><br/>
<font size="4">	Kot gradivo k tej točki ste prejeli tudi dopis Poslanske skupine Slovenske nacionalne stranke z dne 2. 10. 2018, ki je objavljen na spletnih straneh Državnega zbora s sklicem seje. V omenjenem dopisu vodja Poslanske skupine Slovenske nacionalne stranke sprašuje Komisijo za poslovnik, kakšno stališče bo zavzela glede kršitve Poslovnika Državnega zbora na 9. izredni seji Državnega zbora, ki je potekala dne 26. septembra 2018. Glede na to, da je po njegovih navedbah namen drugega odstavka 73. člena Poslovnika Državnega zbora, da ima poslanska skupina pravico do prekinitve dela seje, da se </font><br/>
<b><font size="4">	</font></b><br/>
<b><font size="4">2. TRAK: (DAG) - 12.05</font></b><br/>
<br/>
<b><font size="4">	</font></b><font size="4">(nadaljevanje) poslanci pred glasovanjem na podlagi razprave in dejstev iz razprave še enkrat posvetujejo glede vsebine točke. Iz dopisa sledi še mnenje, da je treba poslovnik v drugem odstavku 73. člena razlagati tako, da se poslanski skupini ugodi prekinitev v obsegu zahtevanih minut, da se opravi posvetovanje glede situacije na omenjeni seji zbora. </font><br/>
<font size="4">	Kot predsednica Komisije za poslovnik bi želela uvodoma najprej pojasniti, da v skladu z veljavnimi določbami poslovnika, ki določajo pristojnosti komisije, opredelitev komisije do konkretnih dejanj in postopkov ni v pristojnosti komisije, v nasprotnem primeru bi komisija sama prekoračila poslovniške določbe. Komisija za poslovnik v skladu s svojimi pristojnostmi lahko le spremlja uresničitev določb poslovnika, obravnava pobude za njegove spremembe oziroma dopolnitve ali pa daje razlago poslovniških določb. Tako lahko na današnji seji torej zgolj razpravljamo o tem, ali je morda treba spremeniti oziroma dopolniti določbo drugega odstavka 73. člena poslovnika in ali je morda treba sprejeti razlago omenjene poslovniške določbe. Bi pa dodala, da na seji Državnega zbora pri 2. točki dnevnega reda sploh ni bilo glasovanja. </font><br/>
<font size="4">	Zdaj pa besedo dajem vodji Poslanske skupine Slovenske nacionalne stranke, gospodu Zmagu Jelinčiču Plemenitemu, kot predlagatelju za dopolnitev obrazložitve. Izvolite.</font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Lepa hvala.</font><br/>
<font size="4">	Najprej moram povedati, da tu ne gre »ad personam«, ampak gre »ad rem«. Dejstvo je, da je treba spoštovati drugi odstavek 73. člena poslovnika, in kadar poslanska skupina zahteva pavzo za posvetovanje, ni potrebno samo o glasovanju, ampak o odločanju in o vseh teh zadevah ima pravico, da dobi pavzo. Jaz mislim, da po mojem mnenju je drugi odstavek napisan dovolj eksaktno, da to določa, vendar pa je prišlo do zapletov, ko nekateri - ne vem, zakaj - niso bili pripravljeni dati pavze, kar se je potem pokazalo tudi pri eskalaciji nekih takih verbalnih skokov enega našega poslanskega kolega. Jaz  mislim, da je tu treba dati razlago tega; če nekdo ne razume tega, potem mislim, da je treba dati razlago drugega odstavka 73. člena. </font><br/>
<font size="4">	Hvala.</font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala za vašo dodatno obrazložitev. </font><br/>
<font size="4">	Morda želi zdaj besedo še kdo od vabljenih? Izvolite, gospod Dejan Židan.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala, gospa predsednica. </font><br/>
<font size="4">	Lep pozdrav tudi vsem prisotnim poslankam in poslancem ter ostalim prisotnim!</font><br/>
<font size="4">	Sam sem tudi pogledal poslovnik in dovolite, da preberem svoje razumevanje poslovnika, pri tem pa se zavedam, da je na Komisiji za poslovnik pristojnost, da razlaga poslovnik in da se tudi odloči za spremembe ali za predlog sprememb. Sam razumem, da določba drugega odstavka 73. člena poslovnika je povsem jasna: prekinitev se lahko zahteva le neposredno pred odločanjem. Ne le, da je taka tudi dolgoletna parlamentarna praksa, temveč je bilo o tem vprašanju tudi že sprejeto stališče glede razlage poslovnika leta 2002, kar je napisano v poslovniku na strani 138. Dodatno ta izpostavlja le meritorno odločanje, pred katerim se lahko prekine sejo za ta namen. Torej, tudi glede na lastno razumevanje je bilo ukrepano v skladu s poslovnikom. In če želimo drugačen način ravnanja, je treba verjetno poseči v sam poslovnik. </font><br/>
<font size="4">	Hvala.</font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala tudi za vašo obrazložitev. </font><br/>
<font size="4">	Morda še kdo od vabljenih želi besedo? Izvolite, gospa Tina Heferle. </font><br/>
<br/>
<font size="4">	</font><b><font size="4">TINA HEFERLE (PS LMŠ): </font></b><font size="4">Hvala za besedo.</font><br/>
<font size="4">	Glede na vaše uvodno pojasnilo, gospa predsednica, o vsebini današnje razprave se bom tudi jaz omejila na razpravo o razlagi drugega odstavka 73. člena poslovnika. Čeprav se dejansko nanaša pobuda predlagatelja, gospoda Jelinčiča, na moje vodenje 9. izredne seje Državnega zbora 26. septembra 2018. </font><br/>
<font size="4">	Po mojem razumevanju poslovniške določbe 73. člena, natančneje, drugega odstavka, je vsebina, smisel in pomen </font><br/>
<br/>
<b><font size="4">3. TRAK: (DAG) - 12.10</font></b><br/>
<br/>
<b><font size="4">	</font></b><font size="4">(nadaljevanje) omenjenega člena jasen in določen. V skladu z že sprejeto razlago poslovnika, ki jo je, kot rečeno, že Komisija za poslovnik sprejela leta 2002, je tolmačenje 73. člena poslovnika enako razumela, kot sem ga tolmačila jaz na že omenjeni izredni seji Državnega zbora. In še več, kdor si je pogledal to razlago, je lahko videl, da je bila podana na pobudo, ki je izražala zelo jasno vprašanje takratnega predsednika Državnega zbora, in da je bilo takratno dejansko stanje, ki je privedlo do tega, da je pobuda za razlago sploh bila vložena, zelo podobno dejanskemu stanju, ki smo ga imeli na naši izredni seji 26. septembra 2018. Pa naj citiram vprašanje, glasilo se je takole: »Ali lahko na seji Državnega zbora zahteva vodja poslanske skupine odmor za posvetovanje v poslanski skupini pred vsakim odločanjem, tudi na primer pred odločitvami v zvezi z določanjem dnevnega reda seje, pred odločanjem o zahtevi iz desetega odstavka 21. člena, ali pa to velja le za vsebinska odločanja pri posamezni točki dnevnega reda seje Državnega zbora?« Razlaga, ki jo je nato sprejela Komisija za poslovnik, v širši obrazložitvi pravi med drugim tudi naslednje (citiram): »Smisel pravice poslanske skupine do prekinitve dela seje je v tem, da se poslanci pred glasovanjem na podlagi razprave in dejstev iz razprave še enkrat posvetujejo glede vsebine točke.« Drugi odstavek 73. člena poslovnika torej opredeljuje situacijo, ko Državni zbor pred glasovanjem o neki točki dnevnega reda - in naj spomnim tukaj, da pri 2. točki, tako kot ste sami že izpostavili, na 9. izredni seji sploh ni bilo glasovanja. Pa vendar, določba, o kateri danes razpravljamo, je še posebej skupaj z razlago dejansko zelo jasna, zelo določna in govori o prekinitvi, ki jo je mogoče odrediti pred meritornim, torej pred vsebinskim odločanjem. Po mojem razumevanju poslovnika - in verjamem, da imam pri tem vprašanju kar nekaj somišljenikov - je določba drugega odstavka 73. člena jasna že na podlagi samega besedila poslovnika. Razlaga po mojem mnenju niti ne bi bila potrebna, ker pa jo imamo, pa še toliko bolj potrjuje, da je moja odločitev na izredni seji Državnega zbora bila pravilna in v skladu s poslovnikom. Omenjena določba poslovnika ne dopušča drugačne razlage, po mojem mnenju, pa če se še tako zelo trudimo iskati razloge zanjo. Namreč, treba je vedeti, da pri razumevanju in razlagi pravnih norm, kar dejansko poslovniška določila so, veljajo določena pravila, po katerih se moramo ravnati, ko iščemo smisel, pomen in namen pravne določbe, in nikakor ne gre tako, da bi si lahko vsak sam razlagal določeno pravno normo po svoje in v primeru, recimo, trenutnega dejanskega stanja razlagal čisto mimo njenega bistva in smisla. Zato je treba tudi danes to upoštevati, ko obravnavamo vprašanje, ali je potrebna še dodatna razlaga oziroma drugačna razlaga 73. člena poslovnika. </font><br/>
<font size="4">	Naj omenim samo na hitro, ne bi vas rada dolgočasila s pravno teorijo, s pravili in teorijami, ki veljajo pri razlaganju pravnih norm, pa vendar. Že po pravilih jezikovne razlage, ki govori o tem, da se pravna norma uporabi povsem mehanično, torej, da se njeno bistvo in pomen izluščita iz jezikovnih znakov, je določba drugega odstavka 73. člena zelo jasna: predsedujoči prekine delo Državnega zbora, če pred odločanjem to zahteva vodja poslanske skupine. Tudi če omenjeno določbo razlagamo s pomočjo logične razlage, ki je dejansko le naslednja stopnja jezikovne razlage, in z uporabo te razlage dejansko izluščimo tisti pomen norme, ki logično sledi uporabljenim jezikovnim izrazom, </font><br/>
<br/>
<b><font size="4">4. TRAK: (SC) - 12.15</font></b><br/>
<br/>
<b><font size="4">	</font></b><font size="4">(nadaljevanje) ali pa recimo s pomočjo teleološke razlage torej namenske razlage, s pomočjo izluščimo cilj pravne norme je rezultat popolnoma enak. Cilj oziroma namen oziroma pomen norme v drugem odstavku 73. člena je, da omogoči poslanskim skupinam, da se pred odločanjem pri posamezni točki dnevnega reda v skladu s sprejeto razlago Poslovnika pa je tudi jasno zapisano, da mora iti za meritorno odločanje torej za vsebinsko odločanje Državnega zbora v zvezi s sprejemanjem aktom Državnega zbora se torej lahko poslanska skupina posvetuje o vsebini, si razjasni morebitna vprašanja, ki so se pojavila tekom razprave ter uskladi stališča in odločitev glede glasovanja. Tako da glede na vse to menim, da ni nobene potrebe po tem, da bi se spremenili oziroma da bi spremenili, dopolnili ali kako drugače sprejeli kakršnikoli drugačno razlago 73. člena Poslovnika, ker je Poslovnik tu zelo jasen. Jasno izraža namen omenjene določbe. Kot sem poudarili, če ni glasovanja ne more priti do prekinitve seje, zaradi posveta poslanske skupine pred odločanjem - o tem namreč govori Poslovnik v omenjenem členu. Nenazadnje, kljub temu, da bom z zadnjim stavkom prekoračila vsebino današnje razprave. Moje ravnanje na 9. izredni seji 26. septembra je bilo v skladu s Poslovnikom Državnega zbora. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK MAG. KARMEN FURMAN: </font></b><font size="4">Hvala tudi za vašo obrazložitev gospa Tina Heferle. </font><br/>
<font size="4">	Izvolite, besedo gospod Zmago Jelinčič. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala. </font><br/>
<font size="4">	To je tisto, pri nas se pravne akte razlaga namesto, da bi se upoštevalo tisto, kar je zapisano, zato pa smo v taki godlji na sploh v državi in se zakoni in pravni akti uporabljalo ad personam ne pa ad rem, to se pravi, da se glede na priimke odloča ne pa glede na dejstva. </font><br/>
<font size="4">	Kar se tiče te zadeve. Poslovnik ni jasen, v 73. členu sploh ni jasen Poslovnik. Namreč, v zvezi s tem členom je ogromno nejasnosti. Na koncu izredne seje sem si pogledal razlago drugega odstavka 73. člena, ki se nahaja na straneh 138. do 141., da bom tudi jaz eksakten, to sem prej slišal s strani. In sicer, ta razlaga je razdeljena na tri točke in nejasnost se pojavi v 3. točki omenjene razlage, katera se sklicuje na deseti odstavek 21. člena Poslovnika. In sicer v desetem odstavku je napisano: »Če odločitve Kolegija o zadevah iz šestega odstavka tega člena razen zadev iz četrte in osme alineje v petih dneh po sprejeti odločitvi o zadevah iz prve alineje pa v roku iz tretjega odstavka 43. člena tega Poslovnika pisno nasprotuje najmanj ena petina poslancev. O odločitvi Kolegija odloča Državni zbor brez razprave in obrazložitve glasu.« Glede na obrazloženo je potrebno postaviti vprašanje, ker je podana razlaga drugega odstavka 73. člena Poslovnika in sicer v treh točkah me zanima kako je lahko podana tako nejasna razlaga v 3. točki, katero se sklicuje na deseti odstavek 21. člena h kateri se nanaša na četrto in osmo alinejo šestega odstavka 21. člena, navedenih šesti odstavek pa ima le sedem alinej? To je že ena taka hecna. Ne vem, ali gre za sistemsko nejasnost. Po Ustavi morajo biti zakoni jasni in razumljivi to je v skladu z ustavnimi načeli. Še naprej. Ali lahko v primeru, ko na seznamu razpravljavcev poslanci kateri še nimajo potrjenega mandata in je slednje postopkovno sporno zahteva uporaba drugega odstavka 73. člena smiselna, saj gre za meritorno odločitev glede vprašanja statusa in delovanja poslanca? Tako da namen uporabe drugega odstavka 73. člena je, da ima poslanska skupina pravico do prekinitve dela seja, če se poslanci pred glasovanjem na podlagi razprave in dejstev, iz razprave še enkrat posvetujejo glede vsebine točke in to smo mi nameravali glede vsebine točke. Razprava je bila v tem ali smejo tisti biti na listi v naprej   </font><br/>
<br/>
<b><font size="4">5. TRAK: (SB) – 12.20</font></b><br/>
<br/>
<font size="4">	(nadaljevanje) določeni, ko še niso izvoljeni ali lahko skratka se dela tako kot komu paše. No, glede na to, da je Državni zbor zasedal kmalu po konstituiranju in glede na to, da velika večina poslancev prvič opravlja to funkcijo menim, da je potrebno Poslovnik v drugem odstavku 73. člena razlagati tudi tako, da se ugodi poslanski skupini prekinitev v obsegu do 45 minut, da se opravi posvetovanje glede situacije katera se je pripetila na omenjeni seji. Ta situacija je bila nekaj posebnega, kaj takega se še ni zgodilo, zato sodim, da bi bilo to potrebno. Slednji argumenti trčijo ob 81. in 82. člen Ustave Republike Slovenije, saj se neposredno nanaša na potrditev mandata poslanca ter kdaj je tista presečna časovna točka, ko se sme slednji uvrstiti na seznam razpravljavcev, kajti na ta seznam je lahko uvrščen le poslanec, ki ima potrjen mandat. In postopek priglasitve poslanca k razpravi ureja 80. člen Poslovnika, ki v zvezi z obrazložitvijo na 9. izredni seji dne 26. septembra po neuporabi tega drugega odstavka 73. člena Poslovnika povzroča več vprašanj kot odgovorov. Jaz mislim, da bo imela poslovniška komisija strokovni del poslovniške komisije kar nekaj dela, da bo to zadevo ali razčistil za naprej in pojasnil in decidirano napisan kaj je potrebno narediti, jaz mislim, da je treba tudi v drugih členih ta Poslovnik malo prevetriti. Hvala.</font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala, gospod Zmago Jelinčič Plemeniti. Izvolite, gospa Tina Hefrle.</font><br/>
<br/>
<b><font size="4">	TINA HEFRLE (PS LMŠ):</font></b><font size="4"> Hvala. </font><br/>
<font size="4">	Jaz bi samo razjasnila na kratko, pa da bo jasno za vse, če bi se pisal gospod Plemeniti, gospod Jelinčič ali pa gospod Novak, bi jaz odločila isto, tako da tukaj ne gre za, tako kot ste rekel, gospod Jelinčič, "ad personam", ampak gre dejansko "ad rem". V svojem govoru ste bil malo protislovni, enkrat ste govorili, da je šlo na seji za določeno situacijo, o kateri ste se želeli pogovoriti s svojim poslancem, hkrati ste pa jasno prebrali določilo Poslovnika, da se odreja prekinitev pred odločanjem. Še enkrat pri tej točki dnevnega reda na tisti izredni seji ni bilo sploh odločanja. Vi ste govorili, da je potekala razprava o tem ali se dovoli razprava poslancem, ki so jim bili potrjeni mandati, pa naj vas popravim, ni potekala razprava, bili so to proceduralni predlogi, o katerih se ne razpravlja, o katerih samo predsedujoči odloči, tako da prekinitve na tisti točki izredne seje nikakor v skladu s Poslovnikom ne bi mogli dobiti. Še enkrat, po mojem razumevanju  je Poslovnik tukaj popolnoma jasen, še posebej pa skupaj s podano razlago, ki ste jo prebral, od 138. strani, pa naprej do 140. strani. Smisel te določbe je kristalno jasen. Hvala.</font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. Izvolite besedo gospod Zmago Jelinčič Plemeniti.</font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala. V zadevi je šlo za odločanje. Namreč odločalo se je o tem ali sme gospod Möderndorfer odločati na koncu tiste razprave, ko je prišlo do tega, o tem smo govorili, ali gospod Möderndorfer ima pravico govoriti in v tistem svojem govoru odločati o stvari, ki je bila takrat v razpravi.</font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Replika, gospa Hefrle.</font><br/>
<br/>
<b><font size="4">	TINA HEFRLE (PS LMŠ):</font></b><font size="4"> Hvala. Gospod Jelinčič, vi kot poslanec niste takrat o ničemer odločali, odločitev je bila zgolj in izključno na predsedujočem ali mu da besedo ali ne. Tako da ni bilo razprave, ni bilo odločanja poslancev, bilo je izključno na meni, da kot takratna predsedujoča o tem odločim in odločila sem razprave o tem in končne odločitve Državnega zbora </font><br/>
<br/>
<b><font size="4">6. TRAK: (NB) - 12.25</font></b><br/>
<br/>
<font size="4">	(Nadaljevanje) pa takrat ni bilo, zato drugi odstavek 73. člena Poslovnika v tem primeru sploh ne pride v poštev. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. </font><br/>
<font size="4">	Izvolite gospod Zmago Jelinčič Plemeniti. </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Draga podpredsednica, o čem ste odločili? Nič niste odločili, ker je gospod Möderndorfer pred tem odšel iz dvorane, ker je napovedal obstrukcijo, tako kot mi in je šel iz dvorane, tako da niste niti morali o ničemer odločati. To se pravite, ne govorite, da ste vi odločili. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. </font><br/>
<font size="4">Izvolite, gospa… </font><br/>
<br/>
<b><font size="4">	TINA HEFRLE (PS LMŠ): </font></b><font size="4">Samo še na kratko, potem pa se ne grem več tega pingponka. Gospod Jelinčič, če sem si prav zapomnila, ste vi prej odšel iz dvorane kot gospod Möderndorfer, tako da ne vem ali veste, da sem se odločila takrat ali ste spremljal sejo od zunaj ali, ne vem. Jaz sem se odločila, gospod Möderndorfer je zaradi moje odločitve protestno zapustil sejo in obstrukcija stranke SMC je bila zaradi moje odločitve. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. Izvolite, gospod Zmago Jelinčič Plemeniti. </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> No, ne vem, če ste opazili, da imamo v poslanskih skupinah televizijo, ki prenaša seje Državnega zbora in četudi človek obstruira sejo, potem jo seveda spremlja, če mu je kaj do tega. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. </font><br/>
<font size="4">	Ampak jaz bi vseeno opozorila, če se lahko osredotočimo na vsebino razprave, ki je danes predmetno na tej seji Komisija za poslovnik in sicer, odpiram razpravo dalje. Ali bi morda še kdo od vabljenih želel besedo? (Ne.) V kolikor ne, potem bom sedaj odprla splošno razpravo in bi želela, da preden odprem to razpravo, ponovno opozoriti, da razpravljam v mejah pristojnosti naše komisije, torej ali je potrebno spremeniti oziroma dopolniti drugi odstavek 73. člena Poslovnika, ali je morda potrebno sprejeti razlago te omenjene poslovniške določbe. Odpiram razpravo in sprašujem, kdo želi besedo? 	Izvolite, gospod Zmago Jelinčič Plemeniti. ¸</font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Jaz sem že povedal, da želim, da se napiše točno eksaktno, in da se pojasni. V kolikor bi bilo napisano tako, da bi bilo vsem razumljivo, ne bi bil problem, tako smo pa eni razumeli na ta način eni pa na drug način. Da se izognemo temu, je treba v Poslovniku eksaktno napisati kaj to pomeni, v katerih primerih to velja in tako naprej. Pa še tiste zadeve, ki sem jih prej omenil, je treba sčistiti. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa gospod Zmago Jelinčič Plemeniti. </font><br/>
<font size="4">	Želi še kdo besedo od prisotnih? Izvolite, gospa Maurovič Nina. Se opravičujem. </font><br/>
<br/>
<b><font size="4">	NINA MAUROVIČ (PS LMŠ):</font></b><font size="4"> Je že v redu. Hvala. Zelo bom kratka. </font><br/>
<font size="4">	Kar zadeva to sejo, jaz sem ena izmed tistih poslank, ki je na tej seji nastopila mandat. Ne v primeru zaradi katerega je gospod Möderndorfer zapustil sejo, se pravi, kvazi nejasnost ali se smemo priglasiti na besedo ali ne, niti v primeru odločitve gospe podpredsednice, meni kot novopečeni poslanki v prvem mandatu in tudi kot nepravnici, ni bilo popolnoma nič nejasnega. Jaz, moje osebno mnenje je, da je Poslovnik kristalno jasen in razumljiv prav vsakomur. </font><br/>
<font size="4">	Hvala. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. 	</font><br/>
<font size="4">	Izvolite besedo, gospod Matjaž Han. </font><br/>
<br/>
<b><font size="4">	MATJAŽ HAN (PS SD):</font></b><font size="4"> Mislim, da je prav, da se na koncu koncev izjasnimo in pogovorimo na tej seji. Mislim, da je prav, da je prišlo do sklica te seje. Zahteve je legitimna. Bom pa tudi jaz v bistvu stališče poslanske skupine povedal in tudi moje osebno stališče. Najprej, meni je žal, ampak res žal, na tej seji ne bi bilo, ker bi se verjetno tudi jaz oglasil in bom rekel, na nek način nisem odobraval dejanja nekaterih posameznih poslancev. Tukaj se z Zmagom absolutno strinjam, da poslanci, ki niso imeli še mandata, do tiste točke ne bi smeli nastopati oziroma z nekim dogovorom, z neko razdelitvijo, nekim gentlemanskim dogovorom pa potem ja. To mislim, da je prišlo do napake, ampak vsak naredi svojo napako in jo je potrebno tudi na nek način zmotno priznati. Mislim, da je podpredsednica vodila, </font><br/>
<font size="4">	 </font><br/>
<b><font size="4">7. TRAK (VI) 12.30</font></b><br/>
<br/>
<font size="4">	(Nadaljevanje) kakor sem si prebral, absolutno korektno in po pravilih Poslovnika zgodbo. Kar se nas tiče, ta 73. člen je za nas jasen. V bistvu lahko zahtevamo pavzo v primeru pred glasovanjem enkrat na točko in to 45 minut. In to smo delali, bom rekel, že kar nekaj časa. Kadarkoli smo to želeli smo to tudi dobili brez debate, brez razprave. In kar se tega tiče, drugega odstavka 73. člena je za nas jasen in ni potrebno spreminjati. Seveda pa Poslovnik je živa stvar, lahko se ga spreminja, ampak veste, da je to dolgotrajen postopek, ker zahteva 60 poslancev, glasov in jaz sem pripravljen, da marsikaj drugega narediti, ampak zaradi, bom rekel, 73. člena pa jaz mislim, da ni potrebno. Hvala lepa. </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa tudi za vašo obrazložitev. Izvolite besedo, gospod Tomaž Lisec. </font><br/>
<br/>
<b><font size="4">	TOMAŽ LISEC (PS SDS):</font></b><font size="4"> Hvala, predsedujoča, za besedo. Vsem skupaj lep pozdrav. Sicer se nisem mislil oglasiti, ampak glede na to, da sem verjetno tukaj edini član iz prejšnjega mandata, ki je bil član Komisije za poslovnik, ne samo član Komisije za poslovnik, bil tudi del tiste strokovne ekipe, ki je izmed članov Komisije za poslovnik in strokovnih služb Državnega zbora pripravila spremembe Poslovnika, ki so trenutno v veljavi. Sam osebno morda je komu kaj nejasno v tem poslovniku, ampak jaz mislim, da smo v prejšnjem mandatu sedeli veliko veliko ur za zaprtimi vrati, torej brez tistega političnega kupčkanja kaj je komu prav in smo šli od člena do člena od besede do besede, se vračali nazaj k odprtim členom, da smo skušali narediti Poslovnik čim bolj, bom rekel, pravno-formalno ustrezen in predvsem vsakemu laiku, čeprav ni pravnik, tudi razumljiv. Jaz verjamem, da se bo skozi celoten mandat dogajalo tako kot se je dogajalo tudi pred novelo tega poslovnika, da marsikomu ali zaradi vsebine ali zaradi političnih odločitev kakšen stavek, kakšen člen ali pa kakšno besedilo v Poslovniku ni jasno. Ampak jaz se tukaj strinjam s kolegom Matjažem Hanom, 73. člen je v celoti jasen. Imamo prvi odstavek, kjer se ga lahko predvsem lahko predvsem oziroma največkrat se ga predsedniku poslužujejo, kjer piše: »Predsedujoči lahko med sejo prekine delo Državnega zbora in določi kdaj se bo nadaljevalo.« Skratka, predsednik lahko kadarkoli reče »stop«, »pavza«. Jaz moram reči, da še nikoli ni bilo toliko teh prekinitev sej Državnega zbora kot v prejšnjem mandatu, ko je predvsem bivši predsednik Državnega zbora v bistvu z nevednostjo 89 poslancev sam prekinil sejo. Eni pravijo, da je šel na eno ali drugo obveznost. Včasih je prekinil zato, ker je imel celo kakšnega veleposlanika pred vrati, pa je bil bolj pomemben kot delo Državnega zbora. Jaz upam, da nov predsednik in podpredsedniki iz tega ne bodo tako pogosto in iz nerazumljivih razlogov posluževali. Kar se pa tiče drugega in tretjega odstavka je zelo jasen. Jaz nimam nobenih problemov z razumevanjem »predsedujoči prekine delo Državnega zbora, če pred odločanjem to zahteva vodja poslanske skupine«. Pred odločanjem to zahteva vodja poslanske skupine pred odločanjem, torej pred tisto pavzo, ko se oziroma takrat se vzame pavze, ko se glasuje o določeni stvari. In pa tretji odstavek 73. člena: »Predsedujoči prekine  delo Državnega zbora, če se ugotovi, da pri odločanju seja ni več sklepčna, če soe pred odločanjem potrebno posvetovanja in v drugih primerih, če tako odloči Državni zbor.« In v drugih primerih, če tako odloči Državni zbor. Državni zbor ni odločil. Meni je žal, da je prišlo do tega pinkponga. Saj pravim, predsedujoča bi lahko sama vzela pavzo. Je ni vzela, ker je bila njena pravica, isto kot če bi jo vzela. Tako da jaz mislim, da Poslovnik Državnega zbora je tukaj zelo natančne, kot je tudi zelo natančen v tistih trenutkih, ko so novoizvoljeni poslanci, ko en dan prej še niso bili poslanci, želeli razpravljati, ampak jaz upam, da je predsednik Državnega zbora skupaj s strokovnimi službami Državnega zbora to uredil, da do takšnih postopkov ali v tem mandatu ali pa v naslednjih mandatih ne bo prihajalo. In tudi tukaj moram reči, da v tistem trenutku sem z medklici dal pobudo oziroma prav trenutno predsedujoči, da obnašanje določenega poslanca je bilo</font><br/>
<br/>
<b><font size="4">8. TRAK: (DAG) - 12.35</font></b><br/>
<br/>
<b><font size="4">	</font></b><font size="4">(nadaljevanje) skrajno neprimerno, in jaz bi bil še veliko bolj radikalen pri tem njegovem obnašanju, preden je sam zapustil Državni zbor, bi ga jaz vrgel iz dvorane Državnega zbora zaradi neprimernega obnašanja, pa ne govorimo samo o vsebini, govorimo tudi o ostalih kvalitetah, ki naj bi jih poslanci imeli. </font><br/>
<font size="4">	Skratka, da zaključim. Mislim, da je Poslovnik Državnega zbora zelo jasen. Je pa seveda legitimno, da se določena vprašanja odprejo, in tudi ta magnetogram in ta pobuda bosta ostala zapisana in če bo želja poslanskih skupin tudi v tem mandatu, da se ponovno opravi razprava o spremembah poslovnika, je to možno, ampak sam sebe ne vidim v tisti skupini, ker mislim, da smo res v prejšnjem mandatu, pa ne zato, da se hvalim, ampak res zelo načrtno šli brez političnih predznakov, nobena seja se ni snemala, strokovne službe so sedele tukaj, in mislim, da smo res šli, kot sem že rekel, od člena do člena in skušali narediti poslovnik čim bolj jasen. Seveda pa nikoli ne veš, kaj se lahko novega zgodi, in zato tudi takšne seje niso čisto mimo, so morda nek medklic, da bo treba slej ko prej - ampak, še enkrat, mislim, da ne v tem mandatu - ponovno prečesati Poslovnik Državnega zbora, ki je zaenkrat po mojem mnenju zelo jasen. </font><br/>
<font size="4">	Hvala.</font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa tudi za vašo obrazložitev. 	</font><br/>
<font size="4">	Izvolite, gospa podpredsednica Mateja Udovč. </font><br/>
<br/>
<font size="4">	</font><b><font size="4">MATEJA UDOVČ (PS SMC): </font></b><font size="4">Hvala, predsednica, za besedo.</font><br/>
<font size="4">	Kolega me je izzval, pa se moram oglasiti tudi sama, da predmet današnje razprave ni obnašanje kolegov poslancev na seji Državnega zbora. V Stranki modernega centra si poslovnik, 73. člen poslovnika, razlagamo tako kot večina poslancev danes tukaj, je jasno in eksaktno napisano, tako se popolnoma strinjam.</font><br/>
<font size="4">	Bi se pa rada vrnila samo še na našega kolega Janija Möderndorferja, kjer bi rada povedala, da je kasneje razčistil zaplet s podpredsednico in predsednikom Državnega zbora, in mislim, da so se te stvari uredile.</font><br/>
<font size="4">	Toliko bi samo imela. </font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa.</font><br/>
<font size="4">	Želi še kdo od prisotnih besedo? (Ne.) </font><br/>
<font size="4">	Glede na opravljeno razpravo lahko zaključim, da člani komisije menite, da razlaga določbe drugega odstavka 73. člena Poslovnika Državnega zbora ni potrebna. Zato dajem na glasovanje naslednji predlog sklepa: »Razlaga drugega odstavka 73. člena Poslovnika Državnega zbora ni potrebna.« </font><br/>
<font size="4">	Ali želi kdo besedo v zvezi s predlaganim sklepom? Če ne, dajem predlagani sklep na glasovanje. Glasujemo.	</font><br/>
<font size="4">	Kdo je za? (11 članov.) Kdo je proti? (1 član.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem 1. točko dnevnega reda.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA - RAZNO.</font></b><br/>
<font size="4">	Ali želi kdo besedo pod točko razno? Izvolite, gospod Blaž Pavlin. </font><br/>
<br/>
<font size="4">	</font><b><font size="4">BLAŽ PAVLIN (PS NSi): </font></b><font size="4">Hvala za besedo. </font><br/>
<font size="4">	Danes bi na naši komisiji opozoril na številne izrabe 69. člena poslovnika, gre za postopkovne predloge. V zadnjem času se je začelo dogajati, da veliko poslancev tako na plenarki kot na samih odborih prekinja razpravo razpravljavca s predlogom za postopkovno. Kot je meni znano, je bila do sedaj praksa, da si dal lahko postopkovni predlog, ko je razpravljavec zaključil razpravo. S to novo prakso, predvsem novih poslancev, se moti razpravljavca. Na zadnji skupni seji Odbora za zunanjo politiko in Odbora za zadeve Evropske unije je prišlo tudi do take situacije, da si je predsedujoči razlagal poslovnik tako, da je v bistvu prekinil razpravo in potem hotel </font><br/>
<br/>
<b><font size="4">9. TRAK: (DAG) - 12.40</font></b><br/>
<br/>
<b><font size="4">	</font></b><font size="4">(nadaljevanje) dati enemu od poslancev, ki je dal predlog za postopkovno, besedo. V Poslanski skupini Nove Slovenije predlagamo, da se uvede nazaj praksa, da se lahko da postopkovni predlog po tistem, ko poslanec zaključi razpravo. </font><br/>
<font size="4">	Hvala. </font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa.</font><br/>
<font size="4">	Želi besedo še kdo pod točko razno? Izvolite, gospod Han.</font><br/>
<br/>
<font size="4">	</font><b><font size="4">MATJAŽ HAN (PS SD): </font></b><font size="4">Ne, saj mogoče samo en poudarek. Glejte, vsega se v tole knjižico ne bo dalo zapisati, kajne. Nekaj je tudi zdrave kmečke pameti, kot nekateri pravijo, nekaj je tudi tega gentlemanskega nauka, malo moraš biti tudi kdaj gospod. Normalno, ko nekdo misel konča ali pa svojo razpravo, da se potem da proceduralno. Saj vmes ne moreš, niti ne veš, kako bo zaključil, niti ne veš, kaj bo povedal, in ti mu daš že proceduralno; saj to bi moral predsednik odbora ali pa komisije sam vedeti, kdaj je lahko proceduralno. Tako vseh stvari pač ne bomo mogli v to knjižico zapisati, je pa prav, da si opozoril. </font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa. </font><br/>
<font size="4">	Še kdo morda od prisotnih želi besedo? Izvolite, gospod Tanko. </font><br/>
<br/>
<font size="4">	</font><b><font size="4">JOŽE TANKO (PS SDS): </font></b><font size="4">Glejte, kar zadeva te postopkovne predloge. 90 % teh predlogov je replika, ne postopkovni predlog, ali pa celo več. In zdaj, če ima kdo postopkovni predlog, pač mora opozoriti na kršitev poslovnika ali pa na napačno uporabo poslovnika, ne pa na razpravo poslanca, za to so pač druge stvari navedene v tem poslovniku, eno je razprava, drugo je replika, pod določenimi pogoji in tako naprej. In po moje bi bilo dobro, da bi, ne vem, kdo, kakšen tečaj organiziral, kaj je postopkovno, pa kako se naredi postopkovni predlog, pa kaj je replika in kako se to naredi, pa kaj je kaj drugega, pa kako se to naredi. S tem bi najbrž rešili veliko problemov, no. In predlagam, da - ne vem, kdo, s službami Državnega zbora ali… / oglašanje v ozadju/ Ne, ne, saj imamo tu boljše, kajne, da to povejo ljudem. Ker tisti, ki je predsedujoči, ima same težave s tem. In se moraš tam spuščati v neko brezzvezno razpravo z nekom, ki nima prav, in to se večkrat ponovi. Predlagam, da se to pravilno naredi. In če se pravilno ne naredi, je treba to podučiti ljudi, da se to pravilno naredi. Saj ni problem dati postopkovnega predloga ali karkoli, ampak mora biti pravilno narejeno, v tem je bolj problem. </font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa, gospod Jože Tanko. </font><br/>
<font size="4">	Izvolite, še gospod Ivan Hršak. </font><br/>
<br/>
<font size="4">	</font><b><font size="4">IVAN HRŠAK (PS DeSUS): </font></b><font size="4">Hvala za besedo.</font><br/>
<font size="4">	Moram reč, da je tale predlog bil resnično umesten, ker se to v Državnem zboru dogaja, tudi v preteklih mandatih, da se zelo, zelo veliko zlorablja to proceduralno. Celo takšni primeri so, da že napove, da bo zlorabil proceduralno, pa predsedujoči, predsednik Državnega zbora, podpredsedniki ali pa predsedniki delovnih teles na to ne reagirajo. Saj to je nedopustno, da že vnaprej reče, bom zlorabil, in - nič. Zakaj potem poslovnik imamo? In jaz predlagam, seveda, da  predsedujoči, ki bodo vodili seje, takšne primere ostro sankcionirajo, v skladu s poslovnikom, ker to se več ne sme dogajati, tega dejansko ne sme biti. Sploh pa to, ko je zdaj bil primer, kot je tudi rekel kolega, da je bilo na OZP. Ja, ko se je nekdo oglasil med govorom govornika s »proceduralno«, on je prekinil govornika, ta pa proceduralno. Mislim, tega ne sme biti, tega absolutno ne sme biti. Se pravi, proceduralno bi dejansko lahko nekdo zahteval, ko govornik zaključi, ko ga bo slišal, kaj je pravzaprav sploh povedal, in zdaj, ko bi rekel »postopkovno, proceduralno«, bo pa na to reagiral. Skratka, jaz apeliram na to, tako kot sem rekel, da takšna praksa ne more obveljati in da predsedujoči resnično zdaj vsaj v tem mandatu, če že v prejšnjih mandatih ni bilo, sankcionirajo tistega, ki bo zlorabil, v skladu z določili poslovnika.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA MAG. KARMEN FURMAN: </font></b><font size="4">Hvala lepa. </font><br/>
<font size="4">	Želi še kdo besedo? Če ne… / oglašanje v ozadju/ Ja, izvolite, gospa podpredsednica.</font><br/>
<br/>
<font size="4">	</font><b><font size="4">MATEJA UDOVČ (PS SMC): </font></b><font size="4">Rada bi se samo pridružila kolegom, ki pripovedujejo, pa saj sami vemo, da na sejah zlorabljajo postopkovno. Pa bi rada </font><br/>
<br/>
<b><font size="4">10. TRAK: (NB) - 12.45</font></b><br/>
<br/>
<font size="4">	(Nadaljevanje) tudi mogoče širše, tudi mogoče kot nova poslanka, da si pa nekateri kolegi dovolijo, da v bistvu razlagajo mojo razlago in s tem izkoriščajo namesto v svojem času za razpravo, v bistvu oni razlagajo kot postopkovno ali pa kot podrobnejšo razlago kako naj si mi razlagamo kar bi jaz povedala. Tako da, tega dela mislim, da ni notri, pa ne mislim konkretno samo mojo razlago, ampak konkretno razlago vseh poslank in poslancev razprave, tako da mislim, da kar se tiče o zlorabah, bi lahko malo več na tej komisiji tudi povedali. </font><br/>
<font size="4">	Samo toliko bi imela jaz vmesno. Če bi še kdo drug tudi na to temo mi kaj dodal, pa tudi bi bilo lepo slišati.  </font><br/>
<br/>
<b><font size="4">	PREDSEDNICA MAG. KARMEN FURMAN:</font></b><font size="4"> Hvala lepa. </font><br/>
<font size="4">	Jaz bi tukaj samo rekla še tole. Ni toliko problem v Poslovniku kot pa stvar kulture in bontona vsakega posameznika. </font><br/>
<font size="4">	Še kdo želi besedo? V kolikor ne, zaključujem tudi to točko in s tem 1. sejo Komisije za poslovnik. Zahvaljujem se vam za vašo prisotnost in vam želim lep dan še naprej.</font><br/>
<br/>
<b><font size="4">Seja se je končala 18. oktobra 2018 ob 12.46. </font></b>
</root>