<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br/>
<b><font size="4">26. nujna seja</font></b><br/>
<br/>
<b><font size="4">(12. marec 2021)</font></b></p></div><br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 14. uri. </font></b><br/>
<br/>
<b><font size="4">1. TRAK: (DAG) </font></b><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Spoštovane kolegice in kolegi, cenjeni gostje, lep pozdrav! Začenjam 26. nujno sejo Odbora za kmetijstvo, gozdarstvo in prehrano. </font><br/>
<font size="4">	Obveščam vas, da se je za današnjo sejo opravičil član odbora Branko Simonovič. Imamo pa dve pooblastili, in sicer, poslanko Violeto Tomić nadomešča Nataša Sukič in Bojana Podkrajška nadomešča Janez Moškrič. </font><br/>
<font size="4">	</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red: Kaj Uredba o varovalnih gozdovih in gozdovih s posebnim namenom, ki jo namerava sprejeti Vlada, pomeni za slovenske gozdove. Ker do začetka seje nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – KAJ UREDBA O VAROVALNIH GOZDOVIH IN GOZDOVIH S POSEBNIM NAMENOM, KI JO NAMERAVA SPREJETI VLADA, POMENI ZA SLOVENSKE GOZDOVE.</font></b><br/>
<b><font size="4">	</font></b><font size="4">Poslanska skupina Socialnih demokratov je dne 30. 3. 2021 vložila zahtevo za sklic nujne seje odbora z navedeno točko dnevnega reda. </font><br/>
<font size="4">	Kot gradivo k tej točki ste prejeli zahtevo Poslanske skupine Socialnih demokratov, s predlogoma sklepov, ki naj bi ju odbor sprejel. </font><br/>
<font size="4">	Na sejo smo vabili: Poslansko skupino Socialnih demokratov, predlagatelja zahteve, Ministrstvo za kmetijstvo, gozdarstvo in prehrano, Zavod za gozdove, Zavod Republike Slovenije za varstvo narave, Biotehniško fakulteto Univerze v Ljubljani ter Umanotero, slovensko fundacijo za trajnostni razvoj. </font><br/>
<font size="4">	Začenjamo razpravo. Najprej dajem besedo predstavniku predlagatelja, gospodu Predragu Bakoviću. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Predsednik, hvala lepa za besedo.</font><br/>
<font size="4">	Spoštovani minister, spoštovani državni sekretar, spoštovani ostali vabljeni gostje, spoštovane kolegice in kolegi!</font><br/>
<font size="4">	Slovenija se lahko pohvali ali morda, če sem malce ironičen, se je do sedaj lahko pohvalila z bogato dediščino varovanja gozdov in skrbnega gospodarjenja. Prvi zapisi o varstvu gozdov na našem območju izvirajo iz leta 1892, ko je gospod Leopold Hufnagel v gozdno-gospodarskem načrtu za Kočevsko izvzel nekatera območja in se je določilo, da se ta območja prepustijo naravi in da se v teh območjih ne gospodari. Nato je o zaščiti gozda pred surovimi, bom rekel, gospodarskimi posegi, takrat splošno razširjenimi goloseki oziroma o sonaravnem in trajnostnem gospodarjenju z gozdovi govoril in pisal v svojih delih tudi inženir gozdarstva, gospod Franjo Pahernik, in to svoje znanje je kot poslanec večkrat predstavil tudi Skupščini Združenega kraljestva Srbov, Hrvatov in Slovencev. Tudi po drugi svetovni vojni je ideja o zaščiti in raziskavah posebnih zaščitenih območij razvijal prof. Dušan Mlinšek in pri tem se je skozi čas do danes oblikovalo oziroma vzpostavilo mrežo 171 gozdnih rezervatov na območju celotne Slovenije. Danes ta delež predstavlja okoli 9 tisoč 500 hektarjev oziroma 0,8 % vseh gozdov. </font><br/>
<font size="4">	Kaj sploh so gozdni rezervati? Naj mi bo oproščeno, ker sem bolj kot ne laik na tem področju, če morda kakšne besede ne bom pravilno povedal; gotovo so tu tudi strokovnjaki, ki bodo lahko potem potrdili ali pa ovrgli te moje trditve. Pri gozdnih rezervatih gre nekako za naravne gozdove, ki so prepuščeni naravnemu razvoju in bodo iz njih nekoč v prihodnosti nastali pragozdovi. Tako imenovani pragozdovi oziroma, bolje rečeno, pragozdni ostanki, kot se stroka izraža, pa so danes naravna oblika gozdne vegetacije, ki se razvija sama brez posrednega ali neposrednega vpliva človeka na to, in teh je 14. V omenjenih gozdnih rezervatih so bile vzpostavljene številne trajne raziskovalne platforme, na katerih se danes proučuje razvoj ekosistemov in ekosistemskih funkcij gozda ter vplive podnebnih sprememb nanje. In ti gozdni rezervati so izjemno pomembni, kajti raziskave le-teh dajejo vpogled v delovanje in razvoj gozdnih sestojev, iz katerih </font><br/>
<br/>
<b><font size="4">2. TRAK (VI) 14.05</font></b><br/>
<br/>
<font size="4">	(Nadaljevanje) se črpa znanje in se ga vpeljuje v gospodarjenje z gozdovi. Zaradi tega je gospodarjenje z gozdovi sonaravno. Ravno zato se je ohranjanje pragozdov in gozdnih rezervatov in snovanje novih gozdnih rezervatov ravno zato je to tudi tako pomembno. Če bomo uničili rezervate in pragozdne ostanek ali jih bomo ogrožali bomo s časoma uničili in ogrožali tudi gospodarske gozdove, saj se ne bomo imeli od kje več učiti. Skladno z ugotovitvami raziskav na oddelku za gozdarstvo in obnovljive gozdne vire Biotehniške fakultete tam svoje študente in diplomate vse skozi izobražujejo o pomenu trajnostnega in sonaravnega gospodarjenja ter spoštovanja ekosistemskih in pa ekoloških funkcij gozda. Seveda moram najprej poudariti, da sta bila v juliju 2017 med Unescovo naravno dediščino razglašena tudi dva pragozdna ostanka, in sicer eden je Kočevski rog, drugi je Snežnik Hidrolce, kjer gre za bukove sestoje, kjer so bili prvobitni gozdovi v osrčju dobro ohranjenih gozdov in tako je ta seznam svetovne dediščine za Slovenijo pomembno priznanje. Obenem pa je tudi zaveza, da za prihodnje za prihodnjo varstvo rezervatov in pa za vso tradicijo, ki se je v Sloveniji pravzaprav začela že v 19. stoletju. Zakaj to govorim? In zakaj pravzaprav danes ta seja? Zato, ker se je v medresorskem usklajevanju pojavil predlog uredbe o spremembah in dopolnitvah uredbe o varovalnih(?) gozdovih in gozdovih s posebnim namenom, ki ga je pripravilo Ministrstvo za kmetijstvo, gozdarstvo in prehrano. In v njej so določbe, ki nekako, po moji skromni oceni in tudi po oceni strokovnjakov, so milo rečeno sporna ali pa nedopustne. V kolikor bo taka uredba sprejeta bodo zadnji koščki prvobitne slovenske narave prepuščeni na milost in nemilost vsakokratni politiki, ekonomskim interesom in interesom vplivnih posameznikov in vplivnih organizacij. </font><br/>
<font size="4">Kot lahko vidimo iz te uredbe, ta uredba določa, da ministrstvo z njo želi zagotoviti ukrepe za prepričevanja širjenja podlubnikov iz gozdnih rezervatov v večnamenske gozdove, najpogosteje v gospodarske gozdove. Ker so gozdni rezervati prepuščeni naravnemu razvoju so dovzetni seveda za podlubnike in ko se v tem gozdnem rezervatu pojavijo se širijo v sosednje večnamenske gozdove, kjer povzročajo ekonomsko in ekološko škodo. In ta uredba naj bi omogočila izvedbo preventivnih varstvenih del v gozdnih rezervatih samih z namenom preprečevanja širjenja podlubnikov v te okoliške gozdove. Zavod za gozdove naj bi spremljal stanje podlubnikov tem gozdne rezervatu in v kolikor bi se ti prenamnožili bi potem začeli veljati določeni ukrepi, in sicer povečalo bi se število kontrolnih pasti, lastnikov gozdnega rezervata pa bi se z odločbo določilo izvedbo preventivnih varstvenih del. To bi se dogajalo v pasu, ki je od roba gozdnega rezervata v notranjost, se pravi v samem teritoriju, ki je gozdni rezervat, bi bo bilo v pasu sto metrov. In uredba tudi predvideva, da bi se v tem pasu podrlo posamezna drevesa, sedaj koliko je tega bo povedala verjetno stroka, in to z namenom lovljenja podlubnikov, torej gre za tako imenovana lovna drevesa, katera bi se, seveda, ob naselitvi teh podlubnikov potem obelilo. To bi se potem uničilo s kurjenjem drevesa oziroma ta debla bi pa ostala na kraju samem in bila prepuščena nekemu naravnemu razkroju. Če lastnik tega ne bi storil, potem seveda Zavod za gozdove izvršitev doseže na podlagi izvršbe in pa določeno je tudi še, da se sredstva za to krijejo iz proračuna. </font><br/>
<font size="4">Zakaj je to sporno? Bistvena značilnost gozdnih rezervatov po katerih se ločijo od vseh drugih gozdov je namreč ta, kar sem že prej povedal, da so v celoti brez izjeme in brez kakršnihkoli neposrednih vplivov človeka prepuščeni naravnemu razvoju. Predlagana uredba pa dopušča neposredne človekove ukrepe s katerimi se izničuje glavna značilnost in namen teh gozdnih rezervatov. </font><br/>
<br/>
<b><font size="4">3. TRAK: (NB) – 14.10</font></b><br/>
<br/>
<font size="4">	(Nadaljevanj) Na to opozarjajo tudi na oddelku za gozdarstvo in obnovljive vire biotehniške fakultete. Jaz sicer ne vem ali so danes prisotni tukaj z nami. Me veseli, gotovo bodo povedali tudi kaj več. Iz medijev pa smo lahko razbrali, da predlani uredbi nasprotujejo, kajti njeno sprejetje bi pomenilo možnost poseganja v naše pragozdne rezervate, seveda tudi ostale, ne samo pragozdne ostanke, ampak tudi ostale gozdne rezervate, kar je nesprejemljivo in seveda v nasprotju s številnimi zakonskimi določili. Takšno poseganje bi pomenilo izničevanje dolgoletnega truda številnih gozdarskih in naravovarstvenih strokovnjakov po ohranitvi še zadnjih ostankov prakrajine pri nas. Sprejetje uredbe bi pomenilo bistveno znižanje standardov varovanja gozdnih rezervatov, s tem seveda tudi varovanja narave na ravni celotne države Slovenije. Poseganje v gozdne rezervate prekinja pravzaprav večstoletne procese v gozdu in z vidika našega dojemanja časa, nepovratno spreminja njihove temeljne značilnosti. Bistvena značilnost gozdnih rezervatov po katerih se loči od vseh drugih gozdov je namreč v tem, da so v celoti brez izjem in brez kakršnihkoli neposrednih ali posrednih vplivov človeka prepuščeni naravnemu razvoju. Ta predlagana uredba pa seveda dopušča neposredne človekove ukrepe. Opozarjajo tudi, da je večina gozdnih rezervatov v Slovenijo razmeroma majhnih, da če bi opredelili te stometrske pasove, potem pomeni, da bi se iz sistema v celoti izročilo najmanj 10 % vseh gozdnih rezervatov in seveda potem se tudi ustrezno zmanjša povprečen rezervat iz sedanje površine na manjšo, kar je seveda nedopustno. Tudi Zavod za gozdove opozarja, da je gozdnih rezervatov v katerih se zaradi dreves sestave lahko razvijajo bolezni oziroma prenamnožijo škodljivci, ki bi seveda lahko ogrožali bližnje gospodarske gozdove, v Sloveniji je relativno malo. Pomembno je, da gozdarska stroka in politika najdejo primeren način, da se take škode preprečijo. Strokovnjaki povedo, da podlubnik ni samo škodljivec, v pragozdu igra neko pomembno funkcijo in sicer, ker je pragozd prepuščen naravnemu razvoju brez človekovega vplivanja in ni statični, pravijo, pač pa dinamični ekosistem v katerem se spremembe dogajajo ves ča in to nenehno. In tako so spremembe kot del naravnega razvoja gozda tudi napadi podlubnikov in pragozd tam kjer se drevesa posušijo, nikakor ni uničen, pač pa samo spremeni svojo podobo in razvojno fazo, saj se bo začel takoj pomlajevati in še vedno bo pragozd. Spremljanje in raziskovanje te dinamike pa je med najpomembnejšimi razlogi za njihovo ohranjanje. Ko v ta proces začne posegati človek, je naravne dinamika konec in tak gozd pač ni več pragozd. In če bomo dopustili poseganje v razvoj gozdnih rezervatov, bodo rezervati v svojem bistvu izginili, določeni problemi povezani z zdravjem gospodarskih gozdov v okolici rezervatov pa bodo ostali in ti problemi so namreč v prvi fazi primarna posledica podnebnih sprememb in šele kot sekundarna posledica prisotnih teh škodljivih organizmov. In naloga gozdarstva pa je, da razvije način gospodarjenja, ki bodo izboljšali odpornost in sposobnost okrevanja gozda in ravno na gozdnih rezervatih se stroka uči in ugotavlja te zakonitosti in sonaravno upravljanje. Seveda na napačen pristop k reševanju te problematike opozarjajo tudi okoljevarstvene organizacije, pravijo da predlagana sprememba uredbe je nesprejemljiva in pozivajo pristojne k oblikovanju takšnih ukrepov varstva gozdov pred podlubniki, ki ne bodo ogrozili narave in že v že tako skromni mreži gozdnih rezervatov. Pravijo, da pragozdni ostanki niso odmaknjeni in pozabljeni koščki narave, temveč izjemni rezultat spoštovanja slovenske tradicije sonaravnega gospodarjenja z gozdovi. So tudi Unescova naravna dediščina zaščiteni in tudi z Alpsko konvencijo po resoluciji o nacionalnem gozdnem programu je gozd v Republiki Sloveniji simbol prepoznavnosti države in njenega odnosa do trajnostnega razvoja, zato je rešitev z ekonomsko škodo lastnikov gozdov treba poiskati premišljeno, strokovno in vključujoče. Tudi evropske smernice za varstvo narave, ki dajejo velik pomen ohranjanju </font><br/>
<br/>
<b><font size="4">4. TRAK: (ŠZ) – 14.15</font></b><br/>
<br/>
<font size="4">	(nadaljevanje) pragozdov. V strategiji Evropske unije za biotsko raznovrstnost do leta 2030 je ena izmed ključnih sprejetih zavez, da je potrebno strogo zavarovati vsaj tretjino zavarovanih območjih v Evropski uniji, vključno z vsemi preostalimi gozdovi in staroraslimi gozdovi v uniji. K temu skupnemu načrtu za obnovo evropske narave v korist človeštvu o podnebju in planetu je dala soglasje tudi Slovenija, ki pa zdaj ubira povsem drugačno pot. Strokovnjaki tudi pravijo, da v Sloveniji bi morali narediti vse, da povečamo površino gozdnih rezervatov, namesto, da s predlaganimi ukrepi ogrožamo obstoječe. V Državnem zboru smo sprejeli resolucijo o nacionalnem programu varstva okolja za obdobje 2020-2030. V njem je kot eden izmed ključnih ukrepov za ohranjanje biotske raznovrstnosti v program in načrtih za gospodarjenje z gozdovi naveden ukrep razglasiti gozdne rezervate, ki bodo služili namenom varstva biotske raznovrstnosti. Z uvedbo sprememb, ki jih predvideva ta sprememba o kateri danes govorimo, pa vlada pristaja na sporne posege v obstoječih gozdnih rezervatih, ki predstavljajo nekako neposredno ogroženost te biotski raznovrstnosti. Torej s tega mojega malo daljšega uvoda je moč razbrati, da uredba poskuša uvesti izjemno škodljive in nevarne prakse, kateri nasprotujejo vsi, razen vlada. Nasprotuje tako obstoječa evropska, kot domača zakonodaja, eminentni strokovnjaki, tako domači, kot tuji, strokovnjaki iz zavoda za gozdove, strokovnjaki biotehniške fakultete, tudi strokovnjaki v SIDG-ju, okoljevarstvene organizacije in ostala strokovna in laična javnost. Zato v zahtevi za sklic seje Odbora za kmetijstvo, gozdarstvo in prehrano predlagam sprejem dveh sklepov, ki jih bom predstavil v nadaljevanju oziroma ob zaključku. Gotovo pa bodo o tem spregovorili tudi vabljeni gostje in seveda tudi poslanke in poslanci. </font><br/>
<font size="4">	Hvala lepa za enkrat. </font><br/>
<br/>
<b><font size="4">	PREDSEDNIK</font></b><font size="4"> </font><b><font size="4">EDVARD PAULIČ:</font></b><font size="4"> Hvala tudi vam.</font><br/>
<font size="4">	Besedo dajem ministru za kmetijstvo, gozdarstvo in prehrano, dr. Podgoršek, izvolite.</font><br/>
<br/>
<font size="4">	</font><b><font size="4">DR. JOŽE PODGORŠEK:</font></b><font size="4"> Hvala lepa, predsedujoči. Spoštovane poslanke in poslanci, spoštovani gostje. </font><br/>
<font size="4">	Dovolite mi nekaj misli. Ključen namen te spremembe uredbe o varovalnih gozdovih in gozdovih s posebnim namenom je, kot je že tudi predlagatelj oziroma gospod Baković omenil zamejitev širjenja podlubnikov iz varovalnih gozdov in gozdov s posebnim namenom, pač jim enostavno rečemo rezervatov, da se bomo lažje pogovarjali, v okoliške gozdove. Predlagali smo minimalne posege, posege, kateri so poznani že tudi v nekaterih drugih državah evropske unije. Po mojih informacijah na Bavarskem, v Švici in še kje. Torej posege, kjer bi omogočali v tem varovalnem pasu, znotraj teh rezervatov, prvič, intenzivno spremljanje s feromoni, drugič, dodajanje dodatnih vab, če je / nerazumljivo/ in kot skrajni ukrep zgolj podiranje nekaj dreves. Še enkrat, to bo seveda presodilo, po našem predlogu bi presodila stroka po našem predlog za namena, da se ulovijo podlubniki, torej s tem žlebičanjem in tako naprej, da se podlubniki ulovijo in se potem tudi prepreči nadaljnje širjenje iz rezervatov v gospodarske sosednje gozdove. Praktično se iz gozda ne bi nič odpeljalo, vse ostane v gozdu, tudi v teh rezervatih in ne gre za nikakor za nobeno gospodarsko funkcijo ali pa predlog, da bi začeli gospodariti s temi gozdovi, daleč od tega. Zdaj v gradivih, ki smo ga dobili je bilo tudi zapisano, da to dokazuje slab odnos vlade do slovenskih gozdov. Jaz temu absolutno nasprotujem. Torej jaz trdim, da obstoječa vlada ali pa tudi naš resor, ki je odgovoren za področje gozdarstva, dobro skrbimo za slovenske gozdove, da z najboljšimi možnostmi iščemo rešitve za investicije, za obnavljanje gozdov, za sanacijo po ujmah, vlaganju v infrastrukturo, gozdno infrastrukturo, v opremo za varno delo v gozdu, </font><br/>
<br/>
<b><font size="4">5. TRAK: (TB) – 14.20</font></b><br/>
<br/>
<font size="4">	(nadaljevanje) do primarne predelave lesa. Sredstev v ta namen je več, kot je povpraševanja in zato smo tudi za, da / nerazumljivo/ Programa razvoja podeželja celo en del sredstev, v bojazni, da bi nam sicer ostala na evropskem parketu, prenesli na druge ukrepe, kjer je povpraševanje veliko oziroma večje, kot pa v tem gozdarskem delu.</font><br/>
<font size="4">	In zato, na nek način, ravno tako težko pristanem na to, da danes že poslušamo očitke o tem slabem odnosu Vlade do slovenskih gozdov, kajti, kot kaže je to tema, o kateri ne bi smeli niti spregovorit. Ta uredba je šele v javni razpravi oziroma se je 1. aprila zaključila javna razprava. Danes smo 12. aprila – ali katerega že – in kot kaže, se o teh zadevah v Sloveniji niti pogovarjat ne bi smeli. Namen javne razprave je bil ravno to, da iščemo optimalne rešitve za posamezne primere. Mi vemo, da smo, ko sem prišel na to ministrstvo, verjetno, en prvih sestankov je bil namenjen točno tej vsebini, rezervatu Polšak, kjer smo imeli pobudo lokalne skupnosti, lastnika sosednih zemljišč, da najdemo rešitev.</font><br/>
<font size="4">Na ta rezervat je hodila vsa slovenska stroka; fakulteta, zavod, inštitut, tudi mi, na ministrstvu, iskat rešitve. Dve leti in pol je od takrat preteklo in je nimamo, danes pa berem pobude o tem, kako bi reševali vsak problem od problema do problema, kar naenkrat, čez noč, ob dejstvu, da 2 leti in pol nismo našli rešitve, ker če bi jo, ta uredba danes ne bi bila tukaj. Niti kot predlog. In zato menim, da vsaj z mojega zornega kota, običajno nisem nastrojen proti takšnim razpravam, kot je danes tukaj, ampak, menim, da je to tema, o kateri se moramo pogovarjat in zame je nedopustno, da, kot kaže, te teme ne bi smeli niti odpret. </font><br/>
<font size="4">Stroka predlaga različne rešitve, pa vendarle, ko berem tudi iz medijev in tako naprej, to isto stroko, zakaj nasprotuje tej uredbi, mislim, da je tudi na mestu nekaj vprašanj, ki jih ravno tako stroka postavlja samemu sebi. Ali morda ni tudi ta stroka kriva za prerazmnožitev podlubnikov, danes, v slovenskih gozdovih? Pa ne današnja, da se razumemo. Tista, ki je pred 50 leti poskrbela za takšno sestavo gozdov, kot jo imamo danes. Torej, marsikje preveč smreke, ki je na neustreznih rastiščih. Morda način gospodarjenja? Morda imamo napačen ali pa neustrezen način gospodarjenja, se ne znamo odzivat, čeprav mislim, da se znamo, ker smo lahko vzor stroke v celi Evropi ali širše, zato ne govorim, da je stroka slaba.</font><br/>
<font size="4">Ampak vendarle, ali smo morda razglasili rezervate na neustreznih rastiščih, zlasti rezervate s sloji smreke? Drži, v Sloveniji imamo, bom zdaj pogledal, 171 rezervatov, na 9 tisoč 400, slabih 9 tisoč 500 hektarjih, kar je gospod Baković že pravilno ugotovil. Od tega jih je 27 takšnih, ki ima 50 ali več, 50 procentni ali večji, delež smreke, v svojem sestoju. Imamo pa nekaj takšnih, kajne, 50 rezervatov, ki nimajo niti enega, ki imajo praktično nič smreke. To so bukovi sestoji, kot ste že ugotovili in tako naprej.</font><br/>
<font size="4">Torej, bolj kot ne govorimo o teh 27 rezervatih, ki so tisti, katerih bi se ta sprememba sploh dotikala in, še vedno menim, da bo morala stroka poiskat načine reševanja teh težav. Zakaj? Zato ker, veste, ko se pogovarjamo o tej današnji temi, sem malo zmeden v tem duhu da, ko se pogovarjamo o, na drugih sejah ali pa preteklih sejah, ko smo se pogovarjali, o tako imenovanem zelenem poročilu, torej poročilu o kmetijstvu v zadnjem letu, se vedno pogovarjamo o tem, kaj vse moramo naredit, da bomo zaščitil slovenskega kmeta, da bomo zaščitil obstoj tega slovenskega kmeta, na mešanih kmetijah, takšnih, kot jih imamo. Vsaka ali pa večino slovenskih kmetij, ima malo kmetijskih zemljišč in malo gozdnih zemljišč in nekatera zemljišča mejijo tudi na rezervate.</font><br/>
<font size="4">Verjamem, da vsi našteti, ko ste jih gospod Baković naštel, ne podpirajo spremembe te uredbe, vendar, če bi vprašal Zvezo lastnikov gozdov, Kmetijsko gozdarsko zbornico, pa verjetno lastnike kmete, ki od tega gozda živijo, pa bi verjetno to spremembo podprli, ker to pomeni varovanje njihove zasebne lastnine, ker, jaz se strinjam in predlog stroke je,</font><br/>
<br/>
<b><font size="4">6. TRAK: (SB) – 14.25</font></b><br/>
<br/>
<font size="4">	(nadaljevanje) da bi šli namesto v notranjem pasu iskati rešitve v zunanjem pasu, okej, lahko gremo, ampak tam nekdo gospodari s tem gozdom, od tega ta kmetija  morda živi, od tega bo morda ta kmetija propadla ali ne bo. In zakaj o tem govorim? Zato, ker je tudi ideja, da damo izplačilo odškodnin. Tudi odškodnine, se strinjam, za proračun ne predstavljajo ne vem kakšen problem. Ampak ali vemo zakaj imajo slovenske kmetije gozdove? Gozd je za slovenskega kmeta isto kot banka za podjetnika. Ko mu je hudo gre v gozd in poseka, da se reši finančnih težav, ko gradi gre v gozd zato, da si poseka to grušt in kar zraven paše. Torej, odškodnina je dobrodošla, se strinjam, ne dosega pa namena zakaj gozdove imamo kot zasebniki, kot lastniki teh gozdov ali pa imajo, saj je vseeno. In zato vendarle menim, da je duhu tega širšega sistemskega pristopa v smislu tudi reševanja slovenskih kmetij, ki jih vedno postavljamo v prvo varstveno funkcijo, ki jih vedno, se vsi pogovarjamo o tem kako bomo te kmetije obdržali, jih pa danes, kot kaže zanemarjamo. In to je zame malo nesprejemljivo. Ker za slovenske kmetije je pomembno, da imajo pogoje tudi gozdove vitalne in gospodarske, da jih ne ogrožamo z drugimi vplivi in tako naprej, da tam lahko delamo. In si upam na glas trditi, da se tudi danes dokazuje komu je res mar za slovenskega kmeta in kot tudi na raznih medmrežjih prebiramo številne tudi nekatere druge organizacije in politične stranke, ko nasprotujejo temu, istočasno pa govorijo, da so zagovorniki slovenskega kmeta. S tem vendarle nekatere slovenske kmetije, meni je zelo žal, spravljamo v neugoden položaj. Pa vem, da je samo 0,8 %, 0,9 % gozdov rezervatov, da, zelo malo jih je, ampak, če se borimo za vsako slovensko kmetijo na vsakem tem odboru, potem se dajmo tudi danes. Sicer pa vidimo, da je zadeva bistveno bolj kompleksna kot je zgolj varovanje nekih rezervatov. </font><br/>
<font size="4">	Sam sem tudi strokovnjak, vedno se identificiram predvsem kot strokovnjak ne kot politik in se mi tudi danes pozna, če bi bil politik bi verjetno drugače naslavljal to debato, zato osebno zaupam slovenski stroki, je priznana v Evropi, je priznana po svetu, zagotavlja trajnostno večnamensko sonaravno gospodarjenje s slovenskimi gozdovi, kar nam v bistvu zavida večji del sveta. Tudi v času ujm moramo čestitati slovenski stroki, od leta 2014 naprej je slovenska stroka, gozdarska stroka mislim, da odigrala izjemno pomembno nalogo in zato je tudi tukaj že dve leti in pol prosimo naj nam pomagajo najti rešitev, tudi tukaj v teh primerih in verjamem, da jo bomo našli, prepričan sem, da jo bomo našli. In zato že zdaj lahko povem, da smo po zaključku javne razprave imeli prejšnji teden v četrtek, 8. aprila - katerega je že bilo – ja, tako, smo imeli že sestanek na podlagi katerega z vsemi, ki so dali v javni razpravi pripombe in na podlagi katerega smo prišli do nekih mislim, da konsenzualno sprejetih rešitev. Pa dovolite mi samo še eno misel vseeno iz preteklosti. Veste, težko je iskati rešitve za tako kompleksna vprašanja kot ga imamo danes, jaz se s tem čisto globoko strinjam in tudi ko govorimo kdo vse nasprotuje in kdo vse ne nasprotuje. Pa bom prebral tukaj en del mojega opomnika. Leta 2018 oziroma 2020 je oziroma ne leta 2020 novembra, ko smo bili na ogledu tega rezervata Polšak, je gospod Krajčič iz zavoda za gozdove Slovenije predstavil možne ukrepe zatiranja podlubnikov, katere je v svoji ekspertizi iz leta 2018 in 2020 predlagala biotehniška fakulteta. Ekspertiza poudarja kot možen ukrep žlebljenje ter postavitev kontrolnih lovnih pasti znotraj rezervata v robnem pasu, saj se po njegovem mnenju na podlagi uredbe o / nerazumljivo/ javna gozdarska služba lahko izvaja tudi v rezervatu. Vsi poznamo dr. Krajčiča, vemo kje je zaposlen, poznamo njegovo strokovnost in tudi to so predlogi Zavoda za gozdove</font><br/>
<br/>
<b><font size="4">7. TRAK: (ŠZ) – 14.30</font></b><br/>
<br/>
<font size="4">	(nadaljevanje) mimogrede. Zdaj pa da se ne bomo predolgo časa lovili okrog rešitev. Omenil sem, da 8. aprila smo imeli sestanek s predstavniki Ministrstva za okolje in prostor, biotehniške fakultete, Gozdarskega inštituta, Zavod za gozdove, Zavod RS za varstvo narave, kmetijsko gozdarska zbornica, Zveza lastnikov gozdov, Sindikat kmetov, lastnik rezervata Poljšak, Združenje Prosilva Slovenije, nevladne organizacija, Plan B DOPPS in tako naprej, ne bom našteval. Zelo širok sestanek na katerem smo dogovorili sledeče. Da nemudoma začnemo izvajati raziskave glede primernih in učinkovitih  metod preprečevanja širjenje podlubnikov iz gozdnih rezervatov v gospodarske gozdove, s poudarkov na novih, še nepreizkušenih metodah, kot je žlebljenje in sicer v pasu med gozdnim rezervatom Poljšak in gospodarskimi gozdovi, ki so v zasebni lasti tamkajšnjih kmetov. Naj omenim, da na sliki lahko, pa verjetno poznate, tisti, ki poznate rezervat Poljšak, vidimo da je v enem delu ravno, pri istem lastniku dosežem ta približno 100 metrski odmik od meje njegove parcele, do meje rezervata. In v tem delu se bo izvajala ta aktivnost, zato da lahko preučimo kaj lahko naredimo v tem delu. V raziskavi bodo sodelovale vse gozdarske inštitucije, biotehniška fakulteta, gozdarski inštitut, Zavod za gozdove in inštitucija s področja varstva narave, predvsem zavod Republike Slovenije za varstvo narave, kot tudi lastniki gozdov in lokalna skupnost, ki je od nas zahtevala in pričakovala rešitev, konkretno v tem primeru. Stroške tega dela in raziskave krije Ministrstvo za kmetijstvo, torej to ne bo bremenilo lastnika tega gozdnega rezervata, ki mimogrede ni Republika Slovenija in do konca letošnjega leta prekinemo razpravo okrog spremembe uredbe o varovanih gozdovih in gozdov s posebnim namenom. </font><br/>
<font size="4">Dokler stroka ne odgovori na nekaj ključnih vprašanj, nam pomaga poiskati rešitve, kako lahko zamejiti širjenje podlubnikov iz rezervatov v sosednje gospodarske gozdove. Kajti mislim, da je prav, da se tudi danes zavedamo, da od teh sosednjih gozdov okrog rezervata, nekatere kmetije živijo in so življenjsko odvisno. Zato je pomembno, da najdemo rešitve, ki bodo prvič varovale varovalne gozdove in drugič varovale tudi gozdove sosednjih parcel, kjer so gospodarski gozdovi. To je v bistvu zdaj bi rezultat tega zadnjega sestanka, na katerem mislim da so bili prisotni tudi večina tukaj prisotnih gostov in jaz menim, da je smer, ki nakazuje pravo pot, torej ne trmoglavimo v neko spremembo uredbe samo zato, da bi jo na hitro spreminjali, s tem se strinja tudi lastnik rezervata in tistega gospodarskega gozda na tistem mejnem pasu, s tem se strinjamo tudi mi, kot financerji, plačniki tega in zato začasno, če bomo pa našli trajne rešitve, pa trajno umikamo to uredbo. Ampak ta uredba je bila, verjemite mi, klic v sili, ker že dve leti in pol našli strokovne rešitve. In od nas je občina, ki je lastnik zemljišč, lastnik rezervata, zahteval ukrepanje in verjetno grozil s tožbo, če tega ne bi naredili. Zelo verjetno bi državo stalo kar precej, če bi do nekih tožb prišlo. Zato menim, da je ta predlog, ki ga je skupina na podlagi javne razprave naredila umesten, pomemben, potreben za ta korak, da stroka pomaga poiskati rešitve, s tem da zdaj vemo, časa imamo do konca leta, ne več še dve leti in pol, kar si pa verjetno nihče ne želi. Torej imamo še celo rastno sezono, marsikaj lahko naredimo. V tem rezervatu, kot sem že prej omenil, Poljšak je prisoten podlubnik in tukaj obstaja nevarnost, da bi se ta podlubnik širil ven iz tega rezervata v okoliške gozdove. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Minister hvala. </font><br/>
<font size="4">	Predlagatelj boste dobili besedo, ko končajo s predstavitvami ostali gostje v skladu s Poslovnikom. Torej besedo bom dal še ostalim vabljenim, vas pa prosim, da v skladu s parlamentarno prakso svoja razmišljanja strnete nekje na pet do šest minut. </font><br/>
<br/>
<b><font size="4">8. TRAK: (TB) – 14.35</font></b><br/>
<br/>
<font size="4">	(nadaljevanje) Sprašujem, če želi besedo predstavnik Zavoda za gozdove… Ne želi? </font><br/>
<br/>
<font size="4">	</font><b><font size="4">MAG. JANEZ LOGAR:</font></b><font size="4"> Ja. Tukaj.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Želi.</font><br/>
<font size="4">	Gospod Logar, izvolite.</font><br/>
<br/>
<font size="4">	</font><b><font size="4">MAG. JANEZ LOGAR:</font></b><font size="4"> Hvala lepa za besedo.</font><br/>
<font size="4">	Na Zavodu za gozdove Slovenije se zavedamo, da je v primeru rezervata Poljšak potrebno upoštevati in obravnavati obe plati problema, in sicer, kot prvo, s svojimi aktivnostmi ne smemo vplivati na naravni razvoj samega gozdnega rezervata, ker gozdni rezervati so bili, bom rekel, ustanovljeni, razglašeni, prav s tem namenom, da se omogoči naravni razvoj, brez poseganja, po drugi strani se pa seveda zavedamo težavne situacije, tudi v ekonomskem smislu, za nekatere hribovske in pa gorske kmetije, ki mejijo na te rezervate in seveda, ki imajo v lasti gozdove, z večjim deležem smreke.</font><br/>
<font size="4">Kot je že omenil gospod minister, je od 171 rezervatov, 27 takih, ki imajo v lesni zalogi 50 % ali več smreke. Ta površina znaša tisoč 437 hektarjev. Seveda, relativni delež teh gozdov, v primerjavi s celotno površino slovenskih gozdov, je majhen, ampak, če se pa postavite v vlogo teh lastnikov gozdov, ki nič krivi, bom rekel, so dobili napad podlubnikov, iz tega rezervata, je pa potem ta situacija drugačna.</font><br/>
<font size="4">Tako da, na že omenjenem sestanku 8. 4., smo se poenotili, da je potrebno naredit raziskavo, ekspertizo, glede novih ukrepov, ki se predlagajo. En od teh je žlebljenje, uporablja se že v tujini, ampak na naših tleh ta ukrep še ni bil preizkušen in tudi mi, na Zavodu za gozdove, nimamo, bom rekel, izkušenj z zatiralnimi ukrepi v rezervatih ali pa tudi na njihovem obrobju, zato smo ta, bom rekel, predlog takoj podprli, da se izven rezervata, v neposrednem pasu, se pravi, na zemljiščih lastnika, opravi ta raziskava in to čim prej, da poskušamo potem ta napad podlubnikov, v več namenske gozdove, zajeziti.</font><br/>
<font size="4">Tako da, se s temi predlaganimi ukrepi z zadnjega sestanka zelo strinjamo in seveda bomo, kot javna gozdarska služba, tudi sodelovali pri njihovi uresničitvi, izvajali bomo monitoring, ker pa nismo raziskovalna organizacija, pa ne bomo nosilec te raziskave, ampak »suport«.</font><br/>
<font size="4">Hvala lepa za besedo.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala tudi vam.</font><br/>
<font size="4">Želi besedo predstavnik Zavoda Republike Slovenije za varstvo narave? (Da.)</font><br/>
<font size="4">Gospod Žitnik, izvolite.</font><br/>
<br/>
<b><font size="4">DENIS ŽITNIK:</font></b><font size="4"> Hvala lepa, predsedujoči. Spoštovani minister in sodelavci, spoštovani poslanke in poslanci, drugi gostje. (Denis Žitnik, Zavod za varstvo narave).</font><br/>
<font size="4">Na zavodu pozdravljamo to javno razpravo. Konec koncev, smo bili v bistvu že dosti zgodaj vključeni v problematiko v gozdnem rezervatu Poljšak. Všeč mi je, v katero smer je šla ta razprava oziroma, da se je vključilo tudi širši krog deležnikov, tudi lastnike seveda. Po našem mnenju seveda stroka mora in pa, kakor danes vidimo, lahko ponudi neke rešitve, glede te problematike v gozdnih rezervatih, seveda v sodelovanju z ostalimi(?) deležniki.</font><br/>
<font size="4">Morda naj v uvodu pojasnim, da smo na našem zavodu pri pripravi pripomb na predlagano spremembo uredbe, naše pripombe oziroma mnenje naslovili na Ministrstvo za okolje in prostor. Konec koncev se tukaj pogovarjamo o spremembi gozdarskega predpisa, pristojnost Zavoda za varstvo narave je pa seveda na področju varstva narave. Vseeno smo mi v našem strokovnem mnenju opozorili, da bi izvedba varstvenih ukrepov, ki so bile predvidene v uredbi, brez neke ustrezne predhodne presoje, bistveno lahko vplivala na ohranjanje narave. Na območjih, ki imajo na podlagi predpisov s področja ohranjanja narave poseben status, smo </font><br/>
<br/>
<b><font size="4">9. TRAK: (ŠZ) – 14.40</font></b><br/>
<br/>
<font size="4">	(nadaljevanje) takšna ravnanja ocenili kot neustrezna. Na zavarovanih območjih, kjer pa varstveni režimi prepovedujejo poseganje, pa bi bila izvedba varstvenih ukrepov tudi v nasprotju z naravovarstveno zakonodajo. Prav tako opozarjamo, kar je tudi predlagatelj že danes izpostavil, da predmetni predpis ni usklajen z nekaterimi strateškimi dokumenti s področja ohranjanja narave in pa gozdarstva, ki so bili sprejeti tako na državni, kot na evropski ravni. Izpostavil bi morda poseganje v zavarovana območja, ki je v aktih o zavarovanju določen varstveni režim, ki prepoveduje poseganje na tista območja. Se pravi danes se pogovarjamo o predpisih s področja gozdarstva, moramo pa vedeti, da v veliko teh gozdnih rezervatih veljajo tudi naravovarstveni predpisi, ki prepovedujejo kakršnekoli posege v teh rezervatih in to recimo v tej uredbi ni bilo nekako upoštevano in seveda bi lahko prišli, bom rekel v situacijo, ko bi gozdarski inšpektor za neizvedbo varstvenih ukrepov v gozdnem rezervatu, ki je lastniku naložena z odločba Zavoda za gozdove izrekel recimo kazen. Še več, izvršba po drugi osebi. Na tem območju pa velja varstveni režim, ki tako dejanje prepoveduje. </font><br/>
<font size="4">Se pravi, zdaj če se postavimo v vlogo lastnika, v bistvu po eni strani mora izvesti ukrep, če hoče zaščititi svoj gozd, po drugi strani mu pa varstveni režim tam po naravovarstveni zakonodaji to prepoveduje in to je seveda problematično. Izpostavil bi seveda tudi naše obveze do bom rekel mednarodnih oziroma se bom raje omejil na evropske predpise. Tukaj bi zgolj omenil habitatno in ptičjo direktivo. Bom skušal poenostaviti člen 62, habitatne direktive nalaga državam članicam, da preprečijo slabšanje habitatov vrst. Pika. Ni nobenih možnih izjem. In pa še 63 govori pa o tem, da je treba vsak načrt ali pa projekt, ki bi lahko bistveno vplival na te vsebine oziroma na cilje varstva narave ustrezno predhodno presoditi. Tudi bom rekel ta moment smo v predlagani uredbi pogrešali. Tako, da v bistvu če smem zaključiti. Gozdni rezervati niso zgolj neke številke v Uradnem listu ali pa v prilogu uredbe. Gre za neke unikatne, edinstvene eko sisteme, ki so se razvijali, nekateri tudi več 100 let in ravno zaradi tega so precej drugačni kot gospodarski gozdovi. Gospodarski gozdovi so nek kompromis vseh funkcij, v gozdnem rezervatu je pa vse prepuščeno, bom rekel naravi in ravno zaradi tega so si prav v teh gozdnih rezervatih določene vrste pač našle svojo nišo ali pa te zadnje refugije in mi kot družba smo se v bistvu odločili s sprejemom ali pa z vstopom v EU, da bomo spoštovali direktive, ki smo jih nekako v svoj pravni red tudi vpeljali in eno izmed teh pač govori, da je treba te vrste ohranjati, tako da verjamem, da bomo za 1 % teh gozdnih površin našli ustrezne rešitve in tudi naš zavod bo pri tem v skladu s pristojnostmi in v skladu z našo zakonodajo tudi sodeloval.</font><br/>
<font size="4">	Hvala lepa.</font><br/>
<font size="4">	</font><br/>
<b><font size="4">	PREDSEDNIK EDVARD PAULIČ:</font></b><font size="4"> Hvala tudi vam.</font><br/>
<font size="4">	Želi besedo predstavnik biotehniške fakultete? Gospod Brus, izvolite.</font><br/>
<br/>
<font size="4">	</font><b><font size="4">ROBERT BRUS:</font></b><font size="4"> Spoštovani predsedujoči, spoštovani poslanci, spoštovani gospod minister, državni sekretar in direktor. </font><br/>
<font size="4">	Hvala za besedo in hvala ker ste nas povabili kot Biotehniško fakulteto na tole zasedanje. Moje ime je Robert Brus in sem prodekan Oddelka za gozdarstvo in nastopam tukaj v imenu svojih kolegov za varstvo gozdov, za gojenje gozdov, ki se v resnici s to problematiko že nekaj časa ukvarjajo. Kar zadeva dogajanje povezano s predlogom te uredbe, ki je bila v javni razpravi do konca prejšnjega meseca lahko povem, da Oddelek za gozdarstvo in Biotehniška fakulteta tej uredbi oziroma temu predlogu nasprotujeta predvsem zato, ker je v njej predvideno tudi ukrepanje znotraj rezervatov in ker zajema v eni potezi vseh 170 rezervatov. Moram pa seveda dodati, da se je dogajanje v zvezi s tem v prejšnjem tednu na sestanku na ministrstvu obrnilo v pravo smer, to pozdravljamo in že potekajo konkretni dogovori o tem, kako </font><br/>
<br/>
<b><font size="4">10. TRAK: (ŠZ) – 14.45</font></b><br/>
<br/>
<font size="4">	(nadaljevanje) reševati konkretno nastalo situacijo v primeru rezervata Poljšak. Prav zdaj poteka sestanek mojih kolegov z Oddelka z strokovnjaki gozdarskega inštituta, kjer iščejo rešitve. Osnutek te strokovne naloge je že pripravljen in bi šla lahko zelo kmalu v izvedbo. </font><br/>
<font size="4">Zdaj če sem že pri besedi bi pa vendarle rad o tej problematiki spregovoril nekoliko širše. Ne bi rad ponavljal definicijo o tem, kaj je pragozd, ker je to gospod Baković že zelo lepo povzel in tudi o pomenu gozdnih rezervatov mi dovolite samo tri stavke. Po eni strani so to zadnji ostanki res prvinske narave pri nas in so izredno pomembno zaradi ohranjanje univerzitete. Tukaj imamo veliko genetsko variabilnost in prisotne vrste, ki jih nikjer drugje pri nas niti nimamo. Hkrati so gozdni rezervati izjemno pomemben znanstveno-raziskovalni objekt, kajti v njih spremljamo potek naravne obnove gozdne, razvojnih faz, potem pomlajevanja in tudi prilagajanja na podnebne spremembe. In prav iz teh pragozdov mi črpamo ideje za našo sonaravno gospodarjenje z gozdom, ki je naša slovenska specifika in ki jo cenijo strokovnjaki po vsem svetu. To smo danes tudi že slišali. Poudaril bi še to, da ti ohranjeni deli narave in rezervati niso nujno samo breme za lokalno okolje, lahko mu ponujajo tudi priložnost za lokalni razvoj, za eko turizem, za nova delovna mesta, tako da mogoče v novih časih je tudi to lahko priložnost. Je pa res, da je ohranjanje rezervatov in delo te prvinske narave jedro vseh naših naravovarstvenih prizadevanja in kaže tudi odnos naše družbe do narave in pomeni vrednoto in tudi odraz kulturne razvitosti in zrelosti neke družbe. Mislim, da se o tem tukaj popolnoma vsi, ki smo danes tukaj strinjamo, tudi kolegi iz ministrstva, kjer zelo pozdravljam in verjamem in čutim, da smo pravzaprav na isti strani in da si vsi prizadevamo za isto stvar. </font><br/>
<font size="4">Ampak če sklenem. Vidimo, da smo vsi jasno definirali, da so nam ti pragozdni rezervati oziroma gozdni rezervati pomembni. Problematika v zadnjem času pa zadeva predvsem sušenje smreke zaradi podlubnikov, ki se je ponekod pojavilo. Poljšak je tak primer. Razlogov za to je pa več. To so lahko podnebne spremembe. S tem se soočamo. S tem se soočajo strokovnjaki in gospodarji z gozdov po vsej Evropi. Potem je lahko razlog širjenje preteklo smreke na nenaravna rastišča. Lahko je razlog nepravočasno ukrepanje ob že prejšnjih pojavih podlubnikov. Že dve leti pa pol traja reševanje Poljška. Ne vemo točno ali so bili vsi ukrepi izvedeni pravočasno. Morda je tudi to razlog, da je šla zadeva v to smer. Poudaril bi še to, da je možno prehajanje podlubnikov iz rezervatov v okoliške gospodarske gozdove in enako je možno prehajanje iz teh gospodarskih gozdov v rezervate. Torej v obe smeri. Torej je smiselno širjenje preprečevati v obe smeri. S tem se strinjamo. Tukaj je treba nekaj narediti. Možna rešitev je oblikovanje varnostnega pasu o katerem smo se dogovorili prejšnji teden na sestanku na ministrstvu, v tem pasu je možno ukrepati, vendar ta pas nikakor ne sme biti v notranjosti, ampak v tem zunanjem pasu, recimo stometrskem, mogoče tudi ožjem ali širšem. In ker smo se glede tega sporazumeli, mislim da je zadeva res na pravi poti. Rad bi pa še to poudaril. Ključno pri vsem skupaj pa je vprašanje lastništva tako rezervatov, kot okoliških gospodarskih gozdov. Večina rezervatov je v lasti države. Nekaj jih je pa še vedno v zasebni lasti in ni nujno, da so lastniki zadovoljni s tem, da za skupno dobre družbe, ne morejo s tem gozdom gospodariti. In prav tako je treba tudi razumeti lastnike okoliških gozdov, ki so prizadeti potencialno zaradi omejitev pri gospodarjenju v varovalnem pasu. Zato je nujno spoštovati, to poudarjam, in tudi v ospredje postaviti lastninsko pravico in odvisnost lastnikov od teh gozdov, kar je že poudaril tudi gospod minister. To moramo absolutno spoštovati. Zato bi lahko, če smo že tukaj, problematiko mogoče začeli reševati tudi širše. </font><br/>
<br/>
<b><font size="4">11. TRAK: (ŠZ) – 14.50</font></b><br/>
<br/>
<font size="4">	(nadaljevanje) Tako, da država in stroka in lastniki bi zdaj nastalo situacijo in fokus v katerem smo, lahko vzeli tudi kot neke vrste izziv ali pa izhodišče za začetek nekako bolj celovitega urejanja statusa rezervatov. To bi pa lahko obsegalo prvič, postopni odkup vseh rezervatov, ki še niso v lasti države, pri čemer je lastnikom nujno ponuditi bodisi zanimivo odkupno ceno, bodisi zamenjavo za nek kakovosten gospodarski gozd. Lastnik tukaj ne sme biti na škodi in od zasebnih lastnikov mi ne moremo pričakovati, da se bodo za dobro družbe in narave v tako veliki meri odpovedali pravici do svojega gozda. Torej tukaj bi se morali v tej smeri z njimi pogovarjati in drugo, kar predlagamo je ureditev varovalnih pasov okrog vseh rezervatov in vzpostavitev varstvenih režimov in ukrepanje v njih in zagotovitev tega ukrepanja, hkrati pa zagotovitev sredstev za izvedbo teh. To se pravi tudi plačilo odškodnin lastniku. Da bi to dvoje lahko uresničili je po mojem potrebno prvič, politična volja, drugič sredstva, potem sodelovanje lastnikov in tudi sodelovanje stroke. Kar zadeva politično voljo je očitno, da obstaja. Ministrstvo se trudi in v resnici dela v pravi smeri, po drugi strani, če se Državni zbor zavzame za takšno stvar jaz tudi čutim politično voljo. Poleg tega je strateška usmeritev države, da odkupuje gozd, čim več. To ne bi smel biti samo visoko donosen gospodarski gozd, ampak tudi rezervati, ki ne prinašajo sicer dobička in kubikov, ampak so izjemnega pomena za širšo družbo. </font><br/>
<font size="4">Torej, tukaj se mi zdi, da volja obstaja. Kar zadeva sredstva, bi se tudi morala dobiti, konec koncev nekaj dohodka dajejo državni gozdovi, obstaja gozdni sklad, mogoče bi lahko del teh sredstev usmerili v odkup teh gozdov, hkrati pa tudi v odškodnine za gospodarjenje v teh robnih pasovih. Tretja stvar so lastniki, ki jih je treba absolutno spoštovati in upoštevati. Torej gospodarji gozda, lastniki ne smejo biti na škodi. Oni so dobro organizirani, z njimi je treba voditi konstruktiven dialog in jim ponuditi neko pošteno kompenzacijo. Kar zadeva pa stroko oziroma raziskovalne in strokovne ustanove bomo pa seveda pri tem z veseljem sodelovali in to sodelovanje na tej točki tudi ponujamo. Torej, kot sem že prej omenil za konkretni primer Poljška je trenutno v izdelavi osnutek oziroma že kar strokovna naloga, treba bo zagotoviti njeno izvedbo. Začeli bi lahko s smrekovimi rezervati, ti so trenutno najbolj pereči, pozneje pa po potrebi seveda lahko konkretno tudi še z drugimi. </font><br/>
<font size="4">Tako, da če zaključim. Menim, da bi s takim pristopom v zvezi z rezervati, torej s širšim pristopom Slovenija lahko postala ena od urejenih držav in bi lahko kar se tega tiče služila za zgled tudi drugim. Od tega bi vsi pridobili, gozd in lastniki in država in stroka in družba v celoti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Zdaj sprašujem, če želi besedo predstavnik Kmetijsko gozdarske zbornice? Gospod Koprivnikar, izvolite.</font><br/>
<br/>
<b><font size="4">	MIHA KOPRIVNIKAR:</font></b><font size="4"> Ja lepo pozdravljeni. Hvala za besedo. </font><br/>
<font size="4">	Kmetijsko gozdarska ima javni interes zastopanja članov lastnikov gozdov in v tem primeru sta člana tako lastnik gozdnega rezervata, kot tudi okoliški lastniki. In ta javni interes, ki ga v tem primeru zastopamo je seveda ohranitev kmetij v tem gorskem in hribovskem območju, ki pa ni nujno, da je v nasprotju z interesom ohranjanja narave, lahko se ta dva interesa primerno tudi dopolnjujeta. Republika Slovenija ima seveda obligacijsko odgovornost za škodo, ki nastaja iz odločitev zavarovanja in širjenja podlubnikov iz rezervata in podpiramo vsako rešitev, da je te škode čim manj in da se najde čim prej in pa seveda da je ta rešitev sistemsko nekako rešena tudi za ostale gozdne rezervate, ne samo za tega o katerem smo se zdaj trenutno pogovarjali. V kolikor je potrebno bomo pri tej študiji tudi pomagali, da se vključijo tudi ostali lastniki v celem krog okoli rezervata z nekimi </font><br/>
<br/>
<b><font size="4">12. TRAK: (ŠZ) – 14.55</font></b><br/>
<br/>
<font size="4">	(nadaljevanje) pogovori. V primeru tega sestoja Poljšak je treba vedeti, da to pač ni smreka na njenem naravnem rastišču. Vedeti je treba, da lahko gozdni rezervat ustanovimo na novo, spremenimo meje ali ga tudi ukinemo. Verjetno bomo v prihodnosti ustanavljali kar nekaj še novih rezervatov glede na nove zahteve EU in novo strategijo o biodiverziteti in zadeva je pač plastična. Je fajn, da so zadeve čim bolj dolgoročne, ampak tu, v tem konkretnem primeru si lahko predstavljate, da bodo ostala samo suha drevesa po lobadarju v celem gozdnem rezervatu in da pravzaprav gozda ne bo več. Tako, da ne varujemo gozdnega sestoja, ampak varujemo pravzaprav nek ekosistem in se bodo pravzaprav neki naravni sukcesijski procesi lahko raziskovali, kar je v redu, moramo pa v vsakem primeru zaščititi okoliške lastnike in kot sem že rekel si želimo, da bi te rešitve bile sistemske tudi za ostale primere.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK EDVARDA PAULIČ:</font></b><font size="4"> Hvala tudi vam.</font><br/>
<font size="4">	Prehajamo na razpravo članov in članic odbora. Kot prvi je besedo želel predlagatelj, gospod Baković, izvolite.</font><br/>
<br/>
<font size="4">	</font><b><font size="4">PREDRAG BAKOVIĆ (PS SD):</font></b><font size="4"> Ja, hvala lepa za besedo.</font><br/>
<font size="4">	Torej mene veseli, da je ministrstvo nekako šlo v to smer, da je ta korak, torej da so stavili do konca leta do uredbo, kajti sigurno je preuranjena in da je edina prava pot to, da se pri reševanju tega vprašanja usedejo skupaj stroka in okoljevarstvene organizacije seveda tudi in se najde prava pot, ki bo bodisi preprečevala, bodisi ustrezno in pošteno povrnila škodo, ki jo podlubniki delajo na teh gozdovih in seveda brez stroke pravzaprav ne gre to reševati. Ne morem kaj, da ne bi v uvodnem govoru spoštovanega gospoda ministra začutil nekaj morda užaljenosti ali pa jeze, da je ta seja sklicana. Glejte, to je naša dolžnost, da jo skličemo, da se tukaj pogovorimo in jaz ne vidim tukaj nič spornega, da se o tem pogovarjamo na tak način. Če smo lahko zdaj slišali, da gre samo za 27 rezervatov, ki so sporni zaradi podlubnikov in kjer naj bi se širil ta podlubnik v neke zasebne gozdove, je to resnično tisto, na kar so opozorili tudi na Biotehniški fakulteti in smo tudi slišali danes praktično od vseh, da je ta uredba nesmiselna, da ureja, ne vem kočevski pragozd Krokar in ureja tudi teh 27 stvari. </font><br/>
<font size="4">Glejte, danes ste minister vi, jutri bo nekdo drug, pojutrišnjem bo peta vlada, ne vem katera še in če bomo mi odprli to Pandorino skrinjico na ta način, da bomo omogočili ta stometrski pas in v njem izvajali nekaj, minister je lepo povedal, da je podiranje posamičnih dreves, kotlovnih dreves za podlubnike skrajni ukrep, ki se bo zgodil. To vemo danes, ampak ko se enkrat sprejme, ko je uredba odprta se bo jutri nekdo spomnil in bo lahko v stometrskem pasu posekal tudi neko bukev v Krokarju, recimo. Saj pravim, ne smemo gledati to iz vidika ad persona, celo ne iz vidika ministra samega, ki ga spoštujem, cenim in je strokovnjak, kot iz tega, kaj lahko naredi politika v bodoče. Zato če ste spoštovani gospod minister s to uredbo nameravali zbuditi strokovnjake, da bodo pričeli razmišljati v neko smer, tudi prav. Pa vendarle menim, da ta uredba sama se preveč postavlja v zaščito enega in premalo zaščito drugega. Nekako imam občutek, da je torej, seveda vedno v takšnih službah smo vedno postavljeni med kladivo in med nakovalo, na eni strani pritisk nekoga, ki samo dela škodo in zagotovo je potrebno na nek način mu to povrniti in na drugi strani neki javni interes in širši interes in jaz obstoj teh gozdnih rezervatov razumem kot širši in javni interes, ki pa mora imeti prednost pred zasebnim interesom. Seveda pa zasebni interes ne sme biti oškodovan.</font><br/>
<br/>
<b><font size="4">13. TRAK: (ŠZ) – 15.00</font></b><br/>
<br/>
<font size="4">	(nadaljevanje) In rešitve zagotovo so. Jaz mislim, da se da izračunati določen del gozda, koliko bi bilo v njem prirasta, kakšna škoda je nastala, kratkoročna, kakšna bo dolgoročna, koliko bi lahko posamezna oseba iz tega izčrpala premoženja in vse to se da nekako zagotoviti in tudi plačati. Je pa javni interes izjemno pomemben in jaz sem že govoril prej. Zdaj, jaz bi se pustil podučiti, pa morda mi bodo strokovnjaki lahko razložili zakaj stometrski pas. Zakaj? Kolikor jaz poznam in kolikor sem se pustil podučiti podlubnik je recimo smrekov lubadar, lahko prepotuje tudi do tri kilometre. Kaj pomeni teh sto metrov? Kaj pomeni? In je to zadnjih sto metrov v katere bomo posegali ali bo morda naslednjič novih sto metrov? Zato govorim o tem, da je ta seja danes potrebna. Ne zato, da bomo kogarkoli okarali, ampak da tudi mi pritisnemo in rečemo tukaj, na tak način ne moremo urejati teh stvari. Jaz mislim, da je potrebno reševati te primere od posameznega primera do posameznega primera, vključujoč stroko, kot smo slišali danes, nikakor pa ne z neko uredbo, ki pravzaprav opredeljuje vse, kot sem že povedal. Od kočevskega pragozda, če želite, Krokar, ki je bukov sestoj in okrog njega je tudi večinoma vsaj državna last, tako da tukaj ne predstavlja problemov, ampak se ga ta uredba kljub temu tangira. </font><br/>
<font size="4">In še bom rekel, čez dobrih 70 ostalih gozdnih rezervatov, ki nimajo težave z podlubnikom. Mene tudi zanima kateri so ti lastniki, ki imajo težave s tem podlubnikom? Gre to za fizične osebe, gre to za kmetije ali gre tu tudi za kakšne druge organizacije ali pa pravne osebe, bom rekel. In to je potrebno upoštevati. Stroka sama je povedal tako, bom rekel Zavod za zdravstvo narave, kot Biotehniška fakulteta, tudi Zavod za gozdove in ostali, da nekako ne moremo posegati v gozdne rezervate. In to je mislim, da danes pravzaprav tukaj vsem jasno. In jasno mora biti tudi politiki, ki bi morala poslušati stroko. In jaz upam, da s sestankom, ki ste imeli, pravite prejšnji teden, da ste naredili tisti premik v pravo smer, kjer se bodo našle neke rešitve. Morda res ta stometrski pas, če ga je že potrebno vzpostaviti, da se ga vzpostavi na zunanji strani, da se gre v odkup, da saj pravim izračuna vse možne dobičke ali izgube, ki bi jih lastnik tega gozda imel in se to pošteno plača. Vendar kljub vsemu, če smo rekli, da 171 gozdnih rezervatov predstavlja 0,8 % vseh gozdov, pomeni, da 27 teh rezervatov, ki so ogroženi, ki ogrožajo gospodarske gozdove pomeni koliko? Promil, dva, pet, ne vem. Zato da bi ta uredba potem urejala vse resnično ni v redu. In če je bila ta uredba nekako dana v postopek samo kot provokacija, potem bi lahko še nekako razumel, sicer pa tega ne razumem. Torej, apriori se ne postavljam na stran enega ali drugega. Razumem zasebnika, ki ima škodo, kar je njegova last in lastnina je nedotakljiva. In država zagotovo ima sredstva na razpolago, da to lahko popolnoma objektivno, popolnoma bom rekel v zadovoljstvo vseh tudi povrne škodo. Vsekakor je pa nedopustno, da se gre posegati v kakršenkoli pas ali je en meter, sto metrov ali kakorkoli v notranjosti gozdnih rezervatov. To ne govorim jaz, to smo danes slišali tudi od stroke in zato se mi zdi, da ta dva sklepa, ki smo jih predlagali, torej prvi je ta, da se umakne uredba o varovanih gozdovih in se za reševanje nastale problematike uporabi vse druge možne ukrepe, ki niso škodljivi in to se že dela, kot vidim in drugi, da ministrstvo potem o ukrepih poroča našemu odboru.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Želi še kdo besedo? Nataša Sukič, izvolite.</font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Hvala lepa za besedo. Lep pozdrav. </font><br/>
<font size="4">	Saj bom zelo kratka, glede na slišano. Me veseli sicer, da ste za enkrat malo zaustavili ta namen </font><br/>
<br/>
<b><font size="4">14. TRAK: (ŠZ) – 14.05</font></b><br/>
<br/>
<font size="4">	(nadaljevanje) uveljavitve te škodljive uredbe. Me pa skrbi po drugi strani, da ste to zaenkrat nekako prestavili do konca leta in da še zmeraj ostaja v igri tudi ideja, da boste morda postopali tako, kot predlagate, kar bi pomenilo popolnoma škodljiv in nedopusten poseg v 0,8 % slovenskih gozdov, ki sodijo med te rezervate oziroma bom še natančnejša v 0,04 % gozdnih površin, ki se tretirajo kot pragozdovi, če se ne motim. To so gozdovi, ki so izjemno pomembni iz številnih aspektov, recimo za raziskovanje, za proučevanje in spremljanje naravnega razvoja biotske raznovrstnosti in sploh varstva naravnih vrednost in kulturne dediščine. Meni je to popolnoma nerazumljivo, da lahko v imenu zaščite neke zasebne lastnine se posega na tako škodljiv način, da sploh pridete do take ideje, namesto da bi obrnili optiko in seveda kot je bilo tukaj slišano preprosto povrnili škodo lastnikom tistih gozdov, ki se dotikajo teh rezervatov, da bi pač tam določili te metre do sto metrov recimo pasu, kjer boste uredili vse ukrepe, da se iztrebijo škodljivci in potem povrnili škodo lastnikom. Mislim, da je to dosti manjši strošek za državo, kot pa uničiti ta preostanek te krajine, ki je neprecenljive vrednosti. Če se bomo šli takšne politike, verjemite je to mnogo, mnogo bolj škodljivo, kot so škodljivi podlubarji. </font><br/>
<font size="4">Tako, da sploh mi ni jasno kako lahko sploh pridete na tako idejo, navsezadnje je tudi to v nasprotju z nacionalnih gozdnim programom, kjer ja zapisana jasna usmeritev, da je treba ohranjati mrežo gozdnih rezervatov in jo tudi primerno celo razširiti. Vi pa ne bi širili, vi bi pa krčili. Veste kaj pomeni v nekem rezervatu sto metrov globine? To pomeni, da bi vi ta rezervat skrčili tudi do 34 %, nekje sem prebrala njegovega obstoječega obsega. Na 34 % bi vi nek rezervat skrčili. Mislim, to je nezaslišano. In navsezadnje je treba pogledati tudi evropske smernice, ki dajejo v okviru varstva narave velik pomen ohranjanju gozdov in pri tem so še posebej izpostavljeni pragozdovi, recimo v strategiji Evropske unije za biotsko raznovrstnost do leta 2030, ki je bila sprejeta leta 2020, maja, se pravi lani je čisto sveža, aktualna, je ena izmed ključnih zavez do leta 2030, navajam: »Strogo zavarovati vsaj tretjino zavarovanih območjih v Evropski uniji, vključno z vsemi preostalimi pragozdovi in staroraslimi gozdovi v Evropski uniji.« Zdaj v temu podpisu tega smo tudi pristopili navsezadnje Slovenija. In zdaj je to popolnoma v nasprotju tako s temi evropskimi smernicami, kot rečemo kot z nacionalnim gozdnim programom. Jaz mislim, da je sicer dragoceno, da odpiramo, mislim ne dragoceno, nujno, da odpiramo to razpravo danes tukaj in še enkrat pa prosim ministre vendarle, da se strinjate s sklepom, da se ta predlog uredbe preprosto umakne in da poiščete tiste rešitve, ki ne bodo krnile teh habitatov, ampak bodo pač zaščitile seveda kmete. </font><br/>
<font size="4">Jaz se strinjam, da jih je treba zaščititi in pomagati na način, kot sem ga recimo prej mimogrede omenila ali pa na kakšen drug način, ker bodo strokovnjaki to bolje vedeli od mene nikakor, pa si ne smemo sploh niti v sanjah dovoliti, da to malo rezervatov in gozdov mi gremo krniti. Ne, nasprotno, treba je narediti načrt kako razširiti še te rezervate, ker to so izjemno dragoceni habitati in treba je ohranjati naravo, ki je zaenkrat pri nas še zmeraj na zgledni ravni, ampak tako pa ne bo šlo, ker ti posegi,</font><br/>
<br/>
<b><font size="4">15. TRAK: (ŠZ) – 15.10</font></b><br/>
<br/>
<font size="4">	(nadaljevanje) zdaj vaša ideja, ideja bom rekla ministra za okolje in prostor, ki itak v zadnjem času uvaja grozljive politike v okoljevarstvenem področju, spomnimo se samo Zakona o vodah, ki je pravkar aktualen, to pač enostavno ne gre. V tej vaši vladi, aktualni, se boste morali malo ustaviti, zamisliti, premisliti stvari in sprejeti neke realnosti, tudi upoštevanje recimo podnebnih sprememb, ki jih recimo aktualna vlada ne priznava. Tako, da treba je malo drugače pristopati v varovanju narave na celi črti in k temu sodi tudi ta predlog uredbe, za katerega jaz mislim, da ne samo, da ste zamrznili do konca leta, treba ga je preprosto to uredbo kot tako umakniti in poiskati vse druge načine, samo tega ne, ki ga predlagate.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa gospa poslanka za vašo razpravo. </font><br/>
<font size="4">	Naslednji je prijavljen Boštjan Koražija. Izvolite.</font><br/>
<br/>
<font size="4">	</font><b><font size="4">BOŠTJAN KORAŽIJA:</font></b><font size="4"> Spoštovani predsedujoči, najlepša hvala za besedo.</font><br/>
<font size="4">	Saj gospod minister je že tudi prej sam omenil, pa tudi poslanec Baković, zadeva je precej kompleksna. Zdaj kakor jaz vem, se ta predlog oziroma ta predlog uredbe začel s tistim dopisom iz občine Luče, če sem bil jaz pravilno seznanjen, mislim da se je tako začela cela zadeva, bom rekel v tej smeri odvijati, v tej smeri spremembe. Zdaj kar je tudi že kolegica poslanka Sukič opozorila je to, kar že konstantno opozarjam oziroma tudi doživljam v tem Državnem zboru, da ni nekega medresorskega, bom rekel sodelovanja med ministrstvi. V tem primeru jaz mislim, da je toliko zakonov vključenih v to spremembo, da bi pričakoval, če že ne drugače, da bi vsaj sodelovali bolj konkretno, recimo z gozdarskim inštitutom Slovenije. Zdaj kakor sem bil seznanjen z Biotehniško fakulteto ste sodelovali, ampak spet so bili neki šumi, bom rekel v komunikaciji, če sem prav razumel. Zdaj to je pač zelo moteče, da konstantno poslušamo v tej smeri, da se zadeve nekje ustavljajo, da se stroka ne posluša v taki smeri, kot bi se morala, se pa strinjam, da je treba poslušati obe strani, se pravi stran kako zavarovati in čim bolje zavarovati ter pragozdove oziroma gozdne rezervate in kako ohraniti to, da bo lahko kmet oziroma slovenski kmet preživel tako in drugače. Ampak saj pravim, to so zadeve, ki jih bo treba uskladiti in jih doreči. Se bom kar navezal na gozdarski inštitut Slovenije, ki vam je poslal dopis glede pripomb na tole uredbo. In bom samo prebral en del točke, ki so vam jih poslali. Predlagane spremembe bodo negativno vplivale na osnovne funkcije gozdov v posebnim namenom. Potem predlagano uredbo je v nasprotju z določbo uredbe o varovalnih gozdovih in gozdovih s posebnim namenom. S predlaganimi spremembami bi zmanjšali površino gozdnih rezervatov. Uredba je v nasprotju z določili pravilnika o varstvu gozdov. Predlagana uredba ni v skladu z vizijo in temeljnimi cilji nacionalnega gozdnega programa. Predlog uredbe je v nasprotju z zavezo varovanja naravnih vrednot. In še potem pod zadnje, predlagane spremembe so v nasprotju s cilji in usmeritvami na področju ohranjanja biotske raznovrstnosti in varstva naravnih vrednot. In vidite, to je tisto, kar sem že na začetku govoril. Stroka vam je povedala direktno oziroma konkretno v čem je problem oziroma kje so se zadeve, bom rekel zataknile oziroma tudi nekako bom rekel kar obvisele kot na nekih vejah, ko smo že glih pri gozdovih. In ker prihajam tudi s področja, kjer imamo s / nerazumljivo/ gore, kjer imamo tam zelo znan bukov pragozd, bom glede tega področja in teh smernic, ki jih boste spremljali zelo, zelo pozorno spremljal in vas tudi sproti opozarjal, če bo karkoli takšnega, kar bi povzročilo, da bi prišlo do, bom rekel okrnjenja te žive pragozdne narave tam v našem področju oziroma našega okolja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa poslancu Koražiji.</font><br/>
<font size="4">	Naslednji pa je gospod Jože Lenart. Izvolite.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Hvala lepa, predsedujoči. Spoštovani minister, spoštovani gostje. </font><br/>
<font size="4">	Današnja seja je bila dobronamerna je vsekakor se pokazala v tem, da ta razprava je stekla, kajti minister je že sam rekel v dveh letih in pol praktično niste prišli do določenih skupnih točk,</font><br/>
<br/>
<b><font size="4">16. TRAK: (ŠZ) – 15.15</font></b><br/>
<br/>
<font size="4">	(nadaljevanje) pravih ukrepov, ki jih iščete. Seveda je pa to tisti končni problem, ki ga iščemo. Glejte tako, res je, hvala predlagatelju, da je sklical to sejo, to se pravi, da smo tudi poslanci pozorni na problematiko iz vseh področjih, hvala tudi predsedniku Odbora Edvardu Pauliču, ki je tudi dal poslansko pobudo v zvezi z vladnim odlokom sprememb uredbe o varovanih gozdovih, gozdovih s posebnim namenom in mislim, da je tudi ta zadeva je bila uslišana glede na to, da smo danes slišali kar s strani dveh gostov, da je bila ta seja s širšimi deležniki prejšnji teden realizirana in da ste prišli do spodbudnih odločitev. Če prav razumem je to tista na podlagi takšne pobude tudi ta zadeva se začela bolj intenzivno odvijati. Glejte in tudi sam izhajam iz Koroške, kjer je šest ali sedem držav, ne vem natančni šest ali sedem je teh rezervatov, verjetno pa na Koroškem je malo manj problemov, ker so ti rezervati ležijo na višje ležečih področjih, čeprav gre za izključno iglaste gozdove, so ti problemi potencialno še vedno navzoči. </font><br/>
<font size="4">Tako, poglejte, poznam še iz časov, ker sem 20 let preživel v gozdno lesni industriji, dr. Dušana Miška se dobro spomnim, ker smo si tudi večkrat te rezervate ogledali, ta pomen in to kar je bilo danes izpostavljeno. Vsaka zadeva ima seveda prednosti in tudi slabosti, ki jih je treba znati reševati in to danes tudi iščete. Na drugi strani so pa seveda tudi zavedam tega problema lubadarja, kot mu preprosto rečemo na Koroškem, ki v zadnjih letih prav pustoši po teh iglastih gozdovih in dela veliko škodo. Seveda zato je prav, da stroka je tu iz vseh vidikov, se pravi vsi deležniki stroke morate biti tu prisotni, udeleženi in prav smo se zgrozili glede na to pobudo oziroma vladnim predlogom sprememb uredbe o varovanih gozdovih je bilo razumeti, kot da stroka tu praktično ne sodeluje in da si stojite na nasprotnih bregovih. Zato mogoče minister še dodatno pojasnilo kako je potem do tega prišlo do takega predloga sprememb, da nekako stroka ni sodelovala, čeprav ste v enem delu nekje zagotovil, da je bila neka praksa z nekdanjim našim kolegom Kračičem celo, da potrjuje en takšen predlog, ampak to danes se je pa videlo, da pravzaprav ni v celoti temu tako. Glejte, jaz bom rekel, da še enkrat sklic te seje je praktično pospešilo to reševanje in iskanje pravih rešitev in jaz sem prepričan, da se bodo našle. Na koncu koncev gre tu tudi za tako širok pomen, saj na koncu tudi uredbe Evropske unije pokrivajo to področje in tega se je vsekakor treba držati. Kot sem rekel, če narediš SWOT analizo, povsod so prednosti, slabosti in te slabosti je treba odpravljati in iskati tisto pravo pot. Vsekakor bi pa želel poudariti še nekaj. Zakon o gozdovih je še iz prejšnjega tisočletja in tudi to problematiko bi končno bilo treba uvrstiti in ta Zakon o gozdovih razširiti in vso to problematiko potem vključiti, da bo tudi skladna z uredbami Evropske unije in da potem bom rekel tako vlada, kot stroka gre z roko v roki tu naprej in čim manj naj se dogaja takole, da nekaj let rabimo potem, da v javnosti se moramo soočiti in potem reševati takšne probleme. Mislim, da je to rakrana Slovenije, da na področju komuniciranja, sploh kriznega komuniciranja smo zelo slabi, tudi WHO nam je dal najslabše ocene na tem področju in praktično v vseh področjih v Sloveniji imamo ta problem in tudi današnje seje ne bi bilo, če bi ta komunikacija tekla bolje. </font><br/>
<font size="4">	Toliko. Hvala.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Kot trenutno zadnja prijavljena ima besedo Iva Dimic. Izvolite.</font><br/>
<br/>
<b><font size="4">17. TRAK: (DAG) – 15.20</font></b><br/>
<br/>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa.</font><br/>
<font size="4">	Spoštovani minister, spoštovani državni sekretar, kolegice in kolegi! </font><br/>
<font size="4">	Dejstvo je, da so za Slovenijo les, gozdovi, neka varnost ali pa bom rekla naravna dobrina. Žal, nimamo nafte, imamo pa les, zato mislim, da se vsi do gozdov, do lesa obnašamo odgovorno. Moram reči, da je trenutno stanje na tem področju, mogoče tudi zaradi epidemije, nekoliko zaskrbljujoče, zato ker je cena lesa nizka; pa vendar, to ni namen današnje seje. Namen današnje seje, kakor sem jaz uspela prebrati na treh straneh, so zgolj navedbe, morebitne navedbe iz nekih člankov. Lahko rečem, da sem pričakovala nekoliko več, bolj poglobljen sklic seje, kolega Baković, ker so vendar navedene – tu imamo sicer tudi gospoda dr. Brusa – njihove izjave ob trenutnem dogajanju, ki se je začelo odvijati na temo varovanja varovanih gozdov, če lahko tako po domače povem. Želela sem malce več videti, kaj se je v preteklih letih dogajalo, pa iz vašega sklica seje tega nisem razbrala. In se mi zdi, da je potem težko primerjati, kaj se dogaja, kaj se pripravlja in tudi kaj se bo zgodilo. </font><br/>
<font size="4">	 Naj na začetku rečem – kar pozdravljam -, dr. Brus je rekel, da ste v dogovorih in da ste zadevo razrešili. Kar se mi zdi, da je zagotovo to normalen del postopka, ki se ga pelje, ko ti nek predlog daš ven in potem usklajuješ s stroko, ker vendar moramo priznati, Slovenija ima zelo dobre strokovnjake na področju gozdarstva. Sama sem v preteklosti, še kot predsednica Odbora za kmetijstvo, veliko sodelovala z dr. Turkom, tudi enim izmed strokovnjakov na področju gozdarstva. Zdi se mi, da je bil sklic seje nekoliko preuranjen. Sama vidim, da ste malce hiteli, zato ker dejansko res ni nobene ocene. Moram reči, da se me je pa en stavek močno dotaknil. Tule piše: »Kljub ponosu in hvali o naših gozdovih in naravnih bogastvih pa se to niti najmanj ne odraža v delu in razmišljanju trenutne Vlade.« Tu sem se pa res ustavila in potegnila ven vse spomine in vse seje, ki sem jih kot članica Odbora za kmetijstvo v preteklih letih vložila v Državni zbor. Kakšno je bilo ravnanje preteklih vlad, ali smo imeli odgovoren odnos do naših gozdov ali smo imeli mačehovski odnos do naših gozdov. Ne smemo pozabiti na ujmo leta 2014, žledolom, pretežni del Slovenije, in tudi posledično velika, prevelika namnožitev podlubnikov. Vsake tri mesece smo dobili od Zavoda za gozdove poročilo o stanju podlubnikov v Sloveniji. Vsake tri mesece smo dobili poslanci na mizo poročilo, ki je govorilo, kakšno je število dreves oziroma lesne mase, če lahko tako rečem, ki jo je bilo treba pospraviti, in kaj je ostalo v gozdovih in kje so težave. In točno, kje nastajajo žarišča in zakaj nastajajo žarišča. Takrat so nastajala žarišča zato, ker  nekatere parcele niso bile urejene, niso bile lastniško urejene. Takrat se je izvajalo sanacijo tako, da se je saniralo in se postavilo nekega skrbnika, preko inšpekcijskih odločb, pa tudi preko sodišča se je to saniralo takrat. Mislim, da se je takrat – nimam kaj reči, ampak na nek način se je reševalo zadevo in saniralo. Pa vendar se spomnim, da sem jaz takrat predlagala takratnemu ministru, gospod kolega Baković, ki je prihajal iz vaše stranke, kolegu Židanu, da vendarle povečajo število – to, kar vi pravite – feromonskih pasti, debel. </font><br/>
<br/>
<b><font size="4">18. TRAK: (DAG) – 15.25</font></b><br/>
<br/>
<b><font size="4">	</font></b><font size="4">(nadaljevanje) Takrat so, ne vem, neke, še neke druge pasti so poznali Avstrijci za lovljenje teh podlubnikov. Da bi se vzpostavil nek pas, da zadeva, ker je bila pretežno na Notranjskem skoncentrirana oziroma na ljubljanskem območju, da ne bi prišla na Koroško. In kaj smo ugotovili – ker se je les sekal, ker se je prodajal, tudi na avstrijsko stran, je vsa zadeva šla tudi skozi Koroško. In na koncu, po petih letih, so največji udarec dobili ravno Korošci, ravno koroški kmetje. Zato reči, da se skrb za naše gozdove in naravno bogastvo ne odraža v delu in razmišljanju trenutne Vlade - ja, jaz ne vem, eno leto so na Vladi, ne vem, kaj se je prej delalo. Vsi si želimo imeti in tudi jaz sem prva, ki si želi imeti biotsko raznovrstnost, res, ker vem, da je. Ker so gozdovi, pa tudi tropski pragozdovi – meni je hudo, ko slišim, koliko se zmanjšajo vsako leto -, to so pljuča našega planeta. In sem prepričana, da tudi naši gozdovi so del teh pljuč našega planeta, tudi pragozdovi. Kot otrok sem se učila, da je bil edini pragozd v kočevskem pragozdu. Danes imamo to številko, da imamo 171 rezervatov v Sloveniji. Se pravi, da na tem področju… To številko sem si zapisala, ker je bila v Državnem zboru izrečena, 27 takšnih, ki imajo več kot 50 % smreke, in 25 takih, bukovih sestojev. Glejte, to sem si zapisala, ker je bilo danes tu izrečeno. In potem reči, da Vlada ali pa da minister nima strategije, kako se naprej ukvarjati z gozdovi. Jaz mislim, da minister sam ne more ničesar narediti, in sem zadovoljna, da se je tu našel skupaj s stroko in da bodo skupaj pripravili zadevo, kjer bodo ščitili tako biotsko raznovrstnost, habitate, kot tudi nenazadnje lastnike, ki niso nič krivi, da so zraven teh gozdov, imajo svoja zemljišča. Mogoče se bodo nekoč odločili in še te gozdove predali v neko zadevo. Še več, meni se zdi, da je minister veliko naredil. Zato, ker je z Zakonom o zagotavljanju zemljišč v izobraževalne namene zagotovil tudi del gozdov ali pa gozdarskih parcel, tudi Inštitutu za gozdarstvo, kjer bodo lahko delali določene… se pravi, ohranjali ali delali raziskave na določenih habitatih, in tudi Srednji gozdarski šoli Postojna. Jaz mislim, da smo s tem zakonom – pa ste mu kolegice in kolegi iz opozicije nasprotovali, naj povem, ste nasprotovali – naredili velik korak naprej k biotski raznovrstnosti v Sloveniji. </font><br/>
<font size="4">	Prej je bilo omenjeno, ja, res, Evropska unija, če gremo na Evropsko unijo, kar je bilo tudi omenjeno, približno ocenjujejo, da gozdovi pokrivajo 43 % Evropske unije, to je ocenjeno, in da je v bistvu več kot 20 % teh gozdnih sestojev tudi na območju Nature 2000; v evropskem povprečju se govori o 20 % na območju Nature. Moram reči, da velikokrat na tem odboru razpravljamo o tej Naturi 2000, ali jo imamo preveč ali jo imamo premalo. Ampak, glejte, mi imamo približno nekje 38, 40 % Nature v Sloveniji. Velikokrat, bom rekla, če si na drugi strani, te omejuje, pri širitvi, povsod. Toda po drugi strani pa vendar ohranjamo neko biotsko raznovrstnost tudi preko Nature. In mislim, da tudi lastniki in kmetje so že sprejeli to, da znajo sobivati s tem, da vejo, kaj pomeni ohranjanje narave. Dobila sem tudi podatek, da se je v Evropski uniji od leta 1990 do leta 2015 površina zaradi programov Evropske unije pogozdovanja ter naravnega prirasta povečala za velikost Grčije; to je podatek, ki ga je objavila Evropska komisija. </font><br/>
<br/>
<b><font size="4">19. TRAK: (DAG) – 15.30</font></b><br/>
<br/>
<b><font size="4">	</font></b><font size="4">(nadaljevanje) Se pravi, tudi proračun, rebalans za leto 2020 je zagotavljal višja sredstva na področju gozdarstva, to sem še jaz ministra spraševala, mislim, da pri rebalansu. Pa tudi proračuna 2020 in 2021 prinašata višja, bom rekla, znatno višja finančna sredstva za področje gozdarstva kot sicer. Takrat sem vprašala, zakaj, ali to pomeni, da bomo gozdove, ki so bili po letu 2014 zaradi žleda in lubadarja prizadeti, ponovno začeli obujati oziroma ponovno začeli obnavljati, delno tudi to, delno pa tudi zaradi tega, kar je prej povedal, ker je treba gozdove tudi urediti, napraviti tudi, da bodo varni, pa seveda tudi varno spravilo, in to je zajeto v tem gozdarskem paketu. </font><br/>
<font size="4">	Tako se mi zdi, da je današnja seja, lahko rečemo, dobrodošla, ker si lahko izmenjamo mnenja, kako so naši gozdovi na nek način ranljivi, zaradi lubadarja, zaradi take naravne nesreče. Na drugi strani pa lahko rečem, da smo si enotni v tem, da je treba ohranjati biotsko raznovrstnost. Kar bi si želela, je predvsem to, da se zadeve peljejo naprej konstantno, ne glede na ministra, ker smo vsi samo nek določen čas v tej zgodovini vključeni. Mislim, da so pa vendar naši gozdovi edinstveni, tudi v Evropi, in s tega vidika imajo nek poseben status. In se pozna, da imamo strokovnjake, ki na tem področju, lahko rečem, že več kot sto let uspešno delajo in ohranjajo to biotsko raznovrstnost. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Replika, gospod Baković, izvolite. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Ne vem, ali bodo strokovnjaki dobili besedo v nadaljevanju, to boste, predsednik, vi povedali. Vendar bi rad opozoril, da je razlika med gozdnimi rezervati in pragozdnimi ostanki. Gozdnih ostankov ali pragozdov imamo 14, gozdnih rezervatov je 171 in to so tisti gozdni rezervati, to so naravni gozdovi, ki so prepuščeni naravnemu razvoju, iz katerih šele bodo nastali pragozdovi. </font><br/>
<font size="4">	Kolegica je bila kritična do poglobljenega sklica seje. Morala je biti malo kritična, pa to tudi razumem. Vendar ne vem, kako naj bo še bolj poglobljeno kot tako, da se citira navedbe eminentnih strokovnjakov in časnikov. Kako sem lahko jaz sam kot laik bolj poglobljen v neke take strokovne zadeve kot tako, da citiram stroko, ki je kritična do te uredbe. Pravite, da je bil preuranjen sklic. Kdaj pa bi bil pravi čas? Ko bi bila uredba sprejeta, spoštovana kolegica? Morda bi bil takrat pravi čas, ko bi se vzpostavili stometrski pasovi znotraj gozdnih rezervatov? Kritični ste do zahteve, govorite o Naturi 2000, niste se pa opredelili do uredbe same, ki je v proceduri. Se vam zdi prava? Se vam zdi dobra? Je v redu? Je morda škodljiva? Do tega se niste opredelili. </font><br/>
<font size="4">	Nihče ne trdi, da minister ni ničesar naredil. Minister je v redu, in tudi sam sem bil vedno korekten in tudi naklonjen vsem njegovim dobrim potezam, ki jih ni bilo malo, in verjamem, da bo v bodoče še veliko dobrih potez. In tak bom tudi sam v bodoče. A taka uredba, če bi bila sprejeta – pravijo strokovnjaki, ne jaz, strokovnjaki -, bi bila škodljiva. In bi bil vesel, da bi se kolegi iz pozicije opredelili glede tega. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	/ oglašanje v dvorani/ Samo trenutek. Samo trenutek. Prosim, da se umirite. </font><br/>
<font size="4">	Kar se tiče vašega vprašanja, predlagatelj, ali strokovnjaki med razpravo poslancev dobijo besedo ali ne. V skladu s prakso in poslovnikom je ne dobijo. Imajo možnost predstaviti svoje poglede na začetku, se pravi, v uvodni predstavitvi, potem pa ne. </font><br/>
<font size="4">	Zdaj pa ima repliko Nataša Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Saj bom zelo kratka. </font><br/>
<font size="4">	Z vsem spoštovanjem, kolegica, glejte, vi ste se spotaknili ob to, kako ta seja ni dovolj poglobljeno pripravljena in tako naprej, kot da ne razumemo, </font><br/>
<br/>
<b><font size="4">20. TRAK: (DAG) – 15.35</font></b><br/>
<br/>
<b><font size="4">	</font></b><font size="4">(nadaljevanje) da gre za namero, ki je lahko zelo katastrofalna, da sto metrov globoko posežeš v rezervate oziroma v tiste ostanke pragozdov, kar jih še imamo. Tu po moje ni treba biti ne vem kako poglobljen, da to razumeš. Ali pa ne razumeš. In vi se dejansko niste opredelili do namere v tej uredbi, ampak ste govorili o vsem drugem, pa o nekih politikah za nazaj, pa ne vem kaj, to ni zdajle pomembno. Pomembno je, če res verjamete in stojite za tem, kar ste rekli, v biotsko raznovrstnost, v njeno ohranjanje in v to, da gre za pragozdove, ne samo v Sloveniji, nasploh, ki so pljuča našega planeta, potem verjetno ne morete niti v sanjah pristati na to, da bi se kakorkoli krnilo te pičle ostanke teh gozdov, ki jih sploh še imamo, tovrstnih gozdov, se pravi, ostanke pragozdov in rezervatov. Mislim, da to sploh ne bi smela biti debata. Zato bi morala biti ta uredba umaknjena, ne zamrznjena, ampak umaknjena, tako kot sem povedala. Poiščejo se naj pravične rešitve za lastnike gozdov, ki mejijo na te rezervate. Seveda je treba te ljudi zaščititi in podpreti, ampak ne na način, da uničuješ to krajino, to naravno danost, to dragocenost, ki jo imamo; to pa absolutno ne bi smelo priti v poštev, kajne. In o tem je danes govora. In tu ni potrebnih nobenih hudih poglobitev, da to razumemo. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Kolegica Sukič, to po moji oceni ni bila replika, ampak bolj kot ne razprava. Tako v bodoče prosim, kdor želi repliko, naj ima repliko. </font><br/>
<font size="4">	Naslednji je k besedi prijavljen kolega Starović. Pripravi naj se kolega Merjasec. </font><br/>
<br/>
<font size="4">	</font><b><font size="4">VOJKO STAROVIĆ (PS SAB): </font></b><font size="4">Predsedujoči, hvala za besedo. </font><br/>
<font size="4">	Na začetku bi rad nekaj poudaril, da se ne lovimo naokrog - parlament je prostor debate in pogovora o pomembnih vprašanjih, ki se tičejo te države. O vprašanjih, ki so pomembna za naše državljanke in državljane. In vsekakor parlament šteje za najvišji organ. V zadnjem času pa se vse prevečkrat dogaja, da se nekje v nekih skupinah, bom rekel, tudi takih, ki jih vodi nek človek, ki je… ne vem, ne bom rekel, ne bom govoril, ampak je kriv za mnoge zgrešene zadeve, se pogovarja v ožjih skupinah in se sprejema odloke, se gre mimo javne razprave, kratki roki se dajejo. In zdaj je naenkrat tu še mišljenje, da ne bi smeli na odborih debatirati. Dajte, no, mir, no! Bodite resni! Dajte, ubranite malo sebe, svoj položaj, in bodite ponosni na to, kar ste, in vzemite si pravico, da debatirate in nekaj poveste, ne da ste samo poslušni do nekih drugih centrov moči. </font><br/>
<font size="4">	Rad bi povedal še to, da naša ustava temelji na konceptu državne blaginje. Ta koncept je bil na široko sprejet in uveljavljen v Evropi in tudi drugod po svetu po katarzi druge svetovne vojne, ko se je pokazalo, da enosmerno odločanje v ozkih krogih in z ozkimi nameni pelje v katastrofe. In po tem konceptu blaginje, 67. člen določa – vedno se tega spomnim -, da se lastnina pridobiva in uživa tako, da je zagotovljena njena gospodarska, ekološka in socialna funkcija. Torej, lastnina ima tri funkcije, ni samo gospodarska. In to, da smo država blaginje, da imamo tako v ustavi, v našem najvišjem aktu, zapisano, podpira tudi 74. člen ustave, ki sicer pri svobodni gospodarski pobudi – zopet se vračamo k lastnini in gospodarski pobudi – določa, da se ne sme izvajati v nasprotju z javno koristjo. In ko govorimo o ekologiji, ko govorimo o ekološki funkciji, ko govorimo dejansko o gozdovih in površinah teh gozdov, v zvezi s prenamnožitvijo lubadarja, zaradi česar je bila tudi sklicana seja v tej sestavi parlamenta,</font><br/>
<br/>
<b><font size="4">21. TRAK (VI) 15.40</font></b><br/>
<br/>
<b><font size="4">	</font></b><font size="4">(Nadaljevanje) ampak leto pa toliko nazaj na pobudo našega Franca Kramarja, na žalost pokojnega, smo problem namnožitve lubadarja izpostavili. In ta problem v bistvu malo spominja na pandemijo. Dejansko je to pandemija za te gozdove. In je treba bilo ukrepati, smo naredili, mislim da ta pogovor o tem kako ukrepati, kako zaščititi ta naravni biotski sistem, kako zaščititi te gozdove je pomembna debata in spada, vsekakor spada v parlament. Jaz mislim, da ta strah pred škodljivimi odloki in ukrepi je popolnoma na mestu. Jaz sem glede vode protestiral in smo vseeno ta zakon o vodah sprejeli, ki je protiekološki. Je proti temu v katero smer gre cel svet. Cel svet gre v zeleno preobrazbo, zato ker se je izkazalo zopet da to obdobje nekega neokapitalizma prinaša nesrečo in ne rešuje probleme. In ena od zadev je zelena preobrazba. Tisoče milijard je namenjeno tej zeleni preobrazbi v Evropi, mi pa, recimo, v ta načrt za okrevanje dajemo notri in za odpornost dajemo notri nekaj križišč, uno, tretje, zelo malo zelenega. Zeleno je to. Amerika je nazaj pristopila k mednarodnem sporazumu o podnebnih spremembah. In Amerika je tu dala par tisoč milijard za ta zeleni preboj in za te zadeve. Mi moramo to zasledovati in slediti, če hočemo iti naprej. Moramo biti s temi gibanji v smeri, ne vztrajati na nekih starih zadevah in dajati, da je lastnina absolutno čez vse. Ni! Po naši ustavi ni. Je njena ekološka in tudi socialna funkcija. Hvala lepa. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Besedo ima kolega Merjasec, pripravi se Boris Doblekar. Izvolite. </font><br/>
<br/>
<b><font size="4">	LEON MERJASEC (PS SDS):</font></b><font size="4"> Hvala lepa za besedo, gospod predsednik. Pozdravljen gospod minister, sekretarji, poslanke in poslanci, vsi prisotni!</font><br/>
<font size="4">	Za lažje razumevanje pojdimo malo v zgodovino v 19. stoletje, v čas industrijskega obdobja v katerem pride do pomanjkanja lesa. To je čas Avstro-Ogrske vladavine in vpliva nemške šole gozdarstva s tem povezanim pogozdovanjem in na velikih površinah. Ta vpliv je tako močan, prepričljiv in uspešen, da je povzročil zmagovito pot enodobnega gozda iglavcev. Ideje sanje naglo rastočih iglavcev z visokimi donosi se je razširila po vsej Evropi in svetu, v Ameriko, Indijo. Za tiste čas je bil to zelo napreden namen obnoviti zelo uničene gozdove. Zelo se je pospeševalo iglavce, zaradi ugodnega trga, kratke obhodnje, rečenj, ki je dodatno prinašal profit ter prispevalo kot nastajanje debelejšega drevja. Tako so nastale prostrane umetne smrekove monokulture, cilj pa je bil večji dobiček. V sedanjem času smrekove monokulture doživljajo številne katastrofe, vetrolom, snegolom, žledolom, predvsem pa podlubnike. Dogaja se še nekaj drugega. Na neprimernih tleh je rast in prirastek monokultur iz generacije v generacijo slabši. Vpada vitalnost in poruši se naravno ravnovesje, prihaja so erozije tal, zemeljskih plazov ter snežnih plazov. Na koncu 19. stoletja, kot je že kolega Baković omenil, je leta 1892 dr. Leopold Höfnagel zaščitil prve pragozdove, pred tem pa so smreke že same nasemenile na obrobju pragozdov in delno tudi v njih. Tukaj pa nastane naša težava podlubnikov. Ker iz pragozdov, obrobja, prihaja nazaj lubadar v gospodarski gozd. Vsak lastnik gozda, ki gospodari in je z njim in je odvisen od njega noče imeti lubadarja v svojem gozdu. Po mojem mnenju je sedaj vprašanje ali je smreka sploh lahko v naših pragozdovih ali je lahko v takšni količini še v nižjih ležečih predelih, kjer ni njihovo naravno rastišče in lahko rečemo do neke mere tudi tujerodna sorta. </font><br/>
<b><font size="4">	</font></b><font size="4"> </font><br/>
<b><font size="4">22. TRAK (VI) 15.45</font></b><br/>
<br/>
<b><font size="4">	</font></b><font size="4">(Nadaljevanje) Kot pa je bilo rečeno, da so šumi med deležniki, se lahko tudi delno strinjam, minister Podgoršek je – koliko časa že minister? – kdo pa je vodil resor v preteklosti se pa tudi ve. Sam pa pozdravljam rešitve, ki jih je minister povedal. Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Besedo ima Boris Doblekar, pripravi se Iva Dimic. Izvolite. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, predsednik. Spoštovani poslanke in poslanci! Spoštovani minister! Vsi gostje!</font><br/>
<font size="4">	Kar nekaj stvari smo že odprli na temo zaradi katere danes sedimo tukaj. Jaz bom tako na splošno razpravljal, povedal svoje mnenje, svoje stališče, mnenje tudi ljudi, lastnikov gozdov, kmetov, malih kmetov, gorskih kmetov iz hribovskih kmetij. Ne bom s toliko osredotočal, bi rekel, na to delno neko populistično zadevo, ki jo nekako želite kot pred kratkim pri zakonu o vodah, ko ste napihnili do nezavesti neke stvari, ki sploh niso pile vode, ker je minister stokrat povedal, ta minister za kmetijstvo, dr. Jože Podgoršek vam je že tudi povedal, pa verjetno vam bo moral še ene desetkrat, da pač ne gre za uničenje gozdnih rezervatov, ne gre za uničenje pragozdov in tako naprej, kot se to danes na tej seji, ki je sklicana mnogo mnogo prezgodaj. Vemo, da so stvari še odprte, da se o njih še pogovarjajo, tako politika kot strokovnjaki iz različnih področij, kar me zelo veseli, da so našli skupen jezik, kar pri tem ministru, ki je sedajle eno leto slabo, ali koliko časa že, ministrstvo vodi, ker tega prej ni bilo. Prej, jaz sem malo članke za nazaj pogledal tudi o tej problematiki podlubnikov, gozdov, torej pragozdov pa o sanitarnih sečnjah, pa o vetrolomih, pa o žledolomih, pa vse povezave na razširitev podlubnikov na naš gozd, ko je ministrstvo vodil minister Dejan Židan, ki ga začuda danes ni na seji, ker ponavadi pride na vsako sejo. In sem malo bral te članke, pa bi vam tudi svetoval, predlagatelji, da se jih pogledate za nazaj, pa boste videli notri tudi mnenja strokovnjakov, pa mnenja kmetov, lastnikov gozdov in pa tudi vseh ostalih, se pravi ministrstva, pa Zavoda za gozdove, pa vseh ostalih, pa boste videli, kako se je takrat delalo s temi gozdovi, kakšna skrb je bila zaradi teh podlubnikov in koliko deset, sto tisoč kubikov gozda smo morali že posekati ravno zaradi podlubnikov. </font><br/>
<font size="4">	Ko sem prej dobro poslušal predlagatelja v začetku, pa še potem kakšno razpravo, malo naprej sem nekako dobil občutek, da bi bilo treba podlubnika skorajda zaščititi, da je ogrožena vrsta, nekako tako sem kar malo razumel. Veste, ta podlubnik je že toliko škode naredil ljudem, lastnikom gozdov, da se je te  ga treba zavedati. Govoriti tukaj, da dajmo prepustiti v pragozdovih ali v teh rezervatih, da se bo delalo kakor se že bo delalo, pa tudi če vse skupaj propade. Jaz mislim, da je prav, da je tukaj nekdo, ki skrbi za to. In če bo kdo za to skrbel, pa če jaz kot poslanec komu zaupam ob vsej stroki seveda, absolutno, pa tudi vsem mnenjem poslank in poslancev, kar absolutno, je to minister za kmetijstvo, ki je tako strokovnjak kot tudi politik. To se pravi, ima dobre reference in mislim, da vedno ga je skrbelo za kmeta, za slovensko kmetijstvo in jaz tukaj ne vidim nobenega problema, da bi tukaj minister na tej črti zatajil in da bi bilo potrebno še preden se o čemerkoli malo bolj širše razpravlja tudi s stroko, sklicevati take seje in </font><br/>
<br/>
<b><font size="4">23. TRAK (VI) 15.50</font></b><br/>
<br/>
<b><font size="4">	</font></b><font size="4">(Nadaljevanje) potencirati neke zadeve tukaj in prejudicirati vnaprej. Skratka, mantra je uničenje teh pragozdov, pa gozdnih rezervatov, kar po moje to ni in tudi ni vlada ali pa ministrstvo, minister nimajo takšnih namenov. To je treba vedeti. To se moramo zavedati. Nihče ne misli uničiti teh gozdov. Jaz sem tudi, bi rekel, izviram iz gozdnatega področja, iz kmetije kjer sem veliko po gozdu hodil, po gozdu delal, kje smo skrbeli za svoj gozd, kjer smo tudi pogozdovali. Pač poznam te stvari in sem prehodil tudi veliko gozdov po Kočevju, pa po Snežniku, pa še marsikje, po celi Sloveniji. Gozd mi je lep, zanimiv, tam se proizvaja kisik. Gozd zato uporablja ogljikov dioksid. Potem pobira vodo, odstranjuje prašne delce in tako naprej. Skratka, vsi se zavedamo, da je gozd zelo pomemben in potreben in Slovenija se lahko pohvali s sovjim gozdom, kar ste že tudi sami ugotovili, tudi predlagatelj. Tukaj jaz nimam nobenega problema. To, da bi pa sedaj nekega, torej podlubnika nekako ščitili, da ne bo delal škode ljudem, škoda je v milijonih evrov, pa mislim, da je popolnoma, torej ni na mestu. </font><br/>
<font size="4">	No, še to, vse te članke, pa vse te problematike pa vse to, kar sem gledal za nazaj, stalno je minister obiskoval tako Zavod za gozdove, pa ne vem kakšne inštitucije vse, bilo je kup debat, razprav, predvsem brezplodnih. Pa dron za skeniranje gozdov kje se podlubnik nahaja, ne vem, to je bila neka glavna točka. Kakšnih posebnih ukrepov zato, da se podlubnik ne bi širil ali pa zato, da bi kmetom pomagali z različnimi ukrepi, ki jih lahko država sprejme, pa ni bilo. Ni bilo. Kmetje niso bili nikoli preveč zadovoljni s tem. Škode je bilo pa veliko povzročene. In tudi s komerkoli od kmetov sem govoril, ki imajo gozdove ali pa imajo tudi rad gozd pa naravo, noben ni rekel, da dajmo uničiti pragozd ali gozdne rezervate ali pa da bi podpiral kogarkoli, če bi takšne ukrepe sprejemal. Bog ne daj! Je pa res treba najti rešitve. In jaz mislim, da strokovnjaki s tega področja bodo pomagali pri tem ministrstvu. In več kot se bodo pogovarjali, poglejte, toliko let se nič ni naredilo, toliko desetletij na tem področju. Nič posebnega, nič. Podlubnik je svoje delal, škoda se je povzročala. Sedaj pa kar na hitro, seveda, ko se je vlada odločila s to uredbo, in sem prej slišal nekoga, pa saj se ne morem spomniti, je rekel, da je ta uredba pospešila razmišljanje strokovnjakov. To je nekdo izjavil, pa ne vem sedaj kdo, da je ta uredba nekako zbudila strokovnjake, da so začeli o tem razmišljati. Mislim, da bi morali to že zdavnaj prej razmišljati, ne da se čaka neke uredbe. Torej, vlado, ministrstvo, ki dela, ki hoče stvari premakniti, spraviti naprej, narediti boljše, bolj transparentne, na strokovnih podlagah s soglasjem, čim širšem soglasjem. Seveda vedno se bo pa našel nekdo ali pa neka skupina, ki bo poskušala malo bremzati ali pa reči, no, saj to je pa brez zveze, to pa ni, to je pa skregano z ne vem kom vse in je to napad na naravo, napad na ne vem kaj in tako naprej. Jaz to zelo težko poslušam in seveda takih tudi ne bom nikoli podprl. Bom pa podprl vedno ministrstvo, ki bo prišlo z dobrimi ukrepi na plano in bodo to ukrepi, ki bodo pomagali slovenskemu gozdu, slovenskemu pragozdu,  </font><br/>
<br/>
<b><font size="4">24. TRAK: (NB) – 15.55</font></b><br/>
<br/>
<font size="4">	(Nadaljevanje): torej gozdnim rezervatom, slovenskemu kmetu konec koncev, tudi skrbi za državne gozdove, tako da, seveda če boste našli v tem rešitev, torej v varnostnem pasu, ko sem prej poslušal ali pa o čemerkoli drugem, bo seveda dobrodošlo, da se podlubnik ne bo širil tudi iz teh področij, zavarovanih področij na ostale dele gozda in povzročal škodo. In verjamem, da se bo rešitev našla. Ministrstvo se bo s strokovnjaki še verjetno dostikrat usedlo in se pogovarjalo in potem bomo na koncu dobili verjetno neko pravo rešitev, ki bo sprejemljiva za večino, vse, sigurno se bo pa kdo našel ali pa bo še kdo sklical kakšno nujno sejo, je potrebno, ne vem, zaradi česa, ker nismo podlubnika zaščitili ali pa sklicati še kakšno sejo pa tukajle sedeti pa krasti čas ministrstvu. Minister ima verjetno veliko zahtevnega dela. Zdajle vidimo kakšne so škode zaradi pozebe, ki ni bila prvič, pa verjetno ne tudi zadnjič in mislim, da je to zdajle prioriteta s čemer se mora minister pa ministrstvo ukvarjati in pomagati vsem pridelovalcem sadja, zelenjave in skratka vsem, ki so ali pa, ki smo utrpeli zdajle to škodo zaradi pozebe. Tako, da bom zaključil z razpravo, s svojo, s svojim mnenjem, ki ste ga verjetno vsi razumeli in bom seveda spremljal kako se bodo te pogovori naprej odvijali, med ministrstvom, strokovnjaki in jaz verjamem, da bodo prišle dobre rešitve, ki bodo dobre za vse, kar je pa tudi za mene bistvenega pomena. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Besedo želi predlagatelj, kolega Baković. Izvolite. </font><br/>
<br/>
<b><font size="4">	PREDRAG BAKOVIĆ (PS SD): </font></b><font size="4">Ja, kot repliko. </font><br/>
<font size="4">	Poglejte, v razpravi mojega kolega predhodnika je izjavil, da mi nekako nabijamo, da bo šlo za uničenje pragozdov in gozdnih rezervatov. Poglejte, bistvena značilnost gozdnih rezervatov, še enkrat poudarjam, je ta, da se ločijo od vseh drugih gozdov po tem, da so v celoti, brez izjem in brez kakršnihkoli neposrednih ali posrednih vplivov in človeštva prepuščeni naravnemu razvoju in kakorkoli v njegov obseg kjerkoli poseže človek in opravi neko aktivnost, potem to ni več gozdni rezervat, potem to ni več pragozd. In če hočete odgovor na vprašanje ali s tem uničiš pragozd? Ja, poglejte, ženska je lahko nedolžna ali pa ni, če po domače povem. In gozd, pragozd je, če njemu se ne seka, če se v njemu ne posega, je pragozd. Če se vanj posega, potem to ni pragozd. Jaz bi tukaj morda res prosil spoštovane kolege, tako iz biotehnične fakultete, zavoda za varstvo narave, zavoda za gozdove, da še enkrat tukaj jasno povedo, ali je to kar sem povedal v redu, torej ali to resnično izgubi status pragozd, če se vanj posega. Kaj to pomeni za vso evropsko zakonodajo? Kaj to pomeni za vpis v naravno dediščino Unesca? In še enkrat jasno povedo ali, če bi bila uredba, ki je pripravljena v taki obliki, ki jo imamo danes pred sabo, sprejeta ali je škodljiva za državo ali ni. Jaz bi želel, spoštovani, če nam omogočite, da to povedo. To je moje vprašanje kot poslanca stroki, da mi odgovorijo na to vprašanje. </font><br/>
<font size="4">	Mi ne ščitimo podlubnika. Ščitijo se zgodni rezervati. Seveda pa se mora ščititi in to sem tudi na začetku upam, da jasno povedal, se mora ščititi tudi zasebna lastnina in se povrniti vsa odškodnina, ki je s tem nastala, posredna in neposredna. Tako, da res ne bi bili oškodovani, se popolnoma s tem strinjam. Ja, in spoštovani kolega, tiste besede so bile moje, ko sem vprašal gospoda ministra oziroma sem ne vprašal, sem mu povedal,  </font><br/>
<br/>
<b><font size="4">25. TRAK: (SB) – 16.00</font></b><br/>
<br/>
<font size="4">	(nadaljevanje) da če je to uredbo, ker se mi zdi pravzaprav nemogoče, da bi taka uredba prišla v veljavo, da so to uredbo morda dali v proceduro zaradi tega, da zbudijo strokovnjake, morda, ne vem, to je bilo moje ugibanje in tako je to bilo mišljeno, kot sem povedal. V vaši razpravi seveda sem pa razumel, da to uredbo podpirate. Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Replika, kolega Doblekar. Ste imeli razpravo ali repliko? Potem ni replike. </font><br/>
<font size="4">	Naslednja ima besedo Iva Dimic. Pripravi se Janez Moškrič.  / Oglašanje iz klopi/ Postopkovno? Izvolite. </font><br/>
<br/>
<b><font size="4">	PREDRAG BAKOVIĆ (PS SD):</font></b><font size="4">  Torej, jaz sem prosil, če bi lahko strokovnjaki dobili besedo, da mi odgovorijo na moji dve vprašanji, prosim, če mi lahko odgovorijo. Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Kolega Baković, to je že drugi vaš enak predlog, odgovoril sem vam na prvotni predlog in sem vam razložil, da v skladu s Poslovnikom vabljeni dobijo besedo za uvodno predstavitev, tako da zavračam vaš predlog. Postopkov Nataša Sukič.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Predsedujoči, jaz pa predlagam, da vendarle obstajajo izjeme, sama kot predsedujoča v komisiji dopuščam te izjeme in Poslovnik jih mislim, da tudi omogoča, da lahko na koncu date še enkrat besedo tudi vabljenim. To ni nikjer prepovedano in če je potreba, če se izkaže potreba na seji, je to dobrodošlo, tako da predlagam, da to omogočite. Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa za predlog. Tako kot jaz ne komentiram vašega vodenja predlagam, da tudi vi ne komentirate mojega vodenja. Držim se Poslovnika, držim se dogovora s Kolegijem predsednika. Besedo ima Iva Dimic, pripravi se Janez Moškrič.</font><br/>
<font size="4">	</font><br/>
<font size="4">	</font><b><font size="4">IVA DIMIC (PS NSi):</font></b><font size="4"> Hvala lepa še enkrat. </font><br/>
<font size="4">Moram reči, da sem poslušala predstavnike zavoda za gozdove, Zavod Republike Slovenije za varstvo narave, Biotehnično fakulteto, Kmetijsko-gozdarsko zbornico, sem si kar zapisala kdo so bili danes od strokovne javnosti prisotni in tudi kaj so povedali. Glejte, dajmo se najprej zavedati, da govorimo o javni razpravi na katero ima vsak posameznik, vsak državljan možnost, da poda svoje pripombe. Tudi poslanske skupine imajo možnost, da na omenjeni predlog zakona podajo svoje pripombe, to smo že v preteklosti delali, to ni nič novega, moram reči, da smo imeli velike zakone, veliko zakonov smo sprejemali preko javne razprave v Državnem zboru in da je zakon, ki je prišel je bil spremenjen, ampak mora in terja aktivno, to je tisto aktivno državljanstvo in pravica, ki jo ima vsak državljan, da aktivno sodeluje v procesu sprejemanja posamezne zakonodaje, da se aktivno vključi in podaja svoje pripombe. To je stara praksa, demokratičen pristop in da še vedno se lahko podajo pripombe, jaz pa sem razbrala iz besed današnjih vabljenih strokovnjakov, da zadeve se dopolnjujejo, se spreminjajo in kot poslanka, če pa v tem zgolj in izključno kot poslanka, seveda čakam, da bo minister prinesel zakon v Državni zbor, kjer ga seveda tudi mi poslanci pa imamo možnost tudi potem z inštrumentom amandmaja tudi še nadaljnjo spremeniti. Tako, da zadeve so šele na začetku, če lahko razumem, oziroma kar pomeni javna razprava. Jaz moram reči, da zaupam nenazadnje tudi Zavodu za varstvo narave. Velikokrat jih imamo na naših odborih, pa vem, da smo v preteklosti sodelovali z Zavodom za varstvo narave na področju omd-ejev, se pravi omejeni dejavniki, na področju divjadi, zveri, skratka povsod se srečujemo, najbolj smo se srečevali na področju kostanjeve šiškarice takrat pri izdaji tega. Ampak, glejte, sem šla prebrati določene naloge, priprava naravovarstvenih smernic Zavod za varstvo narave, priprava strokovnih podlag, spremljanje stanja v naravi, upravljanje z bazami podatkov o naravnih vrednotah in sestavinah biotske raznovrstnosti,  </font><br/>
<br/>
<b><font size="4">26. TRAK: (NB) – 16.05</font></b><br/>
<br/>
<font size="4">	(Nadaljevanje): skratka en kup nalog imajo in jaz predvidevam, da oni pregledajo vse te naloge za katere je Zavod za varstvo narave zadolžen in seveda v skladu s tem podajo svoje pripombe in nenazadnje tudi smernice, ki zadoščajo tudi evropskim direktivam in evropskim normam na tem področju. Jaz nimam kančka dvoma v to, da se zadeve na tem področju pri tem pripravljajo strokovne, tudi ob morebitnem, seveda pa varovanju pragozdov, ali kako bi rekla. Bilo je rečeno, da se nisem izjasnila kaj, podpiram varovalni pas ali ne podpiram. Poglejte, jaz nisem gozdar in nisem strokovnjak. Jaz zaupam, da tisto kar bodo strokovnjaki rekli, da to drži. To… Jaz ne vem kdo sem jaz, da bi sodila. Karkoli ali pa kogarkoli. Zato sem prebrala, lahko preberem še ostale. Poglejte, opravljanje z zavarovanimi območji, ki jih je ustanovila država. To je eden ključnih nalog Zavoda za varstvo narave. Pa vemo kako jih včasih imamo tukaj, ko kakšno zadevo bremzajo, ko bi mogoče človek hitrejše kakšno stvar rad speljal, ampak poglejte, zato so postavljeni tam, da mogoče včasih kakšno zadevo tudi bremzajo. In jaz moram reči, popolnoma zaupam. </font><br/>
<font size="4">	Zakaj pa smo prišli do tega, da se moramo pogovarjati o lubadarju v naših pragozdovih, varovanih gozdovih? Zakaj? Mogoče zaradi posledic leta 2014.Kkolegica mi je rakla, da kaj to razlagam to staro zgodovino. Ja, poglejte, takrat je bil, lahko rečem, izvirni greh. Od takrat naprej mi beležimo število vseh teh, pa še zdaj ne vem ali je bilo prav takrat, da smo prevoznice imeli ali ne. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Predlagatelj, kolega Baković. Izvolite. </font><br/>
<br/>
<b><font size="4">	PREDRAG BAKOVIĆ (PS SD): </font></b><font size="4">Bom kot predlagatelj, da pustim kolegom tudi možno repliko na moje izvajanje. </font><br/>
<font size="4">	Torej zakaj je prišlo do prenamnožitev podlubnikov? Če bi dobro poslušali gospoda iz Biotehnične fakultete, bi lahko ugotovili, da je to razlog zaradi podnebnih sprememb, kot primarni razlog. Seveda pa temu primerno potem so se zgodile te naravne ujme in seveda tudi prenamnožitev podlubnikov. Zdaj iskati neke zgodbe v nekem ministru ali neki Vladi prej, pravzaprav lahko je politično korektno in tudi politično dobro zaradi tega, ker ena stranka lahko s ten onemogoča drugo. Ampak danes imamo na dnevnem redu uredbo in kot tako sporno kot pravi vsa stroka, ki verjamemo, vsi jim verjamemo in situacija je taka. Govorim kot predlagatelj, kolegica. Saj boste imela možnost replike. In to je poanta o kateri govorim. Ja, problem so podlubniki. Seveda pa je problem veliko veliko globlji, veliko veliko bolj globalni in to se zavedamo vsi. Podnebne spremembe so tiste, ki so ključne. In če stroka na to opozarja, potem politiki pravzaprav nimamo nobenega manevra, da rečemo, da to ni tako. In zato ta seja danes. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Kot zadnji prijavljen ima besedo Janez Moškrič. Izvolite. </font><br/>
<br/>
<b><font size="4">	JANEZ MOŠKRIČ (PS SDS): </font></b><font size="4">Lep pozdrav vsem prisotnim! Hvala lepa za besedo. </font><br/>
<font size="4">	Kako bi najlažje opisal to dilemo, ki ste jo že v dveh urah obravnavali in je vezana na predvideno uredbo, bom takole povedal. Se pravi, verjetno se vsi strinjamo, da so podlubniki naravna katastrofa, da je podlubnik škodljivec. Tudi povedano je bilo zakaj tako razmnoževanje, se pravi, kakšni so pogoji vezani glede na zgodovino in pa vezani tudi na ostale spremembe. Potem eden od glavnih problemov v zadnjih letih je pa tudi recimo žledolom. Kako bi najlažje vam opisal? Dajmo reči takole, podlubnik je požar, primerljiv s požarom. Žledolom je pa primerljiv s potresom. Tako nekako bi najlažje opisal problematiko. In sedaj, če vemo kako  </font><br/>
<br/>
<b><font size="4">27. TRAK: (SB) – 16.10</font></b><br/>
<br/>
<font size="4">	(nadaljevanje) ukrepamo pri požaru. Pri požaru veste kako se ukrepa, se pravi pridejo ustrezne službe, gasilci, nekaj zavarujejo, nekaj posežejo in tako naprej. Podobna zgodba je s podlubnikom, potrebno je tam kjer je žarišče, se pravi izsekamo, potem je potrebno odstraniti in seveda tudi potem pogledati sosednjo območje. Tu se nam ne more pri požaru zgoditi, da gori recimo blizu ene ambasade, pa bodo rekli, se pravi ambasada ne bo dovolila dostopa gasilcem na tisto območje, da bi recimo hladili streho. In ta 100-metrski pas je to, se pravi tisti nujni poseg, ki bi se moral, če bi bilo potrebno zgoditi, da bi lahko potem zavarovali celotni pragozd. Zato jaz vam najlažje tako predstavim. Pri žledolomu je pa kot potres, se zgodi, vemo, da v pragozdovih in teh gozdovih, ki so zavarovani se to težje zgodi žledolom, ker je bolj starostna struktura in celo žledolom je lahko celo dobra za tak gozd, ker pospeši stare veje, hitreje odpadejo, pride potem nova razgradnja. Tako, da verjemite, da je podlubnik zgodba primerljiva s požarom, najlažje povedano, in da je potrebno ukrepe tudi v sosednjih območjih nekako upoštevati, jih predvideti in jih v končni fazi tudi dopustiti, ampak zgolj v tisti zadnji zgodbi, ko nam nič drugega še ne ostane strokovnjakom, vemo, da morajo gozdarji skrbeti za gozdni red, se pravi lastniki za gozdni red, gozdarji za sproten pregled in vzdrževanje, slovenska problematika malih parcel nam je tudi vsem poznana, ampak ko pa pride do žarišč pa je potrebno ukrepati in to se je tudi v preteklosti že lepo povedalo kako se je ukrepalo, kar se je dalo se je rešilo, vemo pa, da je stalnica to ni, nismo ga izkoreninili, niti še drugih bolezni ne, ki jih poznamo, recimo kostanjev rak in podobno. Hvala lepa za pozornost.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Želi besedo še kdo? Gospod minister, izvolite. </font><br/>
<br/>
<b><font size="4">	DR. JOŽE PODGORŠEK:</font></b><font size="4"> Hvala lepa. Hvala lepa tudi za razpravo, ki vendarle dokazuje, da je prav, da se pogovarjamo o zadevah, vprašanje je kdaj je optimalni čas za sprejetje take oziroma za razpravo o takšni uredbi. Ko so enkrat nekega japonskega modreca spraševali kdaj bi bil optimalni čas, da posadijo drevo, zato, da naj bi odgovorili na podnebne spremembe, je bil njegov odgovor zelo jasen, prvi optimalni čas je bil pred 50-mi leti, drugi optimalni pa ta trenutek, ker zgodovine ne moremo spremeniti. Za to dilemo je bilo nedvomno pravi čas leta 2014, ko smo pričakovali ob žledolomu kaj se bo zgodilo v slovenskih gozdovih, nedvomno. Ampak, pustimo. Drugi optimalni čas je danes, saj zato sem tisto prej povedal, pa verjetno bi lahko tudi še prej, pustimo zdaj tisto letnico 2014. Verjetno je bila leta 2014 neodvisno od kmetijskega resorja narejena še ena napaka, takrat se je spremenil tudi energetski zakon, če se vsi spomnimo in tudi sam sem imel nekaj pomislekov ob sprejetju energetskega zakona, ki je spremenil investicijsko logiko v obnovljive vire energije, tudi na vso proizvodnjo na lesno biomaso. Če bi takrat investicijska logika bila morda samo za ta delček odprta ravno zaradi žledoloma, bi se zagotovo slovenski gozdovi bolj učinkovito pospravili in bi imeli zagotovo manj težav danes, še tudi danes s podlubniki. Ampak pustimo, zgodovine ne moremo spremeniti in smo tukaj kjer smo. </font><br/>
<font size="4">Nekako pa mi dovolite vseeno nekaj misli izrečenih tudi proti tej vladi ali pa tudi proti našemu ministrstvu. To, da ne priznamo podnebnih sprememb, enostavno ne morem sprejeti, ker smo slišali to misel. Zakaj ne? Zato, ker če smo lani namenili za investicije ukrepa 4.1. za prilagajanje na podnebne spremembe 10 milijonov, jih bomo letos maja 20 milijonov razpisali za ukrep za prilagajanje na podnebne spremembe. Zato, ker vemo, da so tukaj zdaj. Danes pred to sejo sem bil na terenu skupaj s kolegom državnim sekretarjem in še z drugim državnim sekretarjem smo bili vsak na svojem koncu Slovenije. Kaj smo gledali? Posledice podnebnih sprememb in ne morem sprejeti dejstva, </font><br/>
<br/>
<b><font size="4">28. TRAK: (SB) – 16.15</font></b><br/>
<br/>
<font size="4">	(nadaljevanje) da ne priznavamo podnebne spremembe, ker vemo, da so tukaj, da imamo posledice zaradi katerih nam trpi celotni kmetijski sektor. Verjetno smo večji del sadja v letošnjem letu že obrali, en del grozdja že obrali, da o drugih škodah zaradi letošnje spomladanske pozebe, ki še, kot kaže, ni končala svojega pohoda, že naredili. Pogosto se pogovarjamo v evropskem prostoru o biotski pestrosti, se strinjam, vendar moramo vedeti, da v državah Evropske unije obstaja bistvena razlika glede zagotavljanja biotske pestrosti in da je Slovenija ena od držav kjer zagotovo ne rabimo zardevati glede zagotavljanja biotske pestrosti, če se primerjamo z nekaterimi drugimi. In tudi ko govorimo o strategiji slovenskega gozdarstva, o skupni strategiji gozdarstva na nivoju Evropske unije je naše stališče zelo jasno upoštevajmo izhodiščno stanje, kajti posaditi ali pogozditi neko površino na Nizozemskem je nekaj povsem drugega kot to početi v Sloveniji, kjer imamo že danes skoraj 60 % gozdov. In če v Sloveniji ne bom gospodarili, kar je tudi ena od pobud Evropske unije oziroma nekaterih iniciativ v Evropski uniji, da bi morali v gozdovih dopustiti samo še socialno in ekološko funkcijo, ne vem gospodarsko zaradi ponora CO2, LUCF-ja(?) in tako naprej, tvegamo v Slovenijo to, da bodo čez 10 morda malo več let gozdovi postali vir izpustov CO2, ne več ponor, če ne bomo gospodarili z gozdovi, ker se nam gozdovi starajo in prihajajo v fazo, kot bo zaradi same degradacije tega gozdnega prostora prišlo do izpustov ogljikovega dioksida in naše stališče na parketu Evropske unije je, da moramo pri teh strategijah absolutno upoštevati izhodiščno stanje, kjer pa Slovenija res ne rabi zardevati. Imamo problem v tem, da smo, ja, tudi zaradi posestne strukture, tukaj težko rečem, da je politika kakorkoli kriva, ampak je posestna struktura takšna, da imamo še veliko rezerv v gospodarjenju, da smo do leta 2014 sekali premalo, pospravljali premalo lesa iz slovenskih gozdov in se nam je lesna masa intenzivno kopičila od leta 2014 naprej zaradi naravnih ujm smo prišli na tistih 6 milijonov dobrih letnega poseka, prej smo bili pa na precej nižjem delu. Ravno tako se ali državni sekretar ali minister srečujem zdaj res s številnimi pobudi, kjer v Sloveniji res, mi oprostite, ampak moram to na glas reči, verujemo vse samo kmetijskih zemljišč in kmeta ne. Pa poglejmo poplavljanje reke Drave, pa poglejmo današnjo razpravo, pa poglejmo še kaj, ne bom našteval naprej, kjer varujemo praktično vse, samo slovenskega kmeta ne. Danes smo se na terenu pogovarjali o tem, da moramo skupaj z Ministrstvom za okolje poiskati načine za hitrejše in lažje postopke za pridobivanje vseh dovoljenj za bodoče investicije v prilagajanje na podnebne spremembe, zlasti kar se tiče vode, ja, za protipozebno zaščito, za namakanje, ki jih potrebujemo, da bom slovensko kmetijstvo, slovenske kmetje lahko žive peljali v naslednja leta delujoče. To sem že nekajkrat na glas povedal tudi v kamere ravno pri tistem poplavljanju reke Drave, vsi varujemo vse, zato, da nam pa nekaj hektarjev, meter in pol debeline kmetijskega zemljišča odnese reka Drava za to se pa nihče ne sekira v Sloveniji. Jutri se bomo pa spraševali zakaj se nam zmanjšujejo kmetijska zemljišča, da mora ministrstvo narediti ukrepe, da se to ne bi dogajalo. Zašel sem iz te teme gozdarske, ampak vendarle iz enega razloga, ker menim, da je prav, da pri vseh takšnih razpravah imamo v mislih čim širši aspekt. Jaz trdim ne vztrajamo pri tej uredbi, ta uredba je bila osnutek dan v javno razpravo z namenom, da se o njej pogovorimo, z namenom, da poiščemo rešitve, stroka hvala bogu je sedela v tej zadevi, je dala pripombe, prejšnji teden smo sadili skupaj z njimi in mislim, da smo na dobri poti, da najdemo ustrezne rešitve, prepričan sem, ne samo mislim, da smo, prepričan sem, da smo na dobri poti, da bomo našli ustrezne rešitve za to situacijo, da verjetno uredbe sploh ne bo treba spreminjati ali pač morda v enem manjšem delu, ko tudi predlagate predlagatelji, gospod Baković, da je potrebno poiskati načine za </font><br/>
<br/>
<b><font size="4">29. TRAK: (SB) – 16.20</font></b><br/>
<br/>
<font size="4">	(nadaljevanje) odškodnine, to je potrebno v tej uredbi urediti, torej bo treba uredbo vsaj v enem malem delu spreminjati, če že v tem bistvenem delu ne, ampak okej, to verjetno bo stvar, ki ne bo problematična. </font><br/>
<font size="4">Pomen gozdnih rezervatov je nedvomno velik ali pa pragozdov in tako naprej, tega ne zanikamo, tudi sam osebno ne, sam sem naravoslovec in imam res rad naravo, pestrost, biotsko pestrost in tako naprej. Ampak, vendarle je prav, da pri varovanju, torej vsega okrog nas imam v mislih, kot smo danes velikokrat vsi skupaj ugotovili tudi širšo sliko tudi slovenskega kmeta, ki je odvisen tudi od naših ukrepov in od tega lahko tudi živi ali pa malo težje živi.</font><br/>
<font size="4">	Okej, bom poskušal odgovoriti na nekaj bolj konkretnih zadev oziroma tudi nekih dodatnih pojasnil podati glede lastništva. Od teh 27-ih gozdnih rezervatov, kjer je več kot 50 % delež smreke, jih je 19 v lasti Republike Slovenije v celoti, dva sta v lasti občin, dva sta v zasebni lasti in štirje, ki so v mešani lasti, torej solastnine. Kar se pa tiče sosednjih parcel, torej izven tega dela, imamo pa vso pleto lastnikov, tako države kot velikih gozdarskih podjetij tudi nadškofija, kot tudi zasebne kmete kot lastnike teh gozdov. Torej, samo obrobje izven teh rezervatov je pa ta posestna struktura izrazito pestra in tudi široka. Če pogledamo za ostale priznam nismo delali analizo z vseh 171, smo šli na teh 27, ki so z vidika podlubnikov najbolj problematični. Zdaj morda, okej, bom še malo kasneje. </font><br/>
<font size="4">Morda tudi odgovor gospodu Bakoviću, nisem užaljen zaradi te debate, kot nikoli nisem bil. Mislim, da se poznamo toliko, da sem vedno pristaš dialoga in tudi dajemo priložnost stroki, niti nisem jezen, to je moje delo, morda pa sem bil malo v efektu tudi današnjega ogleda podnebnih sprememb in pa pozebe in v bistvu razočaran nad vsem kar sem videl, pa ne zato, ker bi kdorkoli kaj zafrknil, ampak, ker nas je narava spet udarila. </font><br/>
<font size="4">Namen razprave je bil točno ta, da vključimo stroko v reševanje problematike. Zelo enostavno, ker enostavno nismo videl več izhoda, dve leti in pol že rešujemo en rezervat Polšak(?), dve leti in pol. In zato je bilo treba narediti nek preskok, želimo, da se nekaj zgodi, da rešimo to problematiko. Lastniki nas rotijo, okoliški lastniki okoli tistega rezervata nas rotijo, občina nas roti, vendar je bil dopis občine podan šele 25. 11. 2020, torej pred par meseci, to problematiko pa rešujemo že dve leti in pol, praktično je bil to res eden mojih prvih sestankov, ko sem bil državni sekretar na tem istem ministrstvu. </font><br/>
<font size="4">	Še enkrat bi poudaril. Verjetno nimamo težav z nadomestilom za kmete v teh sosednjih parcelah teh gozdov, ampak ni to namen lastništva gozdov zasebnih lastnikov ali pa kmetov, namen lastništva je nekaj drugega, kot sem že prej omenil, saj vsak evro je dobrodošel, ki ga nekdo dobi, tudi kmetija, ki bo deležna nekega nadomestila zato, ker je lubadar ušel in tam se smreka poseka in 50 let ne bo več kmet stopil v tisti gozd, ne sosednji, ne bo več smreke sekal, ker jo ni. Ampak to nadomestilo je trenutno dobrodošlo, da, ampak ni pa to bistveni namen in to je bila moja edina ali pa glavna skrb, ko govorimo o teh rešitvah, da dopustimo, da to banko, ki jo kmetija ima, ohranjamo vitalno, to je bila moja ključna skrb, tudi v končni fazi za slovenskega kmeta in da najdemo tiste pravične ukrepe tudi za kmete kot za rezervate, da bi na koncu lahko sobivali, če lahko tako rečem v vsem tem prostoru. </font><br/>
<font size="4">Kako je prišlo do predloga teh sprememb, do tega predloga, ki smo ga pripravili in dali v javno razpravo? Ja tudi s pomočjo stroke, saj sem že uvodoma omenil, da tudi en del stroke, tudi zavoda za gozdove razmišlja drugače, pa ne bom o imenih, ker nima nobenega pomena, ampak vendarle </font><br/>
<br/>
<b><font size="4">30. TRAK: (SB) – 16.25</font></b><br/>
<br/>
<font size="4">	(nadaljevanje) tudi en del stroke pa zagovarja tudi takšna stališča in takšne rešitve in zato so predlagali to rešitev, jo dali v javno razpravo z namenom, da pogledamo ali jo lahko izboljšamo, vemo, da vse karkoli do zdaj smo dali v javno razpravo smo na podlagi razprave vedno spreminjali, izboljšali, prepričan sem, da smo imeli na koncu boljše predloge in tudi tukaj sem prepričan, da bomo našli boljši predlog kot je ta, ki je sedaj v tem predlogu uredbe. Naj omenim še to, ko sem že začel z biotsko pestrostjo, se še počasi pripeljem do konca. V slovenskih gozdovih je razglašena tudi Natura 2000 in kar 45 % slovenskih gozdov je v območju Nature. To dokazuje visoka skrb za pestrost slovenskih gozdov, biotsko pestrost Republike Slovenije, pa ko govorimo tudi o lastnini pa ustavni pravici, jaz se vse strinjam kar je gospod Starović prej omenil, ko je na nek način predstavil tudi ustavni vidik tudi te uredbe in tako naprej, da je koncept v Ustavi nekako državna blaginja in da ima ta večji interes kot pa zasebna lastnina, vendar vedimo, da je zasebna lastnina tudi visoko varovana ustavna pravica. To je pa tudi drugo dejstvo mimo katerega ne moremo iti in da zasebna lastnina ne sme delovati v nasprotju z javnim interesom, to je res, vendar zdaj sprašujem vse skupaj ali obstoj kmetij ni v javnem interesu. Tako, da še enkrat ne želim biti provokativen res ne želim biti, bi pa rad želel samo to, tudi ta moj zaključek je šel v smeri, da ko govorimo o rešitvah nikoli ni ena in edina rešitev zveličavna in najbolj primerna za vse ukrepe, ki jih želimo narediti, ampak je ta kmetijski sektor kot ga nedvomno morda poznate nekateri še bolje od mene ali pa zelo dobro, vemo, da vsak ukrep, ki ga želimo sprejeti vedno tehtamo med tistim delom kar doprinese in tistim delom kjer obstaja neko tveganje in tudi v tem delu iščemo rešitve, iščemo rešitve in mislim, da tudi zahvaljujoč današnji razpravi jih verjetno bomo našli s pomočjo stroke, ki bodo verjetno odgovorili na večino teh vprašanj kako vendarle skrbeti za javni interes s temi 0,81 % procentom rezervatom in pa na drugi strani tudi verjetno slediti javnemu interesu, obstoju slovenskih kmetij, poseljenosti podeželju, obdelanosti podeželju, zato, da lahko na tem istem podeželju razvijemo tudi ostale panoge kot je turizem in šport in še kaj rekreacija in gostinstvo in tako naprej. Hvala lepa.</font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. S strani strokovnih služb, za kar sem jih zahvaljujem, sem bil obveščen, da smo pred kratkim sprejeli dodatna tolmačenja kar se tiče vodenja sej, in sicer konkretno govorim o vabljenih, zunanjih vabljenih na sejo in v izjemnih primerih, ko je nek vabljeni gost nagovorjen s strani poslanca, lahko ta dobi besedo tudi kasneje v sami razpravi, ampak samo zato, da dodatno obrazloži svoje stališče, ki ga je predstavil na začetku. Se pravi beseda ni namenjena polemiziranju, repliciranju s poslanci. Tako, da gospod prof. Brus vam bom dal besedo, ker ste bili eksplicitno nagovorjeni s strani predlagatelja. Izvolite.</font><br/>
<br/>
<b><font size="4">PROF. ROBERT(?) BRUS:</font></b><font size="4"> Predsednik, hvala za besedo. Saj bom poslušal biti zelo kratek.</font><br/>
<font size="4">	Najprej bi rad poudaril to kar mogoče ni bilo dosti dobro razumljeno že na samem začetku. Mi kot biotehniška fakulteta in vem, da to lahko govorim tudi v imenu gozdarskega inštituta z Ministrstvom za kmetijstvo, gozdarstvo in prehrano ves čas sodelujemo izjemno dobro in izjemno cenimo njihov trud za obvladovanje podlubnikov in vse kar se je od leta 2014 naprej dogajalo in že prej. Tako, da to dogajanje v zvezi z uredbo razumemo res samo kot dialog. Mi nikoli nismo se opredeljevali do tega kako ministrstvo dela, ampak zgolj do te uredbe, ki ni sprejemljiva taka kot je in smo poudarili kaj je pri njej neustreznega in kje imamo svoje </font><br/>
<br/>
<b><font size="4">31. TRAK: (SB) – 16.30</font></b><br/>
<br/>
<font size="4">	(nadaljevanje) predloge kako bi jo lahko izboljšali. Pojasnil bi rad še to. Res je, da se okoli Poljška polemike vrtijo že vsaj dve leti, moji kolegi prof. Maja Jurc in prof. Juri Diaci, ki zelo dobro rezervat poznata sta bila tam večkrat in izdelala prvo strokovno mnenje leta 2018 in drugo mislim, da ob koncu leta 2020. V teh dveh mnenjih je bilo dosti jasno napisano kakšni ukrepi so potrebni, vendar je potrebno te ukrepe tudi izvajati. Stroka sama kot je recimo to gozdarski oddelek ali biotehniška fakulteta nima mehanizmov za izvedbo, tako da ti nastavki za ustrezno ukrepanje so bili prisotni že prej, tako da v tem strokovnem mnenju, ki je v izdelavi zdaj, bo treba bolj natančno predvideti kdo kaj izvaja, kdo to nadzira. Moram pa povedati, da v primeru smrekovega lubadarja je najbolj ključno hitro in pravočasno ukrepane, saj smo vsi vedeli kaj se bo leta 2014 zgodilo, ampak tudi bogatejše države kot so Slovenija, lahko je to Avstrija, Švica, Nemčija po takih katastrofah vedno beležijo nekajletni hud porast napada lubadarja, lahko ga imenujemo škodljivec, ampak vendarle je to naravna komponenta teh gozdov in to je naravna zakonitost, da se potem namnoži. Tudi s hitrejšim ukrepanjem ne bi mogli te krivulje bistveno spremeniti, še vedno bi imeli zelo velike škode. In za povrh vsega se pa zdaj, je treba poudariti, pojavljajo tudi podnebne spremembe in smreka povsod tam kjer ni na povsem nravnih rastiščih zdaj kaže svoje šibkosti. Vprašanje je zdaj tudi ali je smiselno ščititi sam rezervat pred tem, da jo za vsako ceno smreko tam ohranimo. Se mi zdi, da je treba enostavno sprejeti dejstvo, če je smreki usojeno zaradi podnebnih sprememb, da jo bo pa pač lubadar tam dokončal na tistem konkretnem, recimo tudi v Polšaku, se pač to zgodi, je to del naravnega procesa. In res je, kot je kolega Koprivnikar prej rekel, tam ne bo več gozda, ampak bo neka sukcesija, ki je dragocena, ki je dober študijski objekt in marsikje tudi v Nemčiji so in tudi še pri nas so kolegi potem prav na takih primerih lahko potegnili izkušnje kako ukrepati tudi v gospodarskem gozdu. Jaz upam, da bo ta strokovna naloga pokazala tudi to ali bi bilo sploh možno pričakovati, da v resnici tudi če zdaj posegamo v samo jedro rezervata pa tam ustavimo lubadarja ali ga bo to ustavilo tudi v drugih žariščih, kjer je v okolici prisoten. Tukaj je tako veliko število odprtih vprašanj, da zanesljivih rešitev ni, zato poudarjam karkoli bo predlagano bo predvsem treba poskrbeti za to, da se res dosledno in hitro izvaja. </font><br/>
<font size="4">Toliko se mi zdi, jaz ne bi vam več časa kradel, če ima kdo kakšno podvprašanje lahko poskušam odgovoriti. Zaključim lahko, da res verjamemo, da bo skupaj z ministrstvom in Zavodom za gozdove in z lastniki, da se bo zadeva rešila tako da bodo in rezervati ostali in da bodo lastniki zadovoljni, to je skupen cilj nas vseh. Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Zdaj imam še prijavo gospe Nataše Sukič in pa zaključno besedo gospoda Predraga Bakovića. Tako, da gospa Sukič, izvolite.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Poglejte, še enkrat. 0,8 % je teh rezervatov od vseh naših gozdnih površin in 0,04 % je teh ostankov pragozda. In zdaj me zanima, spoštovani minister, ali ste vi preračunali kaj pomeni ta vaš predlog, da ti 100 metrov krčiš te rezervate, 100-metrski pas, da jih krčiš. Koliko odstotkov bi potem še sploh ostalo rezervatov oziroma teh ostankov pragozda? To me zanima, ker jaz sem res nekje zasledila v nekem članku, lahko da je napačno tolmačenje, da recimo v določenih primerih rezervatov, ki niso ne vem kake površine, bi pomenil 100-metrski pas to, </font><br/>
<br/>
<b><font size="4">32. TRAK: (SB) – 16.35</font></b><br/>
<br/>
<font size="4">	(nadaljevanje) da ti trenutni obseg rezervata skrčiš na 34 % sedanjega obsega, 34 %. In zdaj si vi predstavljajte, spoštovani minister, malo me je zmotilo tudi to vaše poimenovanje, kot češ gospodarski gozdovi teh kmetovalcev so njihove banke. Kaj pa so rezervati, pa ti ostanki pragozda v smislu javnega interesa? To je naša nacionalna banka, če se lahko to izrazim. In oprostite, mislim, da pri tako mali količini kot jih je, ko bi jih moralo biti več, lahko bi pravzaprav naredili načrt, da bi jih širili ne pa da bi jih krčili, je treba pogledati in narediti vse, da se teh rezervatov, ki obstajajo dodatno ne krči, torej naredite ta pas v te gospodarske predele in poravnajte tem ljudem škodo, ki bo s tem narejena, to si država pač ne lahko, ampak si mora privoščiti zato, da se zaščitijo naši rezervati in da se zaščiti človeka, ki tam kmetuje in nič kriv zato, da prihaja do udora lubadarjev in tako naprej. In to je vse. Zdaj pa kar se tiče podnebnih sprememb, spoštovani minister, mene veseli, da vi niste med tistimi zanikovalci, jaz tega nisem zdaj poimensko mislila, da ste vi ta, ampak na žalost imamo premierja, ki to je, in premier je glavna figura v tej vladi. Vam bom citirala / oglašanje iz klopi/, ja, žal mi je, bom citirala kaj je izjavil naš premier Janez Janša, on je tisti, ki na koncu diktira politike vseh ministrstev hočeš nočeš pritiska na ministre, da morate sprejemati take in drugačen uredbe, takšne in drugačne ukrepe in tako naprej. In konkretno je izjavil: »Zdaj je čas drugačen, generacije rastejo s tem zavedanjem, da je okolje vrednota, seveda nekateri na levi sceni prežeti s kulturnim marksizmom so temu hitro dodali še katastrofične napovedi, ki bi jih naj povzročile podnebne spremembe. Pridigo o tem kako podnebne spremembe izključno povzroča človek, kar je popolnoma nedokazano, podnebne spremembe se dogajajo v zgodovini tega planeta in se bodo tudi kasneje.« In potem nadaljeval še: »Dejstvo je, da vplivamo, dejstvo je, da onesnaževanje okolja vpliva delno tudi na podnebje, mislim pa, da to vpliva bistveno manj kot so spremembe na soncu oziroma stvari na katere človek ne more vplivati, treba je to razumeti, ne iz tega delati ideologije in fame in novih malikov kot je Greta, lepo vas prosim.« To je filozofija našega premierja, ki vpliva na vse ministre in na vsa ministrstva, mi je zelo žal. Tako dominantna figura kot je. In ta človek zanemarja vpliv človeka in to se tudi vidi pri načrtu za okrevanje in odpornost. Kje so naše prioritete? Kjer se pravzaprav nič kaj ne da v zeleno prenovo, ampak se vlaga v beton in v nadaljnje krnjenje narave. Tako, da to ni hec, tudi to kar videvamo na Ministrstvu za okolje in prostor ni hec kar se dogaja. Tam govorimo samo o 100-metrskem pasu priobalnem in tako naprej in tako naprej….</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Kolegica Sukič, dajte se držati teme.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> No, pač to je  moja razprava. Stvari so povezane, hočem reči, da ne mi reči, da ta vlada nima oznake, da je zanikovalka podnebnih sprememb, če pa obstajajo vmes ministri in spoštujem, da naš minister, danes tukaj prisoten, hvala bogu, ni tak, me to veseli in jaz verjamem, da vi veste, da so podnebne spremembe tiste, ki nam delajo zdaj škodo v kmetijstvu in ta pozeba in vse to, ampak na žalost, kot rečeno, ste član Vlade, ki je zelo determinirana s tem, da podnebnih sprememb ni in to je zaskrbljujoče. In verjamem, da imate težke čase, ko hočete premierja prepričati, da podnebne spremembe so. Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Minister, želite besedo? Izvolite.</font><br/>
<br/>
<b><font size="4">DR. JOŽE PODGORŠEK:</font></b><font size="4"> Hvala lepa. </font>
<ul>
<ul><font size="4">Po eni grobi oceni se strinjam z vašo ugotovitvijo 34 % pomeni teh 100-metrski pas, ampak moramo vedeti, da govorimo morda samo o enih par ne o 171-ih, torej sem prepričan, da v večini razen teh 27 rezervatov, če jih lahko z eno besedo imenujem tako, kjer bi bilo morda takšno ukrepanje potrebno, pa še to z minimalnim posegom, medtem ko vsi ostali rezervati praktično ostanejo zagotovo nedotaknjeni tudi če bi se ta uredba takšna kot je sprejela in ta delež, da bi degradirali 34 %</font></ul>
</ul>
<br/>
<b><font size="4">33. TRAK: (NB) – 16.40</font></b><br/>
<br/>
<font size="4">	(Nadaljevanje): rezervatov, je zagotovo pretiran. Res pa je, če bi povsod potegnili ta 100 metrski pas, smo pa verjetno tam nekje, ker so nekateri manjši nekateri večji in je ta delež lahko hitro takšen. Pa vendarle, pri širjenju rezervatov načeloma tudi ne bi imel nekih zadreg, ampak 45 % nature v gozdovih mislim, da ni, ne rabimo zadevati pri tej zadevi. </font><br/>
<font size="4">	Dovolite mi pa samo še eno misel, ki sem jo prej pozabil povedati. Slovenija oziroma SIDG se že sedaj trudi za nakupe vseh gozdov, vseh rezervatov. Nekje smo bolj uspešni nekje smo manj uspešni, odkrito povem. Sredstva so na razpolago iz gozdnega sklada, tudi za morebitna nadomestila za sosednje gozdove, kjer imamo iz gozdnega sklada že zdaj v uredbi, v zakonu imamo možnost financirati nekatere ukrepe za ohranjanje območja Nature 2000, itn., kot smo govorili, če se spomnite morda leto, dve leti nazaj o divjem petelinu tam okrog, na gorenjskih gozdovih, to sem že malo pozabil točen kraj, zaradi divjega petelina, itn. Te možnosti so že sedaj možne, jih lahko izvajamo. Z manjšo spremembo verjetno te uredbe, ki sem jih že prej omenil v katerem delu bi jo morali spremeniti za to možnost odškodnin, itn. Vendar pri nakupu moramo biti iskreni. Nakupni proces je stvar dveh partnerjev, tistega ki želi kupiti in tistega, ki proda in lastniki so omejeni pri teh odločitvah oziroma se omejeno odločajo z odločitvijo o prodaji teh svojih zemljišč, rezervatov, itn. Kot sem že omenil pri teh 27., je večina že v lasti Republike Slovenije. Iz gozdnega sklada vsako leto namenjamo pet, šest milijonov, še več sredstev. / oglašanje iz ozadja/ Namenjamo sredstva, torej teh pet, šest milijonov za nakupe gozdnih zemljišč tisoč 400 hektarjev približno vsako leto kupimo in prvenstveno je naloga SIDG oziroma države, da kupuje ravno te varovalne gozdove, rezervate, itn., torej da razbremenimo lastnike tega bremena. Morda smo, kot sem že dejal, to je proces dveh partnerjev in smo uspešni kot smo. Zdaj biti bolj agresiven kupec kot država, je pa tudi, mi verjemite, dvorezna, ker če bi bili pa še bolj agresivni do lastnikov gozdov, bi pa verjetno kmalu poslušali očitke o novi nacionalizaciji, sicer zdaj proti plačilu, ampak vendarle. Od lastnikov gozdov to včasih že slišimo. Zato je ta agresivnost pri nakupnem odločanju SIDG, kot nam vsakdo očita z državnim denarjem bi tudi jaz kupoval, je tudi tukaj potrebno ubrati neko zmernost, v končni fazi tudi kmetije si želijo kupovati, nekatere kmetije si želijo kupovati gozdove, ker so specializirane gozdarske kmetije imajo opremo, imajo znanje in tako naprej in želijo tudi v tem delu rasti in je včasih ta konkurenca tudi moteča, država in zasebni lastniki. Tako da, ampak okej, še enkrat, prvenstveno da, rezervate želimo in jih bomo kupovali karkoli bo na razpolago tudi v bodoče. Ni dvoma, ker tukaj želimo in na tak previden način spodbujamo tudi lastnike zato, da gredo v to prodajo, ker vemo, da je bolje, da država nosi to breme kot da to nosijo zasebni lastniki. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Ključno besedo ima predlagatelj gospod Baković. Izvolite. </font><br/>
<br/>
<b><font size="4">	PREDRAG BAKOVIĆ (PS SD):</font></b><font size="4"> Predsednik, hvala za besedo in spoštovani predsednik, hvala še enkrat za besedo, ki ste jo omogočili tudi stroki, da je pojasnil določene stvari in odgovoril na vprašanje. Bilo je izjemno koristno slišati še enkrat, pa ne samo to, da uredba ni dobra, ampak vse kar je povedal. Odgovoril je pravzaprav na vse bistvene razprave nas poslancev in na neke dvome, ki so se nam pojavili. Tudi zdaj zadnji besedi, ki je spoštovani minister imel, sem nekako zaznal, da pravzaprav od teh 171. je samo nekaj tistih kritičnih, ki so pač taki, ki bi bilo potrebno vzpostaviti in zato toliko bolj ne razumem zakaj bi z eno uredbo urejali vse, zato toliko bolj ne razumem. Resnično bi bilo potrebno tam kjer je problem, pač narediti. jaz razumem, da je potrebno, ne vem, če imaš dolge lase, itak da je potrebno iti k frizerju pa jih ostriči, saj druge ni. In če te frizer zašuštra, si pač tak kot si. Razumem. Ampak zakaj bi potem z uredbo urejali vse in potem seveda s tem ogrožamo. Jaz lahko in vam spoštovani minister, popolnoma zaupam, ampak jutri bo na vašem mestu nekdo drug, nekdo tretji, neka druga Vlada, morda leva, morda desna, pravzaprav ni pomembno in ni v redu, da politika ima platformo na podlagi katere bi lahko posegala. Tudi zaradi tega odpiramo Pandorino  </font><br/>
<font size="4">	</font><br/>
<b><font size="4">34. TRAK: (SB) – 16.45</font></b><br/>
<br/>
<font size="4">	(nadaljevanje) skrinjico. To je tisto bistveno kar jaz ne očitam nikomur od vas, da ne delate dobro ali kakorkoli. In tudi danes, da bo popolnoma jasno, ni nastrojeno proti kmetom, ne gre za to, kot je bilo rečeno, da je pokazala ta seja, da varujemo samo slovenskega kmeta, ne, resnično si želimo, da dobi ustrezno odškodnino ali pa da pride do takih ukrepov, da bo tudi on zadovoljen, ne da bo tudi on, da bo prvenstveno on zadovoljen. In danes smo se postavili na stališče, da so vsi podlubniki državni in da imajo gnezda v rezervatih in od tam napadajo zasebne gozdove. Zdaj je že bilo tudi prej rečeno lahko je tudi obratno, ampak razumem poanto, da je vedno treba varovati šibkejšega, razumem to poanto in nekako država mora prevzeti odgovornost nad svojimi gozdovi, nad svojim premoženjem in zaščititi šibkejšega. Ampak kljub vsemu, prav je, da ste se odločili, da se vključi ta stroka in tudi današnja seja sama je pokazala, da je bila nujno, da je bila potrebna, da ni bila kar nekaj, temveč, da je prav, da smo malo razburkali to področje in morda tudi koga zbudili, morda tudi bo kdo začel drugače razmišljati, tudi sam sem izvedel veliko novega in da kljub temu meni, da predlagana sklepa, ki sta pripravljena bila v zahtevi za sklic te izredne seje, sta na mestu in zato predlagam, spoštovani kolegi in kolegice, da jih podpremo. Toliko in hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Zaključujem razpravo. Prehajamo na glasovanje o predlogih sklepov. Pa bom kar prebral oba sklepa. Prvi sklep se glasi: Odbor za kmetijstvo, gozdarstvo in prehrano poziva Ministrstvo za kmetijstvo, gozdarstvo in prehrano, da umakne uredbo o varovalnih gozdovih in gozdovih s posebnim namenom ter za reševanje nastale problematike uporabi vse druge možne ukrepe, ki niso škodljivi in nevarni za omenjeno območje, ob tem naj upošteva predlagane rešitve, ki so jih predlagale okoljevarstvene in strokovne organizacije. In pa drugi sklep: Ministrstvo o sprejetih ukrepih poroča odboru v roku 20 dni. Zdaj bomo prešli na glasovanje. Želi kdo obrazložiti glas? Ne želi. Potem bomo šli na glasovanje o sklepu številka 1. </font><br/>
<font size="4">	Glasujemo. </font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	V tem primeru je, kot so me obvestili, drugi sklep brezpredmeten in o njem niti ne bomo glasovali. </font><br/>
<font size="4">	Zaključujem to točko dnevnega reda in s tem 26. nujno sejo Odbora za kmetijstvo, gozdarstvo in prehrano. Hvala za udeležbo in lepo popoldne.</font><br/>
<br/>
<b><font size="4">Seja se je končala 12. aprila 2021 ob 16.48.</font></b>
</root>