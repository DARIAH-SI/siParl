<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">18. nujna seja</font></b><br/>
<br/>
<b><font size="4">(17. september 2020)</font></b></p></div><br/>
<br/>
<b><font size="4">Sejo je vodil predsednik mag. Marko Pogačnik.</font></b><br/>
<b><font size="4">Seja se je pričela ob 12.30.</font></b><br/>
<br/>
<b><font size="4">1. TRAK: (NB)</font></b><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Spoštovani kolegice in kolegi! </font><br/>
<font size="4">	Začenjam 18. nujno sejo Odbora za zadeve Evropske unije. Obveščam vas, da so zadržani in se seje ne morejo udeležiti naslednji člani odbora: gospa Nataša Sukič, gospod dr. Franc Trček, gospod mag. Marko Koprivc in gospod Franci Kepa, nadomešča poslance gospoda Borisa Doblekarja. </font><br/>
<font size="4">	Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, Kabinet predsednika Vlade ter predstavniki Vlade in Državnega sveta. Vse navzoče lepo pozdravljam! </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje kot ste ga prejeli s sklicem. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) 2016/1011 V ZVEZI Z IZVZETJEM NEKATERIH REFERENČNIH DEVIZNIH TEČAJEV IZ TRETJIH DRŽAV IN DOLOČITVIJO NADOMESTNIH REFERNČNIH VREDNOSTI ZA NEKATERE REFERNČNE VREDNOSTI, KI BODO PRENEHALE. </font></b><br/>
<font size="4">	Gradivo k 1., 2. in 3. točki smo prejeli od Vlade, 3. septembra 2020 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njihovo obravnavo v Državnem zboru je 18. september. Gradivo k omenjenim točkam je bilo v skladu z določili Poslovnika Državnega zbora dodeljen v obravnavo odboru za zadeve Evropske unije kot pristojnemu odboru in odboru za finance kot matičnemu delovnemu telesu. Slednji je omenjena gradiva obravnaval na 44. nujni seji, 11. septembra in sprejel mnenje, ki smo jih prejeli. </font><br/>
<font size="4">	Naprošam državnega sekretarja na Ministrstvu za finance, mag. Petra Ješovnika, da nam predstavi predlog uredbe in predlog stališča Republike Slovenije. </font><br/>
<br/>
<b><font size="4">MAG. PETER JEŠOVNIK: </font></b><font size="4">Hvala za besedo. </font>
<ul>
<ul><font size="4">Spoštovani predsedujoči, spoštovane poslanke in poslanci! </font></ul>
</ul>
<font size="4">	Evropska komisija je 24. julija 2020, predlagala spremembo EU pravil o indeksih, ki se uporabljajo kot referenčne vrednosti z namenom, da bi zagotovila finančno stabilnost, ki bi lahko bila ogrožena po napovedi nadzornega orana Združenega kraljestva, da s koncem leta 2021 ne bo več podpiral medbančne obrestne mere Libor. Zaradi časovnega pritiska je predlog sprememb zadevne uredbe omenjen le na dve nujni vsebini in sicer, prvo, za namen določitev nadomestnih obrestnih mer za primer, ko bi referenčna obrestna mera prenehala obstajati, in drugo, za namen ustrezne obravnave promptnih deviznih tečajev v nekaterih valutah, ki niso konvertibilne, a so pomembne za nefinančni sektor evropskega evrskega območja, ki pred poslov ščiti svojo valutno izpostavljenost iz naslova mednarodne menjave v tej državi. Predlog sprememb torej rešuje problematiko ukinitev referenčnih obrestnih mer na način, da lahko Evropska komisija določi nadomestno obrestno mero kadar bo referenčna obrestna mera prenehala obstajati in bi njena ukinitev lahko povzročila motno v delovanju finančnih trgov Evropske unije. Nadomestna obrestna mera se bo uporabljala pri poslih, ki uporabljajo referenčno obrestno mero v ukinjanju pogodbe o takšnih poslih pa ne bi vsebovale nadomestne rešitve za takšne primere. Predlog sprememb s podelitvijo pristojnosti za določitev deviznih tečajev nekaterih tretjih državah Evropski komisiji omogoča nadaljevanje zagotavljanja storitev, ki jih podjetjem nudijo evropske finančne institucije ter jim zagotavlja večjo finančno varnost pri poslovanju s subjekti iz tretjih držav. </font><br/>
<font size="4">	Spoštovani! Glede na to, da se s predlogom zakonodajnega akta želi zagotoviti nemoteno delovanje finančnega sistema Evropske unije, predlagam da podprete predlagano stališče Republike Slovenije. </font><br/>
<font size="4">	Hvala za pozornost. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala mag. Ješovniku za predstavitev. </font><br/>
<font size="4">	Za predstavitev mnenja matičnega delovnega telesa naprošam poslance, gospoda Jureta Ferjana. </font><br/>
<br/>
<b><font size="4">	JURE FERJAN (PS SDS):</font></b><font size="4"> Hvala predsednik za besedo. </font><br/>
<font size="4">	Odbor za finance je v skladu z drugim odstavkom </font><br/>
<br/>
<b><font size="4">2. TRAK: (NB) – 12.35</font></b><br/>
<font size="4">	</font><br/>
<font size="4">	(Nadaljevanje) 154.h člena Poslovnika Državnega zbora sprejel naslednje mnenje: »Odbor za finance podpira predlog stališča Republike Slovenije do predloga uredbe Evropskega parlamenta in Sveta o spremembi uredbe EU 2016/1011, v zvezi z vzetjem nekaterih referenčnih deviznih tečajev iz tretjih držav in določitvijo nadomestnih referenčnih vrednosti za nekatere referenčne vrednosti, ki bodo prenehale, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme. </font><br/>
<font size="4">	</font><br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala kolegu Ferjanu za predstavitev mnenja matičnega delovnega telesa. </font><br/>
<font size="4">	Na 47. seji, 15. septembra, je gradivo k 1., 2. in 3. točki obravnavala tudi Komisija Državnega sveta za mednarodne odnose in Evropske zadeve ter sprejela mnenja, ki smo jih prejeli. Za predstavitev mnenja komisije Državnega sveta prosim predsednika komisija, gospoda Bojana Kekca. </font><br/>
<br/>
<b><font size="4">	BOJAN KEKEC:</font></b><font size="4"> Hvala za besedo, gospod predsednik. </font><br/>
<font size="4">	Komisija Državnega sveta je omenjeni predlog stališča do predloga uredbe obravnavala in ga tudi soglasno podprla. Člani komisije podpiramo spremembe EU pravil o indeksih, ki se uporabljajo kot referenčne vrednosti za namenom, da bi zagotovili finančno stabilnost, ki bi lahko bila ogrožena po napovedi nadzornega organa Združenega kraljestva, da s koncem leta 2021 ne bo več podpiral medbančne obrestne mere Libor. Pomembno je, da se nasprotne stranke ne bi srečevale s pravno negotovostjo glede veljavnosti in uveljavljanja svojih pogodbenih obveznosti. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala gospodu Kekcu za predstavitev. </font><br/>
<font size="4">	Kakšna želja za razpravo? </font><br/>
<font size="4">	Na glasovanje dajem Predlog stališča Republike Slovenije do predlogov uredbe, ki se glasi: </font><br/>
<font size="4">	»Republika Slovenija podpira ukrepe za neprekinjena izvajanja obstoječih pogodb, ki se sklicujejo na referenčno vrednost, ki bo prenehala. Prav tako podpira ukrepe s katerimi se zagotavlja izvzem nekaterih referenčnih deviznih tečajev iz tretjih držav z izračuni izplačil zapadlih v okviru valutnih terminskih pogodb brez dejanske izročitve in valutnih zamenjav brez dejanske zamenjave iz področja uporabe uredbe EU 2016/1011, da bi lahko gospodarske družbe še nadalje opravljale svoje poslovne dejavnosti in hkrati omejevale valutno tveganje. Slovenija meni, da je potrebno pristopiti k določeni fleksibilnosti tako, da se bo tudi z ukrepi na področju kapitalskih trgov čim bolj pomagalo gospodarstvu in s tem oblažilo posledice napovedane trajne ukinitve referenčne vrednosti. Slovenija zato v splošnem podpira predlog uredbe Evropskega parlamenta in Sveta o spremembi uredbe Evropske unije 2016/1011 v zvezi z izvzetjem nekaterih referenčnih deviznih tečajev iz tretjih držav in določitvijo nadomestnih referenčnih vrednosti za nekatere referenčne vrednosti, ki bodo prenehale.« Glasujemo. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto. </font><br/>
<br/>
<font size="4">	Končujemo 1. točko dnevnega reda. </font><br/>
<br/>
<font size="4">	In prehajamo na </font><b><font size="4">2. TOČO DNEVNEGA REDA - PREDLOG STALIIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2014/65/EU GLEDE ZAHTEV PO INFORMACIJAH, UPRAVLJANJA PRODUKTOV IN OMEJITEV POZICIJ ZA PODPORO OKREVANJU PO PANDEMIJI COVID-19.</font></b><br/>
<b><font size="4">	</font></b><font size="4">Naprošam državnega sekretarja na Ministrstvu za finance, mag. Petra Ješovnika, da nam predstavi predlog direktive in stališče Republike Slovenije. </font><br/>
<br/>
<b><font size="4">MAG. PETER JEŠOVNIK:</font></b><font size="4"> Hvala za besedo.</font><br/>
<font size="4">Spoštovani predsedujoči, spoštovane poslanke in poslanci! </font><br/>
<font size="4">	Evropska komisija je 24. julija 2020, predlagala spremembo direktive 2014/65 ali tako imenovano MIFID direktivo z namenom, da bi zagotovila najboljše možne pogoje za okrevanje evropskih gospodarstev po sedanji pandemiji COVID-19. Spremembe bodo omogočile in spodbudile naložbe v realno gospodarstvo in evropskim podjetjem omogočile lažje pridobivanje sredstev na kapitalskih trgih. Evropska komisija je bila že leta 2019 opozorjena, da so določeni vidiki pravil v direktivi MIFID-2, bodisi nepotrebni bodisi, da se dojemajo kot preveč obremenjujoči. V času sedanje pandemije COVID-19, je postala potreba po odstranitvi formalnih obremenitev, ki niso izredno potrebna, še izrazitejša. S predlaganimi spremembami se želi razbremeniti oziroma odpraviti določena upravna bremena,</font><br/>
<br/>
<b><font size="4">3. TRAK: (NB) – 12.40</font></b><br/>
<font size="4">	</font><br/>
<font size="4">	(Nadaljevanje) ki so posledica pravil glede dokumentacije in razkritij, niso pa uravnotežena z ustreznim povečanjem zaščite vlagateljev. Spremembe se zlasti nanašajo na postopke ukinitve prevzetega komuniciranja v papirnati obliki razkritja stroškov in dajatev, zmanjšanja zahtev glede naknadnega poročanja, ukinitev poročil o najboljši izvršitvi, upravljanje produktov in zmanjšanja zahtev glede analize stroškov in koristi. Evropska komisija želi s predlaganimi spremembami doseči dobro uravnoteženje z ustrezno ravnjo preglednosti za stranke, najvišjimi standardi zaščite za vlagatelje in sprejemljivimi stroški za podjetja. </font><br/>
<font size="4">	Spoštovani! Glede na to, da se s predlogom zakonodajnega akta želi spodbuditi naložbe v realno gospodarstvo in evropskim podjetjem omogočiti lažje pridobivanje sredstev na kapitalskih trgih, in da sta predlagano stališče že potrdila Odbor za finance in Komisija Državnega sveta za mednarodne odnose in Evropske zadeve predlagam, da tudi vi stališče Republike Slovenije podprete. </font><br/>
<font size="4">	Hvala za pozornost. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala državnemu sekretarju, mag. Ješovniku za predstavitev. </font><br/>
<font size="4">	Za predstavitev mnenja matičnega delovnega telesa Odbora za finance, naprošam kolega gospoda Jureta Ferjana. </font><br/>
<br/>
<b><font size="4">	JURE FERJAN (PS SDS):</font></b><font size="4"> Hvala za besedo. </font><br/>
<font size="4">	Odbor za finance je v skladu z drugim odstavkom 154.h člena Poslovnika Državnega zbora sprejel naslednje mnenje: </font><br/>
<font size="4">	»Odbor za finance podpira predlog stališča Republike Slovenije do Predloga direktive Evropskega parlamenta in sveta o spremembi direktive 2014/65/EU, glede zahtev po informacijah, upravljanju produktov in omejitev pozicij za podporo okrevanju po pandemiji COVID-19, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme.«</font><br/>
<font size="4">	</font><br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala kolegu poslancu Ferjanu. </font><br/>
<font size="4">	Za predstavitev mnenja komisije Državnega sveta naprošam predsednika komisije gospoda Bojana Kekca. </font><br/>
<br/>
<b><font size="4">	BOJAN KEKEC: </font></b><font size="4">Hvala. </font><br/>
<font size="4">	Torej tudi Komisija Državnega sveta za mednarodne odnose in Evropske zadeve je omenjeni predlog podprla. V naše mnenje bom strnil v par stavkih. Člani komisije podpiramo ukrepe, ki bodo omogočili kapitalskim trgom, da se bodo lažje podpirali evropska podjetja pri okrevanju po pandemiji COVID-19. Predlagane spremembe so ključni del projekta unije kapitalskih trgov katerega cilj je bolje povezati nacionalne kapitalske trge in zagotoviti enak dostop do naložb in možnosti financiranja po vsej EU. Pomembno je, da se zmanjša upravno breme in ustvarijo priložnosti za nastajajoče trge, da se zagotovi visoka raven preglednosti za stranko, hkrati pa tudi visoki standardi zaščite in sprejemljivi stroški izpolnjevanja obveznosti za podjetja. Tukaj smo še posebej izpostavili tudi skrb za mikro in mala podjetja, ki so za Slovenijo izredno pomembna in ta podjetja seveda morajo imeti tudi solidno raven naložb v raziskave. Kot sem pa že rekel, smo soglasno zadevo podprli. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala gospodu Kekcu za predstavitev. </font><br/>
<font size="4">	Kakšna želja po razpravi? </font><br/>
<font size="4">	Na glasovanje dajem predlog stališča Republike Slovenije do predloga direktive, ki se glasi: </font><br/>
<font size="4">	»Republika Slovenija podpira ukrepe za zmanjševanje upravnega bremena s katerim se soočajo profesionalne stranke pri medpodjetniškem poslovanju ob podpori kapitalskih trgov kot celovite strategije Komisije za okrevanje gospodarstva po korona virusni pandemiji. Slovenija meni, da je potrebna določena fleksibilnost, zato podpora predlagane spremembe določb, ki so danes pretirano obremenjujoče oziroma ovirajo razvoj evropskih trgov, hkrati pa ne spreminjajo zaščite manj izkušenega vlagatelja. Slovenija zato v splošnem podpira predlog direktive Evropskega parlamenta in Sveta o spremembi direktive 2014/65/EU glede zahtev po informacijah, upravljanju produktov in omejitev pozicij za podporo okrevanja po pandemiji COVID-19.« Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto. </font><br/>
<br/>
<font size="4">	Končujemo 2. točko dnevnega reda. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) 2017/1129 V ZVEZI S PROSPEKTOM EU ZA OKREVANJE IN CILJNO USMERJENIMI PRILAGODITVAMI ZA FINANČNE POSREDNIKE, DA BI SE PODPRLO OKREVANJE PO PANDEMIJI COVID-19.</font></b><br/>
<font size="4">	</font><br/>
<b><font size="4">4. TRAK: (NB) – 12.45</font></b><br/>
<font size="4">	</font><br/>
<font size="4">	(Nadaljevanje) Naprošam državnega sekretarja na Ministrstvu za finance, mag. Petra Ješovnika, da predstavi predlog direktive in stališče Republike Slovenije. </font><br/>
<font size="4">	</font><br/>
<b><font size="4">MAG. PETER JEŠOVNIK:</font></b><font size="4"> Hvala za besedo. </font>
<ul>
<ul><font size="4">Spoštovani predsedujoči, spoštovane poslanke in poslanci! </font></ul>
</ul>
<font size="4">	Evropska komisija je 24. julija 2020, sprejema sveženj ukrepov za okrevanje o podpori kapitalskih trgov, ki je del celovite strategije Komisije za okrevanje gospodarstva po korona virusni pandemiji. Sveženj vsebuje cilje prilagoditve uredbe o prospektu, direktive MIFD-2 in pravil o lastninjenju skupaj s prilagoditvijo CRR uredbe. Vse spremembe so ključni del projekta unije kapitalskih trgov katerega cilj je bolje povezati nacionalne kapitalske trge in zagotoviti enak dostop do naložb in možnosti financiranja po vsej Evropski uniji. Spremembe prospektne uredbe se nanašajo na oblikovanje prospekta EU za okrevanje, to je krajšega prospekta za podjetja, ki že ponujajo delnice na organiziranem trgu oziroma razvojnem trgu malih in srednjih podjetij. Zakonodajni predlog predvideva tudi spremembe glede dodatkov k prospektu in sicer se podaljšuje rok v katerem finančni posredniki obvestijo vlagatelja o dodatku k prospektu. Prav tako pa se zaradi varstva vlagateljev podaljšuje rok do katerega ima vlagatelj zaradi novih informacij možnost odstopiti od ponudbe. Predlog omogoča tudi začasno povišanje zneska do katerega kreditnim institucijam, ki redno ali neprekinjen o izdajo nelastniške vrednostne papirje, ni potrebno objaviti prospekta. Predlaga se začasno 18 mesečno povišanje iz 75 milijonov evrov na 150 milijonov evrov. Namen tega predloga je, da se bankam, ki imajo ključno vlogo pri financiranju okrevanja realnega gospodarstva olajša zbiranje sredstev. Ti ukrepi bodo pripomogli k enostavni pripravi prospekta za podjetja, enostavnemu branju za vlagatelje in enostavnemu pregledovanju za nadzorne organe. To bo podjetjem v pomoč pri zbiranju kapitala kot so delnice, namesto da bi se morale še bolj zadolžiti. </font><br/>
<font size="4">	Spoštovani! Glede na to, da se s predlogom zakonodajnega akta želi zagotoviti okrevanje gospodarstva po koronavirusni pandemiji, in da sta predlagano stališče že potrdila Odbor za finance in Komisija Državnega sveta za mednarodne odnose in evropske zadeve predlagam, da tudi vi to stališče Republike Slovenije podprete. </font><br/>
<font size="4">	Hvala za pozornost. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala državnemu sekretarju mag. Petru Ješovniku za predstavitev. </font><br/>
<font size="4">	Predstavitev mnenja matičnega delovnega teles, Odbora za finance nam bo predstavil gospod Jure Ferjan. </font><br/>
<br/>
<b><font size="4">	JURE FERJAN (PS SDS):</font></b><font size="4"> Gospod predsednik, še enkrat hvala za besedo. </font><br/>
<font size="4">	Tudi to je Odbora za finance v skladu z drugim odstavkom 154.h člena Poslovnika Državnega zbora sprejel naslednje mnenje in sicer: Odbor za finance podpira predlog stališča Republike Slovenije do predloga uredbe Evropskega parlamenta in Sveta o spremembi uredbe EU/2017/1129 v zvezi s prospektov EU za okrevanje in ciljno usmerjenimi prilagoditvami za finančne posrednike, da bi se podprlo okrevanje po pandemiji COVID-19, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala kolegu poslancu Juretu Ferjanu za predstavitev mnenja. </font><br/>
<font size="4">	Komisije Državnega sveta naprošam predsednika komisije gospoda Bojana Kekca. </font><br/>
<br/>
<b><font size="4">	BOJAN KEKEC:</font></b><font size="4"> Hvala. </font><br/>
<font size="4">	Torej tudi predlog stališča do predloga te uredbe je komisija obravnavala in tudi soglasno sprejela. Smatramo, da morajo biti ukrepi za okrevanje po kovidu dovolj hitri in učinkoviti, hkrati pa imeti tudi seveda še kontrolne mehanizme. S to spremembo smatramo, da se dosežeta dva učinka. Prvi je, da podjetja bodo hitreje prihajala do želenih virov sredstev, kreditne institucije, njim se pa zvišuje znesek iz 75 na 150 milijonov do katerega jim ni potrebno objaviti prospekta, kar mislimo, da gre v smeri večje učinkovitosti. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala gospodu Bojanu Kekcu za to predstavitev. Kakšna želja za razpravo? </font><br/>
<font size="4">	Na glasovanje dajem predlog stališča Republike Slovenije do predloga uredbe, ki se glasi: </font><br/>
<font size="4">	»Republika Slovenija podpira ukrepe za okrevanje ob podpori kapitalskih trgov kot del celovite strategije Komisije za okrevanje gospodarstva po koronavirusni pandemiji. Slovenija meni, da je ob trenutni situaciji potrebno pristopiti k določeni fleksibilnosti, tako da se bodo tudi z ukrepi na področju kapitalskih trgov čim bolj pomagalo gospodarstvu. Slovenija tako v splošnem podpora predlog uredbe Evropskega parlamenta in Sveta o spremembi uredbe EU/2017/1129, v zvezi s prospektov Evropske unije za okrevanje in ciljno usmerjenimi prilagoditvami za finančne posrednike, </font><br/>
<br/>
<b><font size="4">5. TRAK: (NB) – 12.50</font></b><br/>
<font size="4">	</font><br/>
<font size="4">	(Nadaljevanje) da bi se podprlo okrevanje po pandemiji COVID-19.« Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto. </font><br/>
<br/>
<font size="4">	Končujem 3. točko dnevnega reda in 18. nujno Odbora za zadeve Evropske unije. </font><br/>
<font size="4">	Vsem skupaj želim lep dan še naprej. </font><br/>
<br/>
<b><font size="4">Seja se je končala 17. septembra 2020 ob 12.50.</font></b>
</root>