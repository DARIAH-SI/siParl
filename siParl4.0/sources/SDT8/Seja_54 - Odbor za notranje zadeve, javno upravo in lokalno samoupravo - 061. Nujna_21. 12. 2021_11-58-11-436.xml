<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">61. nujna seja</font></b><br/>
<br/>
<b><font size="4">(21. december 2021)</font></b></p></div><br/>
<b><font size="4">Sejo je vodil mag. Branko Grims, predsednik odbora.</font></b><br/>
<b><font size="4">Seja se je začela ob 10.03.</font></b><br/>
<br/>
<b><font size="4">1. TRAK (HK)</font></b><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Spoštovani, sklepčni smo. Lahko začnemo. Vsem prav lep pozdrav, začenjam 61. nujno sejo Odbora za notranje zadeve, javno upravo in lokalno samoupravo. Za danes je opravičen gospod Rudi Medved. Z nami pa je gospa Monika Gregorčič iz kvote SMC in poslanec Zmago Jelinčič, nadomešča poslanca gospoda Dušana Šiška. </font><br/>
<font size="4">	Glede na to, da v roku ni bilo nobenih pripomb glede dnevnega reda je dnevni red tak kot je bil poslan s sklicem seje.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA, TO JE NA OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O FINCIRANJU OBČIN, </font></b><font size="4">ki ga je Državnemu zboru v obravnavo predložila Vlada. </font><br/>
<font size="4">	Bi kar prosil predstavnika Vlade za kratko uvodno obrazložitev.</font><br/>
<br/>
<font size="4">	</font><b><font size="4">URŠKA BAN: </font></b><font size="4">Spoštovani predsednik, najlepša hvala za dano besedo. Spoštovane poslanke in poslanci, spoštovani ostali prisotni. Predlog Zakona o spremembah in dopolnitvah Zakona o financiranju občin, ki je predmet obravnave današnje seje Odbora za notranje zadeve, javno upravo in lokalno samoupravo naslavlja dve dopolnitvi in sicer 20. a člena in 26. člena Zakona o financiranju občin. Dovolite mi, da na kratko obe </font><br/>
<br/>
<b><font size="4">2. TRAK (HK)- 10.05</font></b>
<ul>
<ul></ul>
</ul>
<font size="4">	(nadaljevanje): spremembi predstavnim. Prva se nanaša</font><br/>
<font size="4">rešitev, ki smo jo vključili že v Zakonu o finančni razbremenitvi občin, kjer smo občinam z evidentiranimi romskimi naselji, kot kolektiv oziroma popravek primerne porabe dodatno zagotovili sredstva v višini 3,5 % primerne porabe. Po sprejetju te določbe so  nas nekatere občine opozorile na nesorazmerje do katerih prihaja pri izračunu višine sredstev, ki pripadajo posamezni občini z romskimi naselji, po drugi strani pa smo ugotovili oziroma so si nekatere občine razlagale to določbo na način, da so sredstva, ki ji določa ta člen namenjena predvsem romskemu prebivalstvu, tudi tako, da bi se sredstva delila po gospodinjstvih, kot subvencija za plačevanje elektrike, vode in drugih storitev, kar pa ni bil namen te določbe. Zato predlagana sprememba 20.a člena sedaj jasno določa, da gre za sredstva, ki jih občine prejmejo kot popravek primerne porabe zato, ker imajo zaradi obstoja romskih naselij višje stroške tako svojega delovanja, višje stroške povezane ali z vzdrževanjem ali z gradnjo infrastrukture z urejanjem bivalnih razmer v romskih naseljih in seveda tudi z drugimi izzivi povezanih z romsko skupnostjo. Temelji namreč na dejstvu, da v enačbo za izračun primerne porabe občine romska naselja niso zajeta. Veljajo pa nedvoumno za posebnost občine, ki ta romska naselja imajo. Zato se na podlagi te določbe občinam poleg primerne porabe zagotavlja še del dodatnih sredstev. Tako ostaja v veljavi načelo, kot je bilo prvotno predvideno, da so ta sredstva občinam namenjena kot popravek primerne porabe in so nenamenska. Zato občinam ni treba posebej poročati o njihovi porabi. Z novim drugim odstavkom pa smo določili dodatni kriterij pri določanju višine sredstev posameznim občinam. Tako so občine v statističnih regijah, kjer indeks razvojne ogroženosti kot je določena v pravilniku, ki ureja razvrstitev razvojnih regij po stopnji razvitosti znaša več kot 125 do dodatnih sredstev. </font><br/>
<font size="4">	Druga sprememba, ki jo naslavlja današnja novela, pa se nanaša na dopolnitev nabora nalog, ki jih po 26. členu zakona o financiranju občin občine opravljajo kot skupne občinske uprave in se delno sofinancirajo iz državnega proračuna in sicer  poleg enajstih, ki jih že sedaj določa zakon sedaj s to novelo dodajamo še področje informatike, katere pomen se tudi v javni upravi izrazito povečuje. Na ta način bo država dodatno prispevala k informacijski krepitvi občin, predvsem pri zagotavljanju novih storitev za občane oziroma prebivalce občin. Z novelo pa urejamo še dva redakcijska popravka, vezana na način izračunavanja deležev sredstev občin za uravnoteženje razvitosti. Ne spreminjamo formule, ne spreminjamo načina izračuna, ampak se zgolj odpravi pomanjkljivo pojasnilo posameznih sestavnih delov enačb za izračun. </font><br/>
<font size="4">	Obe vsebinski spremembi, tako dopolnitev 20. a člena kot 26. člena smo uskladili tudi z vsemi tremi interesnimi združenji občin, ki navedeni spremembi podpirata. Prav tako pa se strinjamo z amandmaji, ki so jih vložile koalicijski poslanske skupine, ki po našem mnenju naslavljajo problematiko, ki je bila navedena v mnenju Zakonodajno-pravne službe. Toliko z moje strani za uvod, sem pa na razpolago za dodatna vprašanja oziroma pojasnila. Najlepša hvala. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS</font></b><font size="4">: Hvala. Želi besedo predstavnik Državnega sveta? Prosim.</font><br/>
<br/>
<font size="4">	</font><b><font size="4">JANOŠ KERN</font></b><font size="4">: Hvala za besedo. Lep pozdrav vsem skupaj. Komisija državnega sveta za lokalno samoupravo in regionalni razvoj je na svoji 21. izredni seji podprla predlog Zakona o spremembah in dopolnitvah Zakona o financiranju občin. Komisija podpira zakonodajne rešitve, ki občinam z evidentiranimi romskimi naselji zagotavljajo sredstva državnega proračuna za sofinanciranje obveznosti iz naslov urejanja bivalnih razmer in drugih izzivov romske skupnosti. Komisija poudarja, da je treba tovrstnim občinam priskočiti na pomoč in z dodatnimi finančnimi sredstvi podpreti njihova prizadevanja pri reševanju kompleksne romske problematike. </font><br/>
<br/>
<b><font size="4">3. TRAK (HK)- 10.10</font></b><br/>
<br/>
<font size="4">	(nadaljevanje): Komisija prav tako podpira predlagano dopolnitev 26. člena zakona, da se naloge informatike uvrstijo nabor nalog, ki se opravljajo skupnih občinskih uprav in sofinancirajo iz državnega proračuna. Obenem komisija daje v razmislek tudi predlog, da se nabor nalog skupnih občinskih uprav razširi še na naloge energetskega managerja in energetskega knjigovodje, katerih storitve izvajajo zunanji izvajalci občin. Ob tem komisija opozarja tudi na težave občin pri iskanju visoko kvalificiranega kadra, s specifičnimi znanji, saj je tovrsten kader zelo iskan na trgu dala in zato ni zainteresiran za delo v javni upravi, ker so plače nižje kot v gospodarstvu. V razpravi so nekateri člani komisije opozorili, da bi kazalo finančno podpreti tudi mestne in večje občine, ki izvajajo naloge občinske uprave v okviru lastnega kadrovskega resursa. Vendar je prevladalo mnenje, da je prav, da se finančno vzpodbuja manjše občine in da se dogovori in organizira opravljanje določenih nalog v okviru skupne občinske uprave, saj se na ta način lahko zagotovi finančna optimizacija in racionalizacija dela zaposlenih, ki imajo manjši obseg dela kot zaposleni v večji občinah. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Želi besedo predstavnica Zakonodajno-pravne službe. Izvolite.</font><br/>
<br/>
<font size="4">	</font><b><font size="4">SONJA BIEN KARLOVŠEK</font></b><font size="4">: Hvala za besedo. ZPS je kot ustaljeno podala pisno mnenje. Iz njega med drugim izhaja, dani jasno razmerje med predlagano rešitvijo o povišanju zneska sofinanciranja obveznosti občin s stalno naseljeno romsko skupnostjo in 38. členu zakona o finančni razbremenitvi občin, s katerimi je predpisana zamejitev višine zneska, ki pripada posamezni občini. Glede na predlagano povratno veljavo novele je bilo opozorjeno, da za njeno ustavno skladno utemeljitev ne zadošča zgolj trditev, da gre za rešitev, ki je v javno korist. Opozorilo temelji na ustaljeni ustavno sodni presoji, da mora biti ta korist v zakonodajnem postopku posebej ugotovljena in pojasnjena. Iz mnenja še izhaja, da ni jasno ali predlagane spremembe vplivajo na že izračunane in občinam sporočene deleže sofinanciranja in ali je posledično treba urediti prehod na spremenjeno zakonsko ureditev. Na podlagi pisnega mnenja, tri poslanske skupine predlagajo amandma k 2. in 4. členu predlog zakona, s katerimi določneje opredeljujejo vsebino urejanja. V obrazložitvi amandmajev je tudi opredelitev do ureditve po Zakonu o finančni razbremenitvi občin, ni pa podano dodano pojasnilo glede  prehoda oziroma morebitne povratne veljave. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Glede na to, da je zdaj že običajen postopek, predlagam, da v skladu prvim odstavkom 128. člena Poslovnika Državnega zbora opravimo razpravo o vseh členih in vloženih amandmajih skupaj. Potem pa seveda preidemo na glasovanje. Kdo nasprotuje temu? Ugotavljam, da ne. Potem gremo na celotno besedilo in oba vložena amandmaja. Oba vložena amandmaja sta s strani poslanskih skupin koalicije. Želi kdo besedo. Gospod M</font><font size="4" color="#2F2F2F">öderndorfer je bil prvi. Potem gospa Sukič.</font><br/>
<br/>
<b><font size="4" color="#2F2F2F">	JANI (JANKO) MÖDERNDORFER (PS LMŠ)</font></b><font size="4" color="#2F2F2F">: Hvala lepa. Zdaj samemu zakonu ne bom nasprotoval. Nenazadnje za to so rezervirana sredstva v proračunu. Imam pa eno vprašanje. Namreč, vi veste, da povprečnina, ko jo občina dobi, jo lahko porabi za kar hoče. Kje imamo mi garancijo, da bo ta denar res porabljen za to, kar  je namenjen. Saj imamo komunalni prispevek, ki ga občine dobivajo pa nič ne dajo za tisto, kar so ga dobile. Če me razumete kaj hočem vprašati. Jaz sicer verjamem in mi je fino, da, bom rekel, ustavna kategorija, posredno, ne neposredno, posredno dobijo denar, zato ker bo pač nekdo delal z njimi, ker ima takšne in drugačne obveznosti in tako naprej. Vendar, ali bo ta denar res porabljen za njih. Kdo bo to nadziral? Če bi bila to strogo namenska sredstva, potem jaz nimam nobenih težav, ker potem se je to takoj razvidno in tudi pri nadzornem odboru občine</font><br/>
<br/>
<b><font size="4">4. TRAK (HK)- 10.15</font></b><br/>
<br/>
<font size="4">	(nadaljevanje)se to takoj, ko pač pregledujejo porabo, pri zaključnem računu in nenazadnje tudi občinski svetniki, ki obravnavajo zaključni račun, pač to vidijo. Pri tovrstni, bom rekel, povečanju sredstev, se pa to ne vidi. Jaz verjamem, da ta sredstva potrebujejo občine, nimam nobenih dilem s tem, ampak saj veste. Bo to res porabljeno? Zakaj to govorim. Ker smo kar nekaj denarja v preteklosti za tovrstne namene že namenili v različnih oblikah. Recimo, tudi policija je dobila dodatna sredstva, tudi nenazadnje določene nevladne organizacije, tudi, bom rekel, določene, občine, za čisto konkretne projekte, pa sredstva glih porabljena za vse to. Tukaj ne govorim, to niso majhni denarji. To bi jaz imel samo vprašanje za predstavnico vlade. Kakšen bo nadzor? Samo ne mi reči, proračunska inšpekcija ali kakšne take neumnosti, ker to ni nič. Saj me razumete kaj hočem povedati. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala, besedo ima Nataša Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Dober dan, lep pozdrav vsem skupaj oziroma dobro jutro. Glejte, tudi jaz imam kar nekaj vprašanj. Ni dvoma, da je potrebno občinam, kjer živi romska skupnost pomagati in predvsem delati na tem, da se romska naselja ustrezno komunalno opremijo, da se torej bivanjske razmere Romov, romske skupnosti izboljšajo. V tem bi moral biti  namen. In tako določa navsezadnje tudi Ustava. Mene pač bega več zadev, bega me recimo sam postopek sprejemanja, zakaj hitenje mimo zakonskih določil, pa bom pozneje pojasnila v čem je problem. In, zakaj tako ohlapna dikcija, ki omogoča karkoli. Pa gremo po vrsti. Jaz sem že na kolegiju jasno izpostavila, na kolegiju predsednika Državnega zbora, ko sem nadomeščala kolega Mateja Vatovca, da je bil postopek sprejemanja pohitren iz popolnoma neznanega razloga. Če mi mogoče to lahko pojasnite. Kajti, namreč. Pripadnikom romske skupnosti vemo, Ustava daje posebne pravice, uresničevanje katerih so dolžne zagotavljati tako država kot seveda tudi občine. Ampak ena izmed posebnih pravic, ki jih pripadnikom romske skupnosti daje Zakon o romski skupnosti je tudi ta, da morajo državni organi, nosilci javnih pooblastil in organi samoupravne lokalne skupnosti kadar sprejemajo ali izdajajo predpise in druge splošne pravne akte, ki se nanašajo na položaj romske skupnosti predhodno pridobiti mnenje Sveta romske skupnosti. To je ena stvar. Torej, to ni stvar neke vljudnosti ali pa neke proste presoje vsakokratne oblasti ampak tako piše v zakonu. Se pravi, gre za popolnoma nedvoumno zakonsko zahtevo, ki torej določa, da je potrebno pred začetkom obravnave zakona pridobiti mnenje Sveta romske skupnosti. To je ena stvar. In podobno je tudi ureditev glede sprejemanja zakonov, ki se nanaša na občine. Tukaj je tudi Poslovnik popolnoma jasen. Vsak zakon, ki se nanaša na občine, mora predsednik Državnega zbora v mnenje posredovati občinam in jim za odziv določiti rok, ki ne sme krajši od 30 dni. Krajši 15-dnevni rok je dopusten zgolj in samo, če gre za nujni postopek. In poglejte, v primeru tega zakona danes so bile torej eklatantno spet kršene te naše poslovniške določbe. To je res zanimivo, zakon je bil namreč vložen v zakonodajni postopek 3. 12. in predsednik Državnega zbora je najprej ravnal tako kot mora ravnati. Kot veleva zakonodaja, kot veleva Poslovnik in je zakon v mnenje Svetu romske skupnosti in občinam poslal torej, mislim, da 6. 12. in jim določil 30 dnevni rok, kar pomeni, da bi torej do 5. januarja moralo to potekati in jim potem bi mi imeli lahko to sejo v resnici najprej 6. januarja. Danes pa smo torej, 21. 12. Mene prvič zanima v čem je stvar, da tako na glavo spet rušimo poslovniška določila. Zato, ker je kaj</font><br/>
<br/>
<b><font size="4">5. TRAK (HK)- 10.20</font></b><br/>
<br/>
<font size="4">	(nadaljevanje)se stranka SDS tako odločila. In potem se lahko Poslovnik povozi in se je vzpostavilo neko novo pravilo. Recimo, zakonske in poslovniške določbe se morajo spoštovati razen, če SDS zahteva drugače. Mislim, kako je to mogoče, da se v tem Državnem zboru vsakič znova srečujemo s takimi situacijami, ki so popolnoma bizarne in tudi nepotrebne. Kakšno pa je konec koncev razlika teh dveh tednov, bomo rekli. V čem je stvar, da je treba teptati ta naša osnovna standarde, demokratične standarde, ki smo jih vzpostavljali vsa ta desetletja. Res mi je nerazumljivo in bi prosila za pojasnilo. Poleg tega pa me skrbi ta sprememba dikcije veljavnega 20.a člena, ki je tako ohlapna, da seveda omogoča marsikaj. Pa poglejmo. Zakon, torej se nanaša na financiranje občin, kjer živijo pripadniki Romske skupnosti, kar je super in prav, in to kar imamo trenutno v veljavi. Veljavni 20.a člen zakona o financiranju občin določa, da država občinam namenja dodatna sredstva za, zdaj pa pazite, to je zdajšnja dikcija »za sofinanciranje uresničevanja ustavnih pravic stalno naseljene romske skupnosti.« Predlog, ki ga pa mi danes obravnavamo mimo poslovniških določil, kjer smo iz nerazumljivega razloga, kot rečeno pohitrili postopek pa določa, poglejte zdaj spremembo dikcije »da bo država občini namenila sredstva za sofinanciranje obveznosti občin s stalno naseljeno romsko skupnostjo«. To je popolnoma na glavo obrnjena dikcija, spoštovane in spoštovani. To pomeni dodatna namenska sredstva ja, zato ker tam živijo romska skupnost ampak ta sredstva so lahko, oprostite lahko rabijo tudi za  izgradnjo recimo rondoja v tej občini. Nikjer ni določeno, še enkrat, za sofinanciranje občin s stalno naseljeno romsko skupnostjo. Ja, katerih obveznosti, spoštovana? Kje je to zares definirano? Kje imamo varovalko, da bo to res namenjeno romski skupnosti? Ker, če bo namenjeno romski skupnosti, glejte, absolutno pozdravljam, seveda pozdravljam. Vemo, da nekatere občine imajo vzorno urejene, se trudijo, skrbijo za romsko skupnost. Omogočajo romski skupnosti, gradijo neko, torej, omogočajo neke bivanjske pogoje in tako naprej. Nekatere pa ne. Imamo zelo raznoliko situacijo v Sloveniji in mnogi Romi živijo v katastrofalnih razmerah brez vode, brez elektrike, brez osnovnih dobrin, brez ogrevanja pozimi in tako dalje. Tako, da tukaj mi nimamo problema. Ampak mi hočemo, daje zakon tak, da je res varovalka notri, da se ve, da bodo občine ta sredstva dejansko namensko za Rome porabila, ne pa da se bodo, pod pretvezo, ker imajo romsko skupnost tam naseljeno, dokopala do nekih dodatnih sredstev in jih porabila, kot rečeno za karkoli. Recimo za rondo ali pa karkoli drugega v mestu. Ta pojasnila me zanimajo, zakaj smo tako pohiteli mimo, torej vseh zakonskih in poslovniških določil. Kako to, da smo spet kršili poslovnik, to je res žalostno. Žalostno za ta državni zbor, ker je brez potrebe, ker mislim, da se romska situacija se ne bi drastično poslabšala, če bi mi se držali zakonskih rokov in slišali kaj pravi Svet romske skupnosti. Ali smo to slišali? Nismo. Tako, da to je res interesantno. Glejte, ko smo mi v Levici v prejšnjem mandatu pripravili spremembe zakona o romski skupnosti, te bi v resnici pomenile pomembno izboljšanje trenutne ureditve takrat. Ampak seveda, namesto sprejetja tega našega predloga, smo lani decembra dobili to eno določbo, ki daje občinam več upanja, se pravi ta 20.a člen, ki ga pa zdaj vi obračate na glavo, se pravi, ste vzpostavili tako ohlapno dikcijo, da se pod tem lahko skriva, ampak res karkoli. Tudi ene varovalke jaz ne vidim v tem primeru, ki bi jamčila, da bo ta denar namensko porabljen v dobrobit romske skupnosti, ki pa vemo, </font><br/>
<br/>
<b><font size="4">6. TRAK (HK)- 10.25</font></b><br/>
<br/>
<font size="4">	(nadaljevanje)da živi v katastrofalnih razmerah. Če bi jaz videla to varovalko, glejte, takoj podprem ta zakon. Tako, pa oprostite, dokler mi vi tega ne pojasnite ali pa me ne prepričate, mi ne dokažete, da ta varovalka obstaja, pa jaz tega ne morem podpreti. Ker se bojim, da bo šlo za zlorabo dejstva, da v neki občini živi romska skupnost, in bo samo občina se dokopala do več sredstev, ki jih bo namenila vsemu drugemu prej, samo Romom ne. Pa bi prosila za pojasnila. Hvala.</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala, k besedi se je že javila državna sekretarka, gospa Urška Ban. Ji dam besedo. Prosim. </font><br/>
<br/>
<font size="4">	</font><b><font size="4">URŠKA BAN</font></b><font size="4">: Najlepša hvala za dano besedo. Bom poskušala obema poslancema odgovorit. To določbo 20.a člena, ki jo danes s to dopolnitvijo dopolnjujemo oziroma bolj jasno razlagamo smo že obširno razlagali ob sprejemu lansko leto, zakona o finančni razbremenitvi občin. Bila je opravljena splošna razprava k temu zakonu in potem obe obravnavali, tako na odboru kot na seji Državnega zbora. Se pravi, osnovno smo to določbo že vpeljali v zakon o finančni razbremenitvi občin. Po sprejetju tega zakona so nas pomurski poslanci v Državnem zboru in župani opozorili na določene pomanjkljivosti te določbe in nekje od marca tega leta do septembra smo se usklajevali z vsemi župani, tudi z poslanci Državnega zbora, pomurskimi poslanci, ki so nas prosili za dodatna tolmačenja. Da smo predlagali to dikcijo, ki jo zdaj predlagamo, se pravi, to je v celoti usklajeno tudi z vsemi tremi združenji občin, so nam dali pozitivno stališče in vsem občinam je bil ta predlog tudi posredovan s stran ministrstva in obravnavan, kot rečeno, na delovni skupini, ki jo ima minister, kjer so predstavniki vseh občin, vseh treh reprezentativnih združenj. Zdaj, pa o sami namenskosti oziroma nenamenskosti. Kot sem že v uvodu povedala Zakon o financiranju občin določa izračun povprečnine. Ta del 3,5 % dodatnih sredstev uvajamo kot korektiv primerne porabe. Se pravi, ker v formuli za izračun primerne porabe ni upoštevano tudi to dejstvo, da  imajo  nekatere občine, ki imajo evidentirana romska naselja, dodatne stroške. Naj si bo povezane z izgradnjo komunalne infrastrukture, tudi če hočete rondoja, ki pripelje do romskega naselja, da je to urejeno tudi zaradi drugih prebivalcev v občini, z urejanjem infrastrukture v romskem naselju, z urejanjem recimo javne razsvetljave, ki pripelje do romskega naselja. Celotna povprečnina, pa kot veste, se mora v skladu z zakonom porabiti za izvajanje zakonskih obveznosti, ki jih občine imajo. Bodisi, na področju šolstva, bodisi na področju predšolske vzgoje, bodisi na področju romske problematike. Povprečnina je integralni vir občinskega proračuna, ki celotno povprečnino, tudi ta delček, ki bi moral biti v formuli pa ni, pa da nismo odpirali celotne formule, smo rešili s 3,5 dodatka k tej formuli. Je pač nenamenski vir, ki ga občina, kot za vse druge obveznosti, ki jih mora uresničevati na podlagi področne zakonodaje, tudi za ta del. In ravno za to smo tudi to dikcijo spremenili, ne gre za ustavne pravice romskih prebivalcev, ker to naslavljajo posamezni razpisi posameznih resorjev, ki še vedno ostajajo in se bodo izvajale. V ta člen smo zgolj pripeljali, prepoznali na podlagi razgovorov z občinami, da imajo občine kot take, ki imajo romsko naselje, nekatere dodatne stroške. Pa sem povedala povezano s tem, pač odvisno od občine do občine. Tako, kot porabo povprečnine, namensko porabo povprečnine nadzira, kdo nadzira porabo namenskih sredstev v proračunu, tudi povprečnine</font><br/>
<br/>
<b><font size="4">7. TRAK (HK)- 10.30</font></b><br/>
<br/>
<font size="4">	(nadaljevanje)je pač Računsko sodišče tisto, ki to nadzira. Posamezne razpise, ki naslavljajo posamezne vsebine pa v skladu s pogodbami sklenjene s posamezni resor ali kdor pač je že določen. Tako, da tukaj ne gre za namenska sredstva, gre za povprečnino, ki jo bodo tiste občine, ki imajo romsko naselje dobile nekaj več. V gradivu imate napisano, po kakšnem, po letih, se bodo leta 2024 celotno, zdaj pa po delih. Do takrat se bo povečeval ta znesek dodatne povprečnine. Se pravi, smo prepoznali, da imajo tiste občine nekoliko višje stroške. Pa kot rečeno, lahko je povezano z komunalno infrastrukturo, socialno, kjerkoli pač posamezna občina, Prekmurske imajo morda neko drugačno situacijo, bodo namenile drugim potrebam oziroma izzivom romske skupnosti. V dolenjskih občinah, kjer je pač še precej neurejene infrastrukture in drugih bodo pač morda za nekaj drugega. Ampak gre za nenamensko porabo, kot je nenamenska, če temu tako rečem, celotna povprečnina, ki jo na podlagi izračunane formule dobijo občine za opravljanje svojih zakonskih obveznosti na vseh področjih, kjer zakonodaja tako veleva. Na šolstvu, predšolstvu, sociali in sedaj tudi na romski tematiki. Zakaj potem, mislim, da sem na ta del namenskosti in nenamenskosti odgovorila. Kot rečeno, vsi ostali razpisi, vse ostale stvari, ki jih v zvezi z uresničevanjem romskih pravic naslavljajo posamezni resorju, naj si bo to šolstvo, gospodarstvo ali katerikoli drugi ostajajo v veljavi in s to dikcijo se nič ne vzema, samo dodaja. Kar se tiče hitrega postopka pa kot rečeno. Ta zakon smo usklajevali z vsemi deležniki, tako da na željo tudi občin, da bi se uveljavil oziroma začel veljati s 1. 1. 2022, smo prosili tudi za ta hiter postopek v Državnem zboru, ker se nam zdi smiselno in kot rečeno, tukaj še enkrat, zakon je z občinami, kar se tiče naše strani usklajen, ker smo ga usklajevali te določbe zadnje pol leta. Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Gospa Sukič, replika, prosim.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Glejte, jaz se vam zahvaljujem za to pojasnitev, čeprav še vedno me par stvari muči. Pravite, ste se z vsemi deležniki usklajevali ampak s Svetom romske skupnosti niste. Če prav razumem. Pa me zanima zakaj ne, saj se v končni fazi nanaša na občine v zvezi z romsko skupnostjo. To je ena stvar. </font><br/>
<font size="4">	Druga stvar, še enkrat. Ta nova dikcija 20.a člena razpira možnosti kaj bo občina s tem počela. Vi ste rekla, saj tudi rondo, ki pelje do tega pač predela, mesta, kjer je romska skupnost locirana. Ja, ampak kje imamo jamstvo, da bo ta rondo res tam. Kaj pa če bo na drugem koncu mesta, ki nima nobene zveze s tem dostopom do romskega naselja znotraj neke občine. Kje imamo jamstvo, da bodo občine, ki sože do zdaj slabo skrbele za komunalno ureditev teh naselij in za bivanjske razmere romske skupnost dejansko začele vlagati več, zato da bodo omogočile neko človeku primerno življenje tem ljudem. Kje imamo mi jamstva, da bo ta višja povprečnina res namenjena vendarle nekim stroškom povezanim dejansko z romsko skupnostjo. Kje? Vemo, da je situacija različna in tako kot je kolega </font><font size="4" color="#2F2F2F">Möderndorfer</font><b><font size="4" color="#2F2F2F"> </font></b><font size="4" color="#2F2F2F">izpostavil. Kako bomo evalvirali to? Kako bomo  nadzirali to? Kako bomo dosegli, kje so tiste zaveze v tem zakonu, da mora občina to res tako nameniti. Ker če ne, je to preprosto, glejte, jaz verjamem, da so te skupščine občin od vas to terjale. Logično, pač hočejo imeti več denarja za svoje potrebe.</font><br/>
<br/>
<b><font size="4">8. TRAK (HK)- 10.35</font></b><br/>
<br/>
<font size="4">	(nadaljevanje)Je tako? In se sklicuje na to, da imajo pač Rome tam naseljene in zdaj bi oni imeli več povprečnine. V redu, ampak, če bi mi imeli tu varovalko, da bo to res namensko. Prva podprem tole. Ker pa te varovalke še vedno ne vidim. To, da ste se vi z njimi pogovarjali ni varovalka. To pomeni samo njihov interes, pa več denarja. To, da ste pohitrili postopek, ne da bi Svet Romske skupnosti bil konzultiran je za mene, milo rečeno, čudno. Tako se pač ne dela.  Zakon govori drugače. In bi nam bil vsem skupaj, ne vem zakaj spet, tam kolegica Anja Bah Žibret odkimava, ko jaz razpravljam. Če bi, spoštovana, pa če skoz nekaj kimate in reagirate na mojo razpravo. Ni kakorkoli, če bi bil naš skupen interes poslank in poslancev za to, da ima romska skupnost res zagarantirane boljše pogoje, hitrejši razvoj infrastrukture, komunale in tako naprej, glejte, potem napišimo to tako, ta zakon, da bo to res varovalka vstavljena notri. Potem vam jaz to takoj podprem, prva. Tole pa je tako napisano, da glejte, še enkrat. Trenutni 20.a člen. Sredstva za sofinanciranje uresničevanja ustavnih pravic stalno naseljene romske skupnost, kako je  zdaj. Zdaj pa je….</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Gospa Sukič, čas se je iztekel, saj se lahko ponovno prijavite za razpravo, če želite. </font><br/>
<br/>
<b><font size="4">	NATAŠA SUKIČ (PS Levica): </font></b><font size="4">»sredstva za sofinanciranje obveznosti občine s stalno naseljeno romsko skupnostjo«. To je popolnoma nekaj drugega. Zato nehajte slepomišit in nam pojasnite, kje je varovalka. Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS</font></b><font size="4">: Gospod Baković, postopkovno izvolite.</font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Predsednik, jaz bi samo želel, moj postopkovni predlog je ta, da se pač nekako pojasni, da gre v tem primeru samo za nek korektiv, kako se bo zadeve drugače obračunavalo ali pa drugače postavilo pri povprečninah tistih občin, ki imajo Rome. Osnovna novela je bila že sprejeta, spoštovana kolegica, in tukaj je bilo že zdavnaj prej sprejeto, da ne gre za namenska sredstva za Rome, ampak da gre za sredstva občinam, ki imajo romske skupnosti in zaradi tega tudi nekaj večje stroške. In da ne gre za namenska sredstva in danes ni predlog, ali bom rekel, predmet te razprave kakšna so ta sredstva ali so namenska ali nenamenska, ampak gre samo za to, da se dela nek korektiv zaradi nekih občin, kjer kakor sem jaz razumel, naj bi šlo za to, da nekatere občine, ki imajo romske skupnosti niso bile deležne takega povprečnine kot bi jo želeli in tukaj ne gre za to, ali se bo v romskem naselju naredila kanalizacija ali ne, ampak da dobijo ta sredstva občine. Ampak to je bilo že  zdavnaj sprejeto. Tako, da danes nima smisla, da se o tem pogovarjamo. Toliko. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Želite postopkovno. Če ne ima prednost gospod </font><font size="4" color="#2F2F2F">Möderndorfer, ki se je prej že javil za repliko. </font><br/>
<br/>
<b><font size="4" color="#2F2F2F">	JANI (JANKO) MÖDERNDORFER (PS LMŠ)</font></b><font size="4" color="#2F2F2F">: Jaz sem se za razpravo, tako da jaz lahko čakam v vrsti. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Aha, za razpravo, o.k. Potem je pa naslednji v vrsti za razpravo, gospod Polnar. </font><br/>
<br/>
<font size="4">	</font><b><font size="4">ROBERT POLNAR (PS DeSUS): </font></b><font size="4">Hvala za besedo gospod predsednik. Gospe poslanke, gospodje poslanci, kar se tiče dodatnega financiranja občin, ki imajo evidentirana romska naselja. Ne gre za uporabo povprečnine, ampak gre za dodatno financiranje, ki pomeni 3,5 % skupne primerne porabe občin. Ne pa povprečnine. To sta dva popolnoma drugačna oziroma različna parametra. Kar se tiče financiranja občin. Dejstvo je, da financiranje občin temelji na mnogih načelih lokalne samouprave, predvsem pa na načelu sorazmernosti virov financiranja z nalogami občin in predvsem na načelu samostojnosti občin pri financiranju  občinskih nalog. In če mi posegamo oziroma, če ima kdo idejo, da bi posegal v načelo samostojnosti občin pri financiranju zakonsko določenih nalog, potem mi pravzaprav lokalne samouprave, take kot jo danes poznamo v tej državi sploh ne potrebujemo. Zakon o financiranju občin dejansko ne poda vsebine načela</font><br/>
<br/>
<b><font size="4">9. TRAK (HK)- 10.40</font></b><br/>
<font size="4">	</font><br/>
<font size="4">	(nadaljevanje)sorazmernosti virov financiranja z nalogami, je pa v njem navedena cela vrsta instrumentov za doseganje ciljev  navedenega načela. V okvir obveznih nalog občin sodijo tudi razvojne naloge. Pomemben del stroškov za izvedbo razvojnih nalog je v občinskih proračunih izkazan kot investicijski odhodek ali pa kot investicijski transfer. Pri tem je potrebno vedeti s čim občine financirajo svoje investicije oziroma predvsem s čim jih financirajo. Tu gre za druge finančne vire, ne pa predvsem za sredstva države ali za sredstva pridobljena v mehanizmu primerne porabe. Primerna poraba naj bi zagotavljala primeren obseg sredstev samo tistih z zakonom določenih nalog. V njenem izračunu pa se upoštevajo samo tekoči odhodki in tekoči transferji, ne pa tudi investicijski  odhodki in investicijski transferji. In to je tisto kar je pri sedanji spremembi zakona o financiranju občin pomembno. Gre za nekoliko natančnejšo razjasnitev dveh parametrov znotraj izračuna oziroma formule za izračun sredstev za razvojno uravnoteženost občin. Ta formula je zelo kompleksna, zato je potrebno, da je tudi zelo natančno definirana in v zakonu gre za dve spremembi. Tista, ki se tiče solidarnostne in finančne izravnave oziroma natančnejše obrazložitve njenega koeficienta in pa onega dela na konci, ki se tiče faktorja redke poseljenosti. To je zelo pomembno, zato ker ta formula vsebuje sedem različnih spremenljivk, ni potrebno zdaj, da vseh sedem naštevam. So pa zelo pomembne, zlasti tiste, ki se tičejo številka prebivalstva in površine občine ter seveda tistega deleža, ki se tiče solidarnostne in finančne izravnave, ki jo občina prejema iz državnega proračuna. Bistveno bolj pomembno pri tej zadevi nekaj drugega. Mi smo zakon o finančni razbremenitvi občin sprejeli konec leta 2020. In za leto 2021 tudi že imamo podatke o njegovi realizaciji. Občine so iz naslova sredstev za razvojno uravnoteženost v letu 2021 skupaj prejele 77,5 milijonov evrov sredstev, to je vse skupaj zelo natančno prikazano na spletni strani Ministrstva za finance in tisti, ki vas to zanima si lahko pogledate katere so tiste občine, ki so iz tega naslova največ prejele. Morda lahko tudi pogledate kakšni so deleži teh dodatnih prihodkov glede na njihove prejšnje letne proračune. Tukaj se kaže smiselnost, zlasti tistih dveh parametrov, ki govorita o površini območja Natura 2000 v posamezni občini in pa o površini 10 kilometrskega obmejnega pasu v občini. Torej, kar se tiče prvega predloga, ga podpiram. Kar se tiče občin z evidentiranimi romskimi naselji je kolega Bakovič pojasnil stvari tako eksaktno, da  k temu nimam kaj dodati. Sem pa seveda takoj za to, da takšne občine dobijo dodaten proračunski denar in verjamem tudi, da izvoljeni župani in občinski sveti vendarle niso vsi sami kriminalci in vsi sami ljudje, ki jih grejo samo slabo stvari po glavi ampak so to ljudje, ki imajo mandate. Župani sploh neposredne mandate, zato ker so izvoljeni na neposrednih tajnih in splošnih volitvah in je tem ljudem pač potrebno zaupati, da bodo ta denar tudi namensko uporabili. Zagotovo je pa res, da živimo tukaj in zdaj v Sloveniji in da bo prihajalo tudi kakih anomalij. Kar se tiče tretje spremembe zakona, ta mislim, da je smiselna zato, ker stimulira občine, da združujejo določene svoje skupne zakonsko </font><br/>
<br/>
<b><font size="4">10. TRAK (HK)- 10.45</font></b><br/>
<br/>
<font size="4">	(nadaljevanje)obvezujoče potrebe, zlasti tiste občine, ki so nekoliko manjše in imajo zato tudi manj zaposlenega strokovnega kadra in se pravi, da državi potem omogoča, da poleg že enajstih določenih področij, ki jih sofinancira, v primeru, da občine oblikujejo Skupno občinsko upravo, k temu dodamo še dvanajsto področje, se pravi informatika in informatizacija. Tukaj gre predvsem za financiranje stroškov dela tistih ljudi, ki bi znotraj posameznih skupnih občinskih uprav bili zaposleni z namenom, da bi opravljali tovrstna dela. To kajpada je v perspektivi mislim, da silno pomembno. Me pa nekoliko preseneča precej rezerviran znesek, ki je predviden za finančni učinek tovrstnega ukrepa v letu 2022 500.000 eur in v letu 2023 še dodatnih 250.000 eur. Tukaj pričakujem, da bo vendarle potrebno bistveno več proračunskih sredstev. Je pa res, da bo to v precejšnji meri odvisno tudi od interesa že delujočih skupnih občinskih uprav in pa tistih, ki bodo še ustanovljene. Sam torej vidim v zadevi, ki je danes pred nami v spremembah zakona o financiranju občin, predvsem nekaj, kar se je na slovenskem dolga leta ignoriralo. Gre predvsem za to, da se začenja upoštevati načelo subsidiarnosti. Tu gre za stalni razmislek o delitvi pristojnosti glede urejanja in upravljanja javnih zadev med državo in lokalnimi skupnostmi. Formula delitve pristojnosti daje, v skladu z načelom subsidiarnosti, najnižji in  temeljni ravni oblasti vse kar ne more biti boljše in učinkovitejše in racionalnejše uresničevano na višji ravni. To je tudi glavni motiv, da bom predlagane zakonske spremembe, vključno z obema amandmajema podprl. Hvala lepa. </font><br/>
<font size="4">	</font><br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Besedo ima gospa Anja Bah Žibert, prosim.</font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa za besedo. Predsedujoči, res prej sem odkimavala zato, ker je zgledalo tako, kot da smo na različnih sejah oziroma obravnavamo različno materijo in je res kolega Baković potem pravzaprav razložil zakaj gre in da se danes ne pogovarjamo o Zakonu o romski skupnosti niti se ne pogovarjamo o poročilu, o uresničevanju zadev okoli romske skupnosti. Ampak se pogovarjamo o sredstvih in bom rekla, tako kot je bilo že izpostavljeno, korektiv oziroma korekciji sredstev, ki so namenjene določenim občinam, ki imajo v svojem okolju pa tudi romsko prebivalstvo. Torej, ne gre danes za to, da bomo reševali neko posamezno materijo povezano samo neposredno z Romi, ampak da bomo tem občinam omogočili razvoj in napredek tudi kar se tiče sobivanja enih in drugih. Namreč, veste ni samo romska problematika, je tudi problematika tistih, ki živijo z Romi. In v tem mi velikokrat premalo govorimo. Sem pa vesela, da tudi na tem Odboru za notranje zadeve, tudi ta trenutek že sedimo kar štirje člani Pododbora za spremljanje romske problematike in če ne drugega se vsaj mi zavedamo kako težavna je, kako počasi se stvari premikajo in koliko stvari je še za opraviti. In jaz tudi kolegici Sukič, ki sem ji prej odkimavala, ker je pač dejansko govorila tisto kar bi sodilo v nek drugi zakon  ali pa pač ob kakšnem poročilu, da jo vabim, da naj sodelujejo tudi oni. Levica je praktično edina stranka, ki nikoli ni prišla na te sestanke. Zdaj, poglejte, prej je nekdo izpostavil, da pač nekoliko dvomi, ker sredstva grejo posredno in pa ne grejo neposredno. Seved grejo posredno, ker grejo občinam. In tako je tudi prav. Trdim, da občine natančno vedo kaj potrebujejo za reševanje tega vprašanja. Natančno vedo kaj potrebuje ena ali druga skupina, se pravi romsko prebivalstvo ali pa tako imenovani neromski ali pa ostali prebivalci.</font><br/>
<br/>
<b><font size="4">11. TRAK (HK)- 10.50</font></b><br/>
<br/>
<font size="4">	(nadaljevanje) Saj tukaj ni samo, da imamo težave, da romski otroci ne hodijo v šolo, da je zaposlitev nizka. Ampak gre tudi za to, da se vse bolj tako imenovano ostalo prebivalstvo  ne počuti varno, da imamo težave tudi zaradi tudi zaradi izseljevanja iz teh občin. In tukaj je zelo pomembno, to pa je pomembno, da bojo občine ta denar znale dobro izkoristiti. Zdaj, gre za 3,5 % dodatnih sredstev glede na skupno porabo občin. Ta denar se bo tudi še nekoliko z leti dvigoval. Verjamem, da bo tudi v najboljši meri izkoriščen za to kar je namenjen. Zdaj pa samo nekaj za mogoče primerjavo, kajti treba je povedati, da ne bo danes zgledalo, da mi v državi sploh ne dajemo denarja za romsko skupnost. Mi dajemo več milijonov vsako leto za reševanje romske problematike. Problem je samo to, da ta denar na nek način, ne me narobe razumeti, ampak izpuhne v zrak, ker so učinki tako zelo slabi. Tako zelo slabi. Potegnila sem podatek, samo da veste, država je pred časom naredila en projekt, pred leti, ovrednotili so ga za 30.000 eur. Šlo je za zaposlovanje Romov, kajti zaposlitev Romov je tam 90 do 90 odstotkov Romov ni zaposlenih. No, in je šlo za to, da bi prišli do večje zaposlenosti Romov, baje da jih je sodelovalo v tem projektu več 100. Ampak veste kakšen je bil končni izkupiček. Noben zaposlen Rom. 300.000 eur pa se je porabilo, sem potem gledala, za neko notranjo analizo, ki naj bi vplivala na motivacijo. Težko govorimo o motivaciji, če ni bil nihče zaposlen, potem analizo izobrazbene strukture, zato verjetno sploh ne rabiš analize, potegneš podatke, ne bom nadaljevala, ker ne želim, da to izpade zdaj tema o Romih. Samo rada bi povedala, da smo mi, tako kot je bilo že rečeno zakon v tem delu, že sprejeli in da gre res za popravke, ki bojo pač izboljšale nek položaj. Prav pa je, da je zakon v postopek šel po skrajšanem postopku, ker z deležniki, tukaj v tem primeru so deležniki občine. Tukaj tudi ni Urad za narodnosti, v bistvu v tem smislu neposredno deležnik. Ampak se je bilo treba pogovarjati z občinami, ki imajo pač to problematiko in rabijo ta dodaten denar in to smo rešili in s tem dodatkom pa bi si želeli, da se to lahko izvaja že takoj na začetku naslednjega leta. Samo za to gre. Jaz verjamem in sem prepričana, da ministrstvo ne bi hitelo, če ne bi želelo, da občine že imajo te rešitve takoj v začetku  naslednjega leta. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Besedo ima Dušan Verbič. Prosim</font><br/>
<br/>
<font size="4">	</font><b><font size="4">DUŠAN VERBIČ (PS SMC): </font></b><font size="4">Hvala lepa za besedo predsednik. Vsem skupaj lep pozdrav. Da ne bi bila kakršnakoli dilema, lahko povem, da nimam nobenega problema podpreti vložene amandmaje in tudi predlog, ki je pač pred nami. Imam pa prav gotovo določene pomisleke, predvsem v kontekstu, da se v nadaljnjih aktivnostih tovrstne zadeve, vsaj kar se tiče točka 1, romskih zadev, bo izvršilna veja oblasti ali pristojno ministrstvo skupaj z deležniki nekoliko premaknilo v smer resnično pač bolj celovite ureditve, z mojega zornega kota. In če lahko povem naslednje. Moram priznati, da ta predlog, ki je pred nami temelji na tako imenovani opredelitvi naseljene romske skupnosti in tudi v teh gradivih imamo pač priloženo 25 romskih skupnosti. Od kjer je nekako ugotovljeno, da 12 občin z evidentiranimi romskimi naselji iz te regije nekako odstopa na podlagi tega spodbujanja skladnega regionalnega razvoja. In jaz imam konkretno vprašanje, če sem  na strani Romov, ali je nekako v ogroženem regionalnem razvoju ali slabše razvoj ali te romske skupnosti živijo boljše ali slabše. </font><br/>
<br/>
<b><font size="4">12. TRAK (HK)- 10.55</font></b><br/>
<br/>
<font size="4">	(nadaljevanje) Če se malce po Sloveniji vozimo vidimo, da ta severni del Slovenije, zelo pohvalno, ne samo po zunanjem videzu urejenosti in tudi ostalih socialnih razmerij urejenosti najverjetneje kar nekako v dobro izstopajo v primerjavo z marsikatero romsko skupnostjo v južnem delu Slovenije. In tukaj pač zdaj to moje vprašanje, zakaj v nadaljevanju in pričakujem v bodočnosti, da ne bo zgolj samo prednost na tako imenovanem indeksu razvojne regije. Pogovarjamo se romskih skupnostih. Tisto, kar v tem kontekstu moram še omeniti, da mi je malce moteče, predvsem v tem, da vse to temeljni na romski skupnosti. Ampak romska skupnost predstavlja prebivalstvo. In zaradi tega pričakujem vsaj s strani resornega ministrstva, ki se bodo v bodočnosti še tudi o teh zadevah pogovarjali, da naj država ne bo zgolj samo tista, ki samo daje, kajti vsi državljani, občani, imamo pravice in dolžnosti. In mislim, daje kar splošno znano, pa ne želim delati krivice tam, ali v tistih občinah, ali v tistih romskih skupnostih, kjer je to dokaj dobro urejeno. Vemo, pa da marsikje tega ni ali ni urejeno. V mislih imam predvsem tako imenovan register prebivalstva. Kajti romske skupnosti statistično super izgleda. Ampak koliko pa dejansko prebiva v teh romskih skupnostih je pa edini pokazatelj tako imenovan, praktično javne knjige, register prebivalstva. Ker pa vemo, da je tukaj ena velika praznina, lahko tudi rečem, marsikatera zloraba  in tudi lahko skoraj rečem, da tudi med ljudmi je splošno znano, da je kar veliko tovrstnih prebivalcev Slovenije svoje tako imenovane pravice ali denarne pomoči ne prejema tako kot vsak občan, ampak jih dobesedno dviguje na Centru za socialno delo, predvsem iz naslova, ker se iz različnih razlogov ne želijo  prijavljati, pa naj si bo to stalno ali začasno prebivanje. Tako, da tukaj v tem kontekstu pričakujem v naslednjih, bodočih aktivnostih, da bo nekoliko več pozornosti v tej smeri, da se tudi tako imenovane javne knjige, register prebivalstva tudi v teh občinah z romsko populacijo, bo ta  zadeva bistveno bolj ažurna. Druga zadeva, kar se tiče tako imenovane, recimo, pomoči glede občin, ki imajo skupno upravo. In če samo preberem utemeljitev kar se tiče te točke. Tukaj pravi »z uvajanjem sodobnih tehnologij nastajajo nove storitve, ki jih uprava doslej  ni izvajala«. In tukaj je moje načelno vprašanje, ki ne vpliva na odločitev, kot sem uvodoma omenil, da podpiram, to kar je pred nami, ampak je moje načelno vprašanje, ali mestne občine pa niso v procesu nastajanja novih storitev, digitalizacije in podobno. In zakaj se dobesedno tukaj nekako pogovarjamo, da je novi procesi in nove storitve države do občanov ali pravnih oseb, se nekako zgolj razmišlja samo za to strukturo občine, saj vendar mestne občine, da ne bom govoril še v obilici zadev, mnogo več, tudi količinsko, morda še bolj potrebujejo večjo digitalizacijo, da ne bom govoril tudi uvajanje resnično sodobne informacijske tehnologije. In tukaj bi prosil, če je mogoče kakšna beseda lahko iz strani državne sekretarke ali je mogoče nek drug pristop, da se tudi mestnim občinam nekako bo v tej dobi ali spremenjenem procesu digitalizacije naklonilo tudi določena sredstva. Hvala lepa zaenkrat. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Za besedo se je javila gospa državna sekretarka Urška Ban, dajem besedo, prosim.</font><br/>
<br/>
<font size="4">	</font><b><font size="4">URŠKA BAN</font></b><font size="4">: Hvala lepa. Mogoče najprej </font><br/>
<br/>
<b><font size="4">13. TRAK (HK)- 11.00</font></b><br/>
<br/>
<font size="4">	(nadaljevanje) tale del skupnih občinskih uprav. Ta sredstva iz originalnega, že sprejetega 26. člena Zakona o financiranju občin, ki v skupne občinske uprave za sofinanciranje države prenaša že enajst nalog velja za vse občine, tako za mestne kot za ostale občine. Seveda je največkrat v skupnih občinskih upravah prav mestna občina tista nosilka skupne občinske uprave. Ampak iz tega naslova sofinanciranja stroškov dela in enega deleža materialnih stroškov na podlagi 26. člena zakona o financiranju občin že sedaj in seveda zdaj še za novo nalogo dobijo sredstva vse občine. Mestne in nemestne občine, vse tiste, ki so združene v skupno občinsko upravo. Mogoče še en delček odgovora gospodu Polnarju o finančnem učinku tega ukrepa, če temu tako rečem, dodatne naloge, ki se prenaša v sofinanciranje oziroma, ki občinam omogoča sofinanciranje stroškov dela in deleža materialnih stroškov za področje informatizacije oziroma informatike. Če vam dam podatke, danes v letu 2021, po mojih zadnjih podatkih je v Sloveniji 38 skupnih občinskih uprav in v njih vključenih 197 občin. Se pravi, kar večina občin. Seveda so precej še neambiciozne, največ se občine odločajo za skupne občinske uprave na področju občinskega inšpekcijskega nadzorstva, občinskega redarstva, vse drugo, kar pa bi lahko pozitivno še izkoristile občine za, tudi potem svoj proračun, pa še ne. Ostale naloge, recimo odvetništvo, samo sedem občin izvaja to pod skupno občinsko upravo. Res ostale naloge zelo malo. In če upoštevamo, da mora teh 197 občin, ki bi se lahko potencialno odločile, da tudi področje informatike prenesejo v skupno občinsko upravo, moraj spremeniti svoje občinske odloke, po sprejetju zakona, seveda potem občinske odloke in vse akte povezane s skupno občinsko upravo. In glede na to, da danes za vse kar že obstaja v skupni občinski upravi, se pravi za to, kar sem rekla, 38 skupnih občinskih uprav in 197 namenjamo 5,9 milijona eur, smo ocenili, da za prvo leto smo verjetno še kar ambiciozni, ampak si želimo, da bi bilo tega finančnega učinka čim več, da bi občine res prepoznale v teh skupnih občinskih upravah dobro pot za zagotavljanje in specializacijo na nek način vseh enajstih plus eno področje, ki ga zdaj omogočamo. Na vsakem sestanku, ki ga z občinami imamo jim prikazujemo prednosti izvajanja  nalog, ki so omogočene kot skupne občinske uprave. Pa ne samo v tem smislu, da država sofinancira del stroškov dela in stroškov plač ampak tudi v samem zagotavljanju storitev na njihovi strani, ker lahko izkoriščajo te učinke večje specializacije strokovnosti in tako naprej. Toliko mogoče v tem delu, kar se tiče skupnih občinskih uprav. Mogoče samo še enkrat kar se tiče člena povezanega z romskim skupnostmi in kar še prej, se opravičujem nisem odgovorila gospe Sukičevi. Mi smo ta člen usklajevali tudi z Uradom za narodnosti, ki se je povezal s svetom romske skupnost. Od njih, od Urada imamo soglasje k temu členu, naj pa povem, da sva bila tudi midva z ministrom osebno prisotna na določenih, če ne midva, pa predstavniki ministrstva, na sejah svetov romske skupnosti. Oba sva bila recimo v Prekmurju prisotna, kjer sva predstavljala osebno na njihovih sejah te rešitve, na ostalih v jugovzhodni Sloveniji, mislim, da je bilo v Kočevju pa so bili sodelavci ministrstva vsepovsod se udeležujemo ne samo na strani občin ampak tudi na tej drugi stran sveta romskih skupnosti. Še enkrat mogoče namenskost, nenamenskost, da povzamem, čeprav ste že poslanci sami lepo ugotovili.</font><br/>
<br/>
<b><font size="4">14. TRAK (HK)- 11.05</font></b><br/>
<br/>
<font size="4">	(nadaljevanje)Gre za korektiv primerne porabe, torej so sredstva nenamenska, kdo daje jamstvo, da se bodo ta sredstva porabila, kot sem rekla prej na primer do romskega naselja ali javno razsvetljavo, ki tudi neromski skupnosti omogoča bolj varno življenje v bližini romskega naselja. Mislim, da to zaupanje imeti moramo imeti tako v župane, tako v občinske svetnike, ki sprejemajo te  proračune, tako v občinske uprave, ki te proračune sprejemajo. Ker iz povprečnine, kot sem že povedala, se financiranje vse zakonske obveznosti primerne obveznosti na področju predšolske vzgoje, osnovnošolskega izobraževanja sociale in tudi tukaj je jamstvo, da se ta povprečnina porabi za tiste namene, ki se mora, prav župan, ki predlog zakona predlaga, občinskemu svetu, ki ga sprejme. Tako, da na koncu kot sem rekla, namenskost porabe presoja oziroma izdaja mnenje Računsko sodišče. Toliko mogoče še za dopolnitev mojih odgovorov. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala, želite repliko? Potem repliko, prosim.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Tudi vprašanje, v bistvu ne. Ima še kdo razpravo pred mano. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Še so prijavljeni, Zdaj je gospod </font><font size="4" color="#2F2F2F">Möderndorfer na vrsti.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Potem bi samo na hitro vprašala. Poglejte, meni je vseeno, kakorkoli obrnemo. Ko človek bere dikcijo trenutno veljavnega 20.a člena je jasno, da gre za definirano strogo namensko porabo sredstev. Ta nova dikcija pa namensko porabo sredstev spreminja v nenamensko porabo sredstev, ker ni nikjer in vi pravite gremo na zaupanje. Oprostite zakonov pa ne pišemo zato, da gremo na zaupanje, ker občinske uprave se spreminjajo, župani se spreminjajo. Vsak ima lahko nek svoj pogled. Zakon mora biti tak, da velja za vse enako. Ne pa da je to prosto po presoji nekega župana kako bo namenil ta sredstva in lanska ureditev je bila zelo striktna. Je jasno določala namen in potem bi to lahko vse veljalo kar vi pravite. Razsvetljava v bližini romskega naselja, rondo, ki pelje do romskega naselja. Zdaj pa smo v situaciji, ko lahko to razsvetljavo župan postavi kje drugje ali pa rondo na drugem koncu mesta in nima nobene zveze z Romi, samo na račun Romov bo dobil več denarja. O tem govorim, da se namenska poraba, ki je definirana, da gre za sofinanciranje uresničevanja ustavnih pravic stalno naseljene romske skupnosti spreminja v sredstva za sofinanciranje obveznosti občin s stalno naseljeno romsko skupnostjo. Se pravi, da se zlorablja dejstvo, da je nekje naseljena romska skupnost, dobijo se neka dodatna sredstva, ki se lahko nenamensko porabijo, oprostite, za karkoli po prosti presoji aktualnega župana ali županje. In s tem imam jaz velik problem. In nikjer ne piše, da bodo v naselji, kjer Romi nimajo vode, Romi končno dobili vodo. Bo pa mogoče ta občina dobila še en rondo na drugem koncu mesta. Na račun tega, ker ima Rome, ki tam živijo brez vode. In to je huda stvar, ljudje. In nehajmo se sprenevedati, da je to tako, da kar zakon nekaj določa. Zakon je določal prav, ja. Samo zdaj več ne bo določal, tako kot je določal. In to je problem. 20.a člen ni nedolžna stvar. Ta dikcija ni nedolžna stvar. Ta dikcija je razlika kot dan in noč. In zato, dokler jaz nimam varovalke, da se bodo ta sredstva dejansko namenjala za infrastrukturo, za izboljšanje pogojev romske skupnosti, ker na njihov račun prihajajo ta sredstva tja notri in na noben drug. Tako, da jaz tega ne podpreti, pa bi rada podprla nekaj kar bi garantiralo, da bomo tem ljudem končno omogočili boljše življenje. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Gospa Sukič, čas je potekel. To nam v četrto razlagate in to tudi ni replika, kar ste vi zdajle izvedli. Tako ,da lepo prosim zaključite. Besedo ima pa gospod </font><font size="4" color="#2F2F2F">Möderndorfer. Prosim.</font><br/>
<br/>
<b><font size="4" color="#2F2F2F">	JANI (JANKO) MÖDERNDORFER (PS LMŠ)</font></b><font size="4" color="#2F2F2F">: Meni je žal, da ste tako razumeli to razpravo in ta vprašanja. Zdaj, kolegica Anja Bah pravi, to ni tema, bi jo mogli nekje opraviti, potem je pa sama pol razprave namenila temi, ki je ni danes, ampak je namenjena nekje drugje. Jaz sem imel pa zelo preprosto vprašanje. Glejte, meni je </font><br/>
<br/>
<b><font size="4">15. TRAK (HK)- 11.10</font></b><br/>

<ul>
<ul><font size="4">(nadaljevanje) jasno kaj je primerna poraba. Kaj je </font></ul>
</ul>
<font size="4">Povprečnina. Meni je prekleto jasno kaj so romska naselja, meni je prekleto jasno kaj so namenska sredstva in kaj so nenamenska sredstva in meni je prekleto jasno kaj je lokalna samouprava in kakšne samostojnosti in neodvisnost po deklaraciji ima in sama odloča o sredstvih, ki jih dobiva na račun. Zato ima občinski svet, ima proračun in tako naprej, da vas ne morim z vsemi stvarmi, ki jih pravzaprav vsi vemo. Ampak moje vprašanje je bilo jasno. In naslednje. Prvič, kakšen bo nadzor nad temi sredstvi, ki so jasno, se posredna, kjer je jasno iz namena, kaj pravzaprav sledi, da so posredna. Istočasno se pa zaradi tega imenuje to svojevrstni korektiv, ki spreminja določbo in ureja sofinanciranje občin z evidentiranimi romskimi naselji. Potem bom pa jaz dodatno vprašanje. Če ne bo šlo drugače. Včasih so evidentirana romska naselja v občinah morali celo evidentirati, ne vem, če je še danes tako. Me popravite tisti, ki se s tem dnevno ukvarjate ali so avtohtoni ali so neavtohtoni in tako naprej. Ker po tej logiki, glejte, jaz bom predlagal županu mestne občine Ljubljana, da razglasi Roje za naselje in bo dobil dodaten »keš«, ki mu ne bo potrebno porabiti za to, ker bo itak vse dal v šole, v zdravstvo, v ceste, v rondoje in tako naprej. Če je to smisel tega, veste temu se reče, zdaj ste me malo razjezili, temu se reče dodaten razlog kako povečati sredstva občinam. Jaz verjamem, da temu ni tako, verjamem, da je seveda in zato sem že na samem začetku rekel, da zakon bom oziroma ne bom nasprotoval temu zakonu. Zato, ker se mi zdi seveda smiselno. Bojim pa se, da temu oziroma pravilno slovensko, da to potem ne bo tako kot je mišljeno. Zakaj, pa vam bom dal en praktičen primer. Namenoma v Mestni občini Ljubljana, ker nima romske naselja. Uradno, ga nima. Čeprav, vsi vemo, da tam v Rojah skače še kar nekaj Romov, pa še kje drugje in jih je kar veliko. Ampak eni drugi razlogi so obstajali zakaj v Ljubljani ni Romskih naselij. Ampak zdajle vidim, res, vse bom naredil, da bo zelo kmalu nastalo novo naselje, oziroma bomo kar ene tri priznali v Ljubljani, ker itak je vseeno ali damo keš tja ali ne, kar bomo dobili. In sploh Ljubljana dobila malo denarja, po tem ključu. Po tem izračunu. Pa vam bom povedal kako to gre. Dodatna sredstva v proračunu primerne porabe bojo prišla. Ampak v Rojah bo še vedno makadamska cesta, v Rojah ne bo nobene osnovne šole, v Rojah ne bo nobenega zdravstvenega doma, v Rojah ne bo nobenih prosto časovnih dejavnosti. Nobenih, bom rekel, zunanjih telovadnih stojal in ne vem kaj, sprehajalnih stez, nič ne bo tam. Nič. In moje vprašanje je bilo na začetku. Kdo bo to nadziral? Še posebej zato, ker vidim, da zdaj bomo reševali tiste, ki z Romi živijo, ker imajo te stiske. Ja, saj jih imajo takšne ali drugačne. Pred ljudmi, ki so geotizirani, ki so stigmatizirani imamo itak vsi probleme. Saj jih imamo tudi z drugimi skupnostmi. Ampak veste pomen Ustave, zakaj so Romi sploh prišli v Ustavo. Zato, ker so že 100 let odrinjeni od te družbe, zato ker jih nobeden ne zna vključiti, zato ker so posebni, ker so drugačni, ker so, bom rekel, specifični za družbo, ki jo v resnici največkrat v življenju nismo hoteli urediti in zato ker smo že veliko denarja, kot je rekla kolegica Anja Bah, veliko denarja že namenili za določene stvari, kjer na koncu niso imele ne učinka in se niso niti dotaknila tistega namena za kar je bil. Še enkrat bom na glas povedal. Policija je dobila v preteklih letih kar lep, znaten denar za reševanje in ukvarjanje z Romi. Ma nič ni do tja prišlo. Vsa poročila, ki smo jih gledali še 10 let nazaj, ki smo jih gledalo kaj se je s tem denarjem počelo oziroma kam je ta denar šel. Oprostite ta denar se niti dotaknil ni romskih vprašanj, kaj šele, bom rekel, tovrstnih zgodb. Zato, seveda jaz mislim, zdaj bom pa povedal svoj pomislek. Če bi že reševal in hotel pomagati občinam bi jim </font><br/>
<br/>
<b><font size="4">16. TRAK (HK)- 11.15</font></b><br/>

<ul>
<ul><font size="4">(nadaljevanje)raje dal namenski denar za </font></ul>
</ul>
<font size="4">Infrastrukturo, zato da bi potem jih res spodbudil, da res nekaj naredijo. Poglejte, ko bo ta denar prišel v proračun, dvomim, da bo kakšen vodovod narejen za romsko naselje. Dvomim. Ker se bo raje naredilo vodovod nekje drugje. Kanalizacija, dvomim, da se bo naredila kanalizacija v romskem naselju. Razen tam, kjer preprosto  ne bodo mogli od tega pobegniti, če so sredi dveh drugih naselij, pa ne moreš potem zaobiti. Ljudje, pač takšni smo. Ne dvomim v župane, daleč od tega, tudi ne trdim, da so vsi barabe, sploh nisem niti pomislil na to, dokler ni kolega Polnar omenil, da naj bi bili barabe. Sploh, na kraj pameti mi kaj takega ne pride. Daleč od tega. Ampak človeška slabost ne pozna meja. In ta denar, se bojim bo res samo dodatna sredstva v proračunu in good luck, veliko sreče, naj vsaj dobro delajo s tem denarjem. Moje vprašanje je bilo jasno in naslednje. Kdo bo nadziral, ali ima ta dodatna sredstva sploh kakšen smisel, ne vem, čez tri, štiri, pet, let. Ima? Ne, saj veste, enkrat ko to daš, to ne zgubiš, ga ni boga, ki bo, ki bo to spreminjal nazaj, kvečjemu bo treba povečevati, pa nikoli nič za Rome ne bo. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Gospa Anja Bah Žibert ima besedo. Potem gospod Bakovič. Pardon, Irena Zavadlav Ušaj, se opravičujem. </font><br/>
<br/>
<font size="4">	</font><b><font size="4">ELENA ZAVADLAV UŠAJ (PS SDS): </font></b><font size="4">Hvala za besedo, predsedujoči. Lep pozdrav, državni sekretarki in vsem kolegom in kolegicam v dvorani. Jaz se ne bom spuščala na dopolnitev tega člena, ki se nanaša na Romske skupnosti, ker pač na goriškem nimamo teh težav oziroma nimamo prebivalcev teh skupnosti. Je pa velika pridobitev v smislu tega, da se dopolnjuje v 26. členu nabor nalog, ki jih lahko upravlja skupna občinska uprava, kajti vsak dodaten dohodek, vsaka dodatna sredstva, ki so namenjena, tako mestnim občinam, kot tudi manjšim občinam je doprinos, da lahko se ta sredstva iz občinskih proračunov namenijo za druge namene. Tukaj, jaz mislim, da je velik poudarek na samih županih in direktorjih občinskih uprav, če znajo videti tudi to možnost in jo izkoristiti, predvsem v smislu, da se povežejo, ker toliko govorimo o pokrajinah in povezovanju je tudi na nek način ustvarjanje medobčinskih uprav, se pravi, prenos nekaterih nalog, ki so v pristojnosti občin, da se v tem delu opravljajo v skupnih občinskih upravah. Veliko se da narediti, samo je treba videti širše. Zdaj nekateri župani to vidijo in to izkoristijo,  nekateri pač ne. Tukaj na tem mestu, mislim, da bi poslanke in poslanci morali spodbujati prav ta del, da se vidi, da imajo možnost izkoristiti poleg dviga povprečnin, ki so v času te vlade bile občine deležne, tudi še ta doprinos, kajti več je poudarka, vedno več je poudarka, tudi na tem digitalnem področju, se pravi na področju informatike in glede na to, pa ne govorim samo za manjše občine, ampak tudi za mestne občine, imajo kar nekaj tega dela tudi s področjem informatike. Zato je več kot dobrodošlo, da se dodaja sredstva za ta namen tudi z državnega proračuna. In tisti, ki bodo to znali izkoristiti, tako kot sem povedala, bodo sigurno potem tudi to vključili, še posebno tam kjer so mestne občine gonilo in potegnejo zraven v to skupno občinsko upravo tudi </font><br/>
<br/>
<b><font size="4">16. TRAK (HK)- 11.20</font></b><br/>
<font size="4">	</font><br/>
<font size="4">	(nadaljevanje)manjše občine. Vse je potrebno graditi na sodelovanju in povezovanju in tako dobimo potem lahko v občinske proračune več sredstev. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Besedo ima gospod Bakovič. Prosim. Gospa Sukič, replika.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Spoštovana kolegica. Tukaj gre za sredstva, ki jih bo občina dobila na račun romske skupnosti. Bo torej… zato, ker živi tam romska skupnost. 20.a člen si preberite, pa boste videli. Zaradi tega, občina bo dobila neka dodatna sredstva za sofinanciranje s stalno naseljeno romsko skupnostjo. In digitalizacija, oprostite, a bodo internet pripeljali v romsko naselje. Ali bodo digitalizirali vse drugo. Sredstva za digitalizacijo, oprostite, dobivajo občine preko, mislim, ne dobivajo na račun romske skupnosti teh dodatnih sredstev. Pa naj mi nekdo 20.a člen pojasni.</font><b><font size="4"> </font></b><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Lahko prosim poveste v čem niste bili razumljeni.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">20. a člen. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Gospa Sukič ste zaključili?  Postopkovno, gospa Ušaj, prosim.</font><br/>
<br/>
<b><font size="4">	ELENA ZAVADLAV UŠAJ (PS SDS): </font></b><font size="4">Hvala. Predsedujoči prosim, če kolegico poslanko opozorite, da naj posluša razpravo, kajti govori čisto o drugi tematiki kot sem govorila jaz. Jaz sem razlagala čisto drugi člen, ne člen, ki se nanaša na romsko skupnost. Ampak na skupne naloge medobčinske uprave. Hvala.</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Smo razumeli, to ni bila replika, to sem že opozoril. Zdaj ima besedo gospod Baković, izvolite. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Saj se nisem mislil oglašati, ampak mislim, da je prav, da še enkrat to skušam pojasniti, da bomo to razumeli. Mi smo ta zakon o finančni razbremenitvi občin že sprejeli, mislim, da leta 2020. Tam notri smo najprej, za zgodovinski spomin, nekako opredelili, da bojo do teh večjih sredstev deležne tiste občine, ki imajo v svojih občinskih svetih romskega svetnika. Najprej je bilo to tako. In že v tisti prvi fazi je bilo rečeno in tako tudi sprejeto, pa me naj državna sekretarka popravi, če temu ni tako, da so ta sredstva nenamenska. Nenamenska, ne pa namenska. Torej, da so se občine, ki imajo romske skupnosti, že do sedaj srečevale z večjim obsegom dela, zaradi tega tudi z večjimi stroški in zato je prav, da se njim namenijo ta večja sredstva. In potem seveda se je zgodilo naslednje. Dvignile so se še nekatere druge občine, ki majo romske skupnosti, pa nimajo romskih svetnikov in se je zadeva spremenila. In so vključili mislim, da kolikor vem še Ivančno Gorico, Ribnico, pa iz Prekmurja še nekaj občin, da so tudi tiste, ki sicer imajo romska naselja, nimajo pa romskih svetnikov upravičeni do tega denarja. In jaz vam polagam na srce in toliko županov, kolikor jih iz jugovzhodnega dela Slovenije poznam, vem, da vsi do enega si želijo urediti romska vprašanja. Vsi do enega brez izjeme in reševali so ga že sedaj. Brez dodatnih sredstev, ki so jih imeli. Zdaj, kolikor vem, spoštovana državna sekretarka, ta denar že prihaja v tranšah. In sicer, mislim, da sta bili to že dve tranši. In te dve tranši sta že bili nenamenski. In danes se tu  čisto brez veze sprašujete in polemizirate, namensko, nenamensko, ker so že nenamenske in že ves čas tečejo. In zdaj, da pa vam primer povem, pa naj me spet državna sekretarka popravi, če nimam prav, zakaj danes ta novela. Primer, občina Beltinci ima nekje 100, 110 Romov in 8.000 prebivalcev. Občina Ivančna Gorica ima dobrih 10 Romov, recimo ne več kot 30. Ima 17.000 prebivalcev. In že zdaj pomnožite ta 3,5 z številom prebivalcev, to bi kolega Polnar sigurno znanstveno bolj popravil in zadevo speljal, boste ugotovili kakšna diskrepanca pride med občino Beltinci, ki ima manj prebivalcev, zaradi tega dobi tudi manj sredstev ampak ima tudi več Romov. In zato jaz razumem, da se ta zadeva tukaj popravlja. In še enkrat. Danes čisto brez veze razpravljamo o tem, namenska sredstva, nenamenska, tranše so že prišle, župani so jih že porabili še pred to novelo in nima smisla, da danes izgubljamo danes energijo v temu, namenska, nenamenska. Še enkrat pa povem, župani, kot je že nekdo rekel, niso kriminalci, so zaupanja vredni ljudje, ki so jim dali</font><br/>
<br/>
<b><font size="4">17. TRAK (HK)- 11.25</font></b><br/>
<br/>
<font size="4">	(nadaljevanje) glas občani in jih tudi nadzirajo in oni zagotovo si želijo vzpostaviti boljše stanje v romskih naseljih kot tudi v bližini romskih naselij, kjer seveda prihaja do takšnih in drugačnih težav. Toliko, jaz upam, da smo zdaj razčistili.</font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Dr. Matej Vatovec nadomešča poslanca gospoda Boštjana Koražijo. Za besedo pa je prosila še gospa Sukič in ji dajem besedo. Prosim. </font><br/>
<br/>
<b><font size="4">NATAŠA SUKIČ (PS Levica): </font></b><font size="4">Spoštovani kolega Baković. Ni res. Lani smo uzakonili namenska sredstva, ta dikcija pravic 20.a člena. Če so pa župani ta sredstva porabljali nenamensko, pomeni da so v praksi kršili to zakonsko določbo. In kaj danes počnemo? S spremenjeno dikcijo pravzaprav uzakonjamo prakso, ki je bila protizakonita. To počnemo. Tako, da ne mi govoriti, da lani ni bilo definirano. Bilo je definirano kot namensko, kar pa počnejo župani, če to delajo kot nenamensko je pa to druga stvar. In danes kaj delamo? Uzakonjamo njihovo protizakonito prakso. To počnemo.  Hvala lepa. </font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Hvala. Še gospod Bakovič se je javil k besedi. Prosim.</font><br/>
<br/>
<b><font size="4">PREDRAG BAKOVIĆ (PS SD): </font></b><font size="4">Postopkovno bi samo imel. Jaz bi prosil državno sekretarko, da potem me popravi ali ovrže mojo razpravo. Ali je prav ali ni prav? Da razčistimo tu enkrat. Ali so bila ta namenska, torej moje vprašanje. Ali so župani ravnali nezakonito v primeru, ko so že dobili ti dve tranši in so jih porabili nenamensko. Ali so ravnali v skladu z novelo takratno oziroma z zakonom?</font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Hvala. Drugih prijavljenih ni, tako da prosim državno sekretarko za zaključno besedo, prosim.</font><br/>
<br/>
<b><font size="4">URŠKA BAN</font></b><font size="4">: Hvala lepa. Zakon o finančni razbremenitvi občine je že določil, sem že v uvodu povedala, lani je bila splošna razprava, lani je bila potem obravnava na državnem odboru vašem in na seji Državnega zbora, kjer smo že razlagali, da gre za korektiv primerne porabe. Se pravi, ker v formuli za ta izračun ni upoštevana ta posebnost občin z romskimi prebivalci, ki imajo višje stroške. Smo potem, da nismo odpirali formule določili 3,5 % primerne porabe. Ker je celotna primerna poraba, ki jo občine dobijo nenamenska je tudi ta del bil nenamenski. In zakon je takrat določil, da občine v proračunskem letu 2021 dobijo 25 % teh sredstev. V letu 2022 50% sredstev, v letu 2023 75% sredstev in v letu 2024 potem celotno višino sredstev. Da pa bomo približno si na jasnem o kakšnih sredstvih se pogovarjamo, recimo občina Beltinci bo v letošnjem letu dobila 25 % 3,5 % primerne porabe, to je na primer 44.000 eur. Občina Cankovo 11.000 eur, občina Črešnovci 22.000 eur. In ta denar ni namenjen izgradnji, prvenstveno  izgradnji, bo še vedno, ne vem kje je prej poslanec </font><font size="4" color="#2F2F2F">Möderndorfer rekel, bo še vedno v tistem naselju makadamska cesta. Še vedno bo lahko v tistem naselju makadamska cesta. Še vedno tisto Romsko naselje ne bo imelo osnovne šole, ker ta denar ni namenjen izgradnji infrastrukture, zato bodo še vedno razpisi na resornih ministrstvih, tako na ministrstvu za infrastrukturo, tako na ministrstvu za šolstvo, na ministrstvu za notranje zadeve, vsi obstoječi mehanizmi obstajajo. To so dodatna sredstva, sem vam prej povedala, v kakšni višini približno se pogovarjamo. Za tiste občine, ki imajo evidentirano romsko naselje, ki je določeno s sklepom vlade. Višje stroške bodisi za naslov romskega prebivalstva ali infrastrukture, ki se mora obnoviti nekje na drugem koncu mesta, pa je morda na tak ali drugačen način povezana s tam živečo romsko skupnostjo. Morda imajo višje stroške pri namestitvi košev, ker se pač poškodujejo pri osnovni šoli, različne probleme. Jaz izhajam iz Novega mesta, vem kakšne težave mestna občina Novo mesto ima zaradi tam naseljene romske skupnosti. Ne samo v tam romska naselja, ampak po celotni občini. In ta sredstva so prvenstveno namenjena </font><br/>
<br/>
<b><font size="4">18. TRAK (HK)- 11.30</font></b><br/>
<br/>
<font size="4">(nadaljevanje) občinam, da v okviru primerne porabe, se pravi tudi del sredstev lahko dobijo za ta naslov, ker jim prepoznamo, da imajo določene višje stroške in so bila in so nenamenska in niso namenjena zagotavljanjem ustavnih pravic romskih skupnosti. Ker to kot sem rekla ostaja v domeni vsakega posameznega resorja, ki bo s posameznimi mehanizmi naslavljal točno določen izziv, ki ga bomo reševal in bo zato moral nameniti tudi znatno višja sredstva, kot jih predvidevamo s tem ukrepom, ko zgolj popravljamo formulo za izračun primerne porabe. </font><br/>
<font size="4">	Tako, da mogoče, saj pravim, če je še kaj nejasno lahko še dodatno obrazložim, ampak ta denar s to spremembo 20.a člena je bil in je nenamenski denar. Občine so ga že dobile in kot sem napovedala, ne še celotnih 100 %, ker je bilo zakonsko v ZFRO določeno 25% v letošnjem letu, 50% v 2022, 75% 2023 in potem 2024 leto 100% tega denarja. In za letošnje leto je bilo to občinam že nakazano in ga bodo župani oziroma tako kot so občinski sveti določili s sprejetjem odloka o občinskem proračunu tudi porabili. V teh zneskih, kot sem jih pač za nekaj občin prej povedala. Mislim, da sem zdaj odgovorila na vprašanja. Hvala.</font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Želite repliko ali prijavo. Če je replika, je to za pojasnilo kje ste bili  narobe razumljeni. To je replika po poslovniku. Če ne je to razprava. Zdaj sta  prijavljena še dva. Gospod Rajh in gospod Pavlin in potem vas bom zabeležil kot tretjo. Gospod Rajh, prosim.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa. Lep pozdrav. V mestni občin Maribor imamo 3.000 someščanov romske etnične skupnosti. Mestna občina Maribor nima status romske občine, pa seveda nastanejo tudi zaradi tega in zaradi slabšega stanja in bom rekel socialne izključenosti someščanov določeni večji stroški za občino in mislim, da bi bilo prav, da se te zadeve naslovijo na ustrezen način. Torej, redko katera občina ima 3.000 teh prebivalcev. Glede na tako število, kot jih imamo v Mariboru, pa glede na to, da od tega zakona, ki ga danes ne obravnava v tem smislu, občina nima, bom rekel, nekih koristi, ta zakon, ki je ne naslavlja  teh težave, mislim, da kliče po popravku zakona. Torej, v tem smislu, da bo tudi občina, ki ima največ prebivalcev romske skupnosti ali pa med največjimi od tega zakona beneficirala. Jaz verjamem, da je  predlog, ki ga danes obravnavamo dobronameren in tudi lokalna skupnost je tista, ki ima določeno odgovornost in ki ve kateri so njeni problemi. Tu bi želel izpostaviti, da lokalna skupnost že rešuje določene težave, rešuje stanovanjsko problematiko preko javnega stanovanjskega sklada, ki ga nekatere občine nimajo, manjše, pa ga mestne občine vse imajo in imajo iz tega iz stališča tudi določene stroške. Ker vemo, da neprofitna najemnina, kakor je trenutno že veljavi, ampak se bo spremenila, zaenkrat še ne pokriva stroškov občine s stanovanji, ki jih imajo. Po mojem mnenju, tudi če občina dobi ta denar pa ga nameni za potrebe ljudi na svojem območju. Ona ga mora vlagati po principu javne koristi. Menim, da bo šel za ljudi, ki jih je to potrebno. Tudi za  izgradnjo socialnih in neprofitnih stanovanj in če vemo, da imamo mi določen delež  populacije, ki je procentualno večji, kot je v drugi smeri bo tudi za te potrebe </font><br/>
<br/>
<b><font size="4">19. TRAK (HK)- 11.35</font></b><br/>
<br/>
<font size="4">(nadaljevanje) namenjen in kar se mi zdi še pomembno je to, da če se, bom rekel, določen denar zagotovi s strani države, potem pomeni to tudi, da zmanjšuje določene socialne konflikte med ljudmi. Mi smo imeli v Mariboru kar močno debato na primer zakaj večinoma ena skupnost upravičena do neprofitnih stanovanj, torej ko se razvrsti po kriteriju. Imamo, bom rekel, v eni skupnosti toliko revežev in socialno izključenih, da oni dominirajo na listi in drugi ne pridejo na vrsto in meni se zdi tak način reševanja primeren. Bi pa želel opozoriti na širšo problematiko tega kako se na primer dodatna sredstva, ki jih občine pridobijo, bom rekel nepregledno ali nenamensko trošijo, pa bom tu izpostavil primer Dravskih elektrarn, ki iz področja koncesije, nadomestila za uporabo stavbnih zemljišč in vodnih povračil v lokalno okolje, torej vsem tem obdravskim občinam letno namenijo 20 milijonov eur. Torej, če nekdo dobi zaradi vode 20 milijonov eur, torej, če občine dobijo zaradi tega 20 milijonov, zaradi te rabe vode, 20 milijonov v svoje proračune, govorim o občinah ob reki Dravi, potem tudi po enaki analogiji je smiselno, da občina, ki dobi denar zaradi proizvodnje elektrike ta denar porabi tudi za blaženje posledic, ki nastane kot škoda proizvodnji elektrike. Zdaj, če te škode ni, če se ta denar nenamensko porablja, potem po taki logiki občine ne bi bile upravičene do teh sredstev. Mislim, da če govorimo malo širše, mislim, da je prav, da se te zadeve uredijo v dobrobit ljudi, ki na tem območju živijo. Bi pa želel pač ravno opozoriti na primer mestne občine Maribor, ki je občina z enim večjih deležem romskega prebivalstva pa očitno do teh izravnav ni upravičena. </font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Hvala, besedo ima gospod Pavlin.</font><br/>
<br/>
<b><font size="4">BLAŽ PAVLIN (PS NSi): </font></b><font size="4">Hvala lepa za besedo. Bom zelo kratek. Kolegi, predvsem gospod Baković, pa gospod Polnar, pa državna sekretarka so že obrazložili kaj smo takrat, ko smo te spremembe zakona predlagali, se pravi decembra 2020, dejansko mislili. Vseskozi sem bil prepričan, oziroma sem še zdaj, da smo takrat imeli namen, da se za te občine zagotovi dodaten denar, se pravi korektiv primerne porabe, ki pa ne bo namensko porabljen samo za uresničevanje oziroma za namen romskih naselij. Naj poudarim, da bi to podkrepil, da smo ta amandma, novi amandma za novi 18.c člen Zakona o razbremenitvi občin predlagale stranke koalicije, se pravi SDS, SMC, NSi in DeSUS za sejo matičnega delovnega telesa. Zdaj bom pa v izogib razumevanju kaj smo takrat mislili s tem amandmajem za novi 20.a člen Zakona o financiranju občin. Bom prebral samo zadnji stavek drugega odstavka teh obrazložitev, obrazložitve tega amandmaja »Zato je določba novega 20.a člena treba razumeti kot korektiv primerne porabe občine in ne kot plačilo za dejanske potrebe romske skupnosti v konkretni občini.« Mislim, da iz te obrazložitve  se dejansko vidi zakaj je bil ta denar namenjen. Kot korektiv primerne porabe in ne za namensko porabo za samo za romsko skupnost v posamezni občini. Kot je že kolegica Anja povedala, v tistih občinah, kjer so romski prebivalci so tako potrebe romske skupnosti kot potrebe lokalne </font><br/>
<br/>
<b><font size="4">20. TRAK (HK)- 11.40</font></b><br/>
<br/>
<font size="4">	(nadaljevanje)skupnosti, se pravi ostalih prebivalcev, ki živijo s to romsko skupnostjo. Mislim, da ta korektiv primerne porabe gre v to, da se vzporedno rešuje tako romsko problematiko, kot problematiko tega prebivalstva, ki živi z Romi. Najlepša hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Besedo ima gospa Sukič.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Ja, spoštovane in spoštovani. Saj ste zdaj v bistvu povedali. Kaj ste nameravali, pa ste malo napak napisali in ste napisali lani pač tako, da moramo zdaj spreminjati 20.a člen, da bo skladen s tem kar ste vi nameravali. Vi ste dejansko lani napisali tako, da so bila sredstva strogo namenska za sofinanciranje uresničevanja  ustavnih pravic stalno naseljene romske skupnosti, pa tega niste nameravali ampak ste se očitno zmotili v dikciji in zato nas ne tukaj imeti za malo neumne. Zato mi danes pravzaprav spreminjamo 20.a člen. In to je tisto, kar jaz ves čas danes poskušam povedati, pa me ves čas izpodbijate kot da jaz ne razumem za kaj gre. Seveda razumem. Lani se vam je zapisalo, da so bila sredstva strogo namenska v resnici pa tega niste imeli namena in seveda tudi v praksi se ni tako dogajalo in zdaj hočete vi legalizirati to prakso skladno z vašim lanskim namenom in spremeniti vašo ponesrečeno dikcijo. Moram povedati, da v levici smo se pa seveda strinjali z dikcijo od lani, kjer so bila sredstva strogo namenska namenjena točno uresničevanju ustavnih pravic stalno naseljene romske skupnosti, kar pomeni, da bi ta sredstva morala biti namenjena vlaganju recimo infrastrukture v romskih naseljih, infrastrukture, ki je ponekod praktični ni in je še naprej tudi ne bo, četudi bodo občine dobile ta, torej nenamenska sredstva, po novem. Zato mi je to sprenevedanje res žalostno in ne vem zakaj res mislim, zloraba, pravzaprav tega, da nekje živi romska skupnost. Ali pa kot je kolega Rajh opozoril, zakaj pa mestna občina Maribori potemtakem ne bi dobila, ki pa ima kar 3.000 prebivalcev romske skupnosti ali pa Ljubljana, ki ima Roje, tako kot je kolega </font><font size="4" color="#2F2F2F">Möderndorfer opozoril. Glejte, sami se zapletate in sigurno bodo tudi te mestne občine sprožile pobudo. Potem bodo pa dobile znatna sredstva, recimo Ljubljana kakšnih 5 milijonov eur, ki jih bo lahko namenila kamorkoli samo Romom ne. To je ena stvar, druga stvar pa koleg Rajh, se ne strinjam glede analogij med koncesijami in za elektriko in pa ustavnimi pravicami romske skupnosti. Mislim, da to niso ustrezne primerjave. Mislim, tu govorimo o ljudeh, ki živijo v katastrofalnih pogojih, v marsikateri občini in tako bo tudi na žalost še naprej ostalo, četudi bodo kot rečeno, te občine dobile še več denarja na račun tega, ker na njihovem ozemlju živi romska skupnost. Zato levici seveda te spremembe 20.a člena  ne moremo podpreti. Lani se vam je ta napaka, ki se vam je primerila, je bila točno taka, da smo mi bili zadovoljni z dikcijo. Letos, pa vaša korektura pomeni, točno to izigravanje dejstev, da nekje živi romska skupnost. In vse drugo se bo naredilo, samo za Rome se še naprej ne bo ustrezno poskrbelo. Mi seveda tega ne bomo podprli. Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Besedo ima gospod Černigoj.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani predsedujoči hvala za besedo. Spoštovana državna sekretarka, kolegice in kolegi. Preden začnem s samim Predlogom zakona o spremembah in dopolnitvah Zakona o financiranju občin danes zelo jasno stališče, da sam osebno zaupam lokalni samoupravi, da bodo učinkovito porabila dodatno  zagotovljena sredstva in v okviru primerne porabe in potreb lokalnega prebivalstva, kar so tudi Romi. In tukaj moramo biti zelo jasni, glasni in tukaj ne sme biti dvoma. In druga stvar, ki moram jo tukaj izpostaviti, da me zelo veseli, da vsi člani Pododbora za romsko problematiko so tukaj složni in se s to dikcijo strinjajo in zame kot poslanca je to popolnoma veliko zagotovilo, da dana rešitev gre v pravo smer. Me pa po eni drugi strani skrbi</font><br/>
<br/>
<b><font size="4">21. TRAK (HK)- 11.45</font></b><br/>
<br/>
<font size="4">	(nadaljevanje)da v tem pododboru ni stranke, ki je danes najglasnejša. Le zakaj? Ampak, kot smo že večkrat slišali bodo dodatne obveznosti za državni  proračun višje v predvideni višini ena in pol milijona eur za posamezno leto in ta sredstva bodo sofinancirala uresničevanje ustavnih pravic stalno naseljene romske skupnosti. S tem predlagatelji želimo z novelo doseči bolj določeno in jasno razumevanje. Ureditev sofinanciranja občin, ki jih imajo občine zaradi zagotavljanja pravic stalno naseljene romske skupnosti. To govorim namreč o 20.a členu. Če se pa za konec še dotaknem 26. člena, katerega tudi sam podpiram, saj dopolnjuje nabor nalog s področja informacijsko komunikacijske tehnologije, ki jih opravljajo skupne občinske uprave in se sofinancirajo tudi iz državnega proračuna v višini oziroma za to bo potrebno približno pol milijona eur. Zdaj, za konec bi poudaril, da v Novi Sloveniji podpiramo razvoj lokalne samouprave in prizadevanja za skladen regionalni razvoj vseh predelov Slovenije skladno z  načelom subsidiarnosti se zavzemamo za pravico lokalnih skupnosti, da samostojno urejajo, upravljajo in imajo svoje pristojnosti vse javne zadeve iz življenja in dela prebivalcev na njihovem območju ter da  ne posega v pravice in obveznosti drugih lokalnih skupnosti. Vsekakor bom tudi podprl vse amandmaje, ki smo jih v koaliciji podali, smo tudi sledili Zakonodajno-pravni službi in za konec naj povem, da bom Predlog zakona o spremembah in dopolnitvah Zakona o financiranju občin podprl. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Gospa Sukič, izvolite. </font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Spoštovani kolega zakaj nismo v tem pododboru. Ravno zato, ker tam sedite taki ljudje, ki ponujate take rešitve za Rome, ki so rešitve za se druge, samo za Rome ne. Se pravi skrbite za dobrobit prebivalcev ostalih, ki trpijo zaradi sožitja z Romi ali nekaj takega. Skratka, ne se hecat. In da zaupate županom. Še enkrat, zakoni se ne pišejo zato, da mi zaupamo županom, zakoni se pišejo tako, da morajo vsi župani enako uresničevati in implementirati zakonske določbe ne glede na to, kako čutijo ali ne čutijo do Romske skupnosti. Zato so zakoni, ne pa prosto po presoji vsakega župana posebej. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Kolegice in kolegi omejite se na predmet, ki je pred nami, to je Zakon o dopolnitvi Zakona o financiranju občin. Želi še kdo besedo? Anja Bah Žibert. Prosim.</font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa. Je postopkovno. Jaz bi lepo prosila, če gospo Sukič opozorite. Namreč Pododbor za spremljanje romske problematike deluje v okviru tega odbora, matičnega, bil je tudi ustanovljen, povabljene so bile vse poslanske skupine. Levica se za to ni odločila in danes pač poslušamo iz njihove strani kaj mi počnemo. In česa ne. Ampak to ni res. Pododbor se je srečal z vsemi predstavniki romskih skupnosti, svetniki, se je srečal z  lokalnimi skupnostmi, tako da to je čisto zavajanje in je nekorektno in v bistvu sprevrženo. Kajti kar veliko truda je bilo narejenega. Koraki grejo res  počasi ampak upam, da se bo izboljšalo. Zato bi res  prosila, da se pač opozori, ker to je bila izrečena laž in neresnica in diskreditacija pododbora in vseh članov, ki v njem delujejo.</font><br/>
<br/>
<b><font size="4">	PREDSEDNIK MAG. BRANKO GRIMS</font></b><font size="4">: Hvala. Ugotavljam, da drugih prijavljeni ni. Zaključujem razpravo. Prehajamo na odločanje. Glasovali bomo o dveh amandmajih in sicer oba amandmaja je predlagala koalicija SDS, NSi in SMC. Najprej bomo odločali o amandmaju k 2. členu. </font><br/>
<font size="4">	Prosim, da preverite glasovalne naprave. Glasovali bomo z glasovalnimi napravami.</font><br/>
<font size="4">	Glasujemo torej o amandmaju koalicije k 2. členu. Glasovanje teče. </font><br/>
<font size="4">	Kdo je za? (10 članov.) Je kdo proti? (Nihče.) </font><br/>
<font size="4">	Amandma je sprejet. </font><br/>
<br/>
<b><font size="4">22. TRAK (HK)- 11.50</font></b><br/>
<br/>
<font size="4">	(nadaljevanje) Glasujemo še o drugem amandmaju, to je amandma k 4. členu. Želi kdo obrazložiti svoj glas? Ugotavljam, da nihče. Glasujemo. Glasovanje teče. </font><br/>
<font size="4">	Kdo je za? (10 članov.) Je kdo proti? (Nihče.) </font><br/>
<font size="4">	Tudi ta amandma je sprejet. </font><br/>
<font size="4">	S tem smo zaključili glasovanje o amandmajih.</font><br/>
<font size="4">	Glasujemo zdaj o celotnem besedilu zakona, se pravi o vseh členih skupaj z izglasovanimi amandmaji in seveda vključno z naslovom zakona. Želi kdo obrazložiti svoj glas? Ugotavljam, da nihče. Glasujemo o besedilu zakona. Glasovanje teče. </font><br/>
<font size="4">	Kdo je za? (13 članov.) Je kdo proti? (2 člana.) </font><br/>
<font size="4">	Ugotavljam, da je v drugi obravnavi na seji odbora besedilo sprejeto. </font><br/>
<br/>
<font size="4">	S tem zaključujem to točko dnevnega reda. Glede poročevalca, če ni drugih predlogov, bo to predsednik odbora. Zaključujem tudi sejo, vsem hvala za udeležbo in srečno. </font><br/>
<br/>
<b><font size="4">Seja je bila končana 21. decembra 2021 ob 11.51.</font></b>
</root>