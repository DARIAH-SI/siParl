<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA ODNOSE S SLOVENCI V ZAMEJSTVU IN PO SVETU</font></b><br/>
<b><font size="4">16. seja</font></b><br/>
<br/>
<b><font size="4">(1. julij 2021)</font></b><br/>
<br/>
</p></div><br/>
<b><font size="4">Sejo je vodil Dušan Šiško, predsednik komisije.</font></b><br/>
<b><font size="4">Seja se je začela ob 9.02.</font></b><br/>
<br/>
<b><font size="4">1. TRAK: (VP) </font></b><br/>
<br/>
<b><font size="4">	PREDSEDNIK DUŠAN ŠIŠKO: </font></b><font size="4">Spoštovane članice in člani komisije, državni sekretar, predstavniki ministrstev, vabljeni ter ostali prisotni, lepo pozdravljeni. </font><br/>
<font size="4">	Pričenjam 16. sejo Komisije za odnose s Slovenci v zamejstvu in po svetu. Ob začetku seje vas naprošam, da tekom celotne seje vzdržujete in spoštujete predpisano medsebojno razdaljo ter nosite zaščitno masko. Članice in člane komisije prosim, da preverite tudi ali imate s seboj prenosne identifikacijske kartice za morebitno glasovanje. </font><br/>
<font size="4">	Obveščam vas, da so zadržani in se seje ne morejo udeležiti naslednje članice oziroma člani komisije: Lidija Divjak Mirnik, Felice Žiža, Marko Bandelli, Koprivc Marko. Na seji kot nadomestni član oziroma članice komisije s pooblastilom, trenutno ni nobenega.</font><br/>
<font size="4">	Glede na to, da je seznam vabljenih obširen, na tem mestu nebi prebiral, saj je razviden s sklica.</font><br/>
<font size="4">	Udeležbo so opravičili: predsednika Kulturnega društva Člen 7 za avstrijsko Štajersko Pavlova hiša mag. Suzanne Weitner, predstavniki Ministrstva za gospodarstvo, razvoj in tehnologijo ter predstavniki Ministrstva za delo, družino, socialne zadeve in enake možnosti.</font><br/>
<font size="4">	Prehajamo na določitev dnevnega reda. S sklicem seje ste prejeli dnevni red. Ker v poslovniškem roku nisem prejel predlogov za njegovo spremembo, je določen takšen dnevni red seje kot ste ga prejeli s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA, TO JE SEZNANITEV S POROČILOM VLADE REPUBLIKE SLOVENIJE O REALIZACIJI, NAČRTOVANIH DEJAVNOSTIH IN SREDSTVIH ZA SLOVENCE IZVEN MEJA REPUBLIKE SLOVENIJE V LETU 2020. </font></b><br/>
<b><font size="4">	</font></b><font size="4">Gradivo k tej točki, ki smo ga prejeli od Vlade Republike Slovenije, z dne 10. 6. 2021 je objavljeno na spletnih straneh Državnega zbora s sklicem. Gradivo predstavlja realizacijo sprejetega sklepa komisije na 1. nadaljevanju 2. seje dne 21. 3. 2019, s katerim se je Vladi priporočalo vsakoletno poročanje o realizaciji, načrtovani dejavnosti in sredstvih za Slovence izven meja Republike Slovenije. </font><br/>
<font size="4">	Za uvodno predstavitev obravnavanega gradiva dajem besedo državnemu sekretarju na Uradu Republike Slovenije za Slovence v zamejstvu in po svetu dr. Dejanu Valentinčiču. </font><br/>
<font size="4">	Državni sekretar, izvolite. Imate besedo. </font><br/>
<br/>
<b><font size="4">2. TRAK: (VP) 9.05</font></b><br/>
<br/>
<font size="4">	</font><b><font size="4">DR. DEJAN VALENTINČIČ: </font></b><font size="4">Gospod predsednik, hvala lepa. Lep pozdrav vsem.</font><br/>
<font size="4">	Torej Urad za Slovence v zamejstvu in po svetu je tudi v letu 2020, kot vsako leto, kot je ustavna obveznost Republike Slovenije s 5. člena in Uradu poverjena ta naloga, torej da koordinira politike Republike Slovenije do Slovencev izven njenih meja.</font><br/>
<font size="4">	Torej izvajali smo različne aktivnosti, ukrepe z namenom spodbujanja ohranjanja in razvoja slovenske identitete, jezika, kulture v zamejstvu in po svetu. Mogoče začnem pri izseljenstvu, torej pri tej točki, ki je tako finančno kot recimo tudi vsebinsko mogoče malo manj izrazita. Torej ker so manjši, začnimo pri njih. Pozitivna diskriminacija. </font><br/>
<font size="4">	Torej seveda Urad poskuša z različnimi aktivnostmi biti tem ljudem čim blizu, njihovim organizacijam, jih navezovati na Slovenijo. Je pa v letu 2020 to seveda bistveno spremenila pandemija, tako da osebnih srečanj je bilo zagotovo manj kot običajno, smo se pa tukaj na vse možne načine poslužili sodobne informacijske digitalne tehnologije. Tako za zelo veliko virtualnih srečanj, sestankov in lahko rečem tudi dogovorov in premikov se je zgodilo v tem letu. Urad vsako leto objavi razpis za podporo kulturnim dejavnostim, tako je bilo tudi v preteklem letu. Lahko rečemo, da se v zadnjih letih poleg vseh običajnih aktivnostih podpiramo fokus predvsem premika tudi napram tem mladim izobražencem, ki zadnja leta zapuščajo državo. Torej govora je to t.i. begu možganov, ki ga poskušamo spremeniti v kroženje možganov, in tukaj potem podpiramo tako, lahko bi rekel, ti dve centralni organizaciji, ki s te s tem ukvarjata, to sta UTIS in ASEF, pa potem razne pobude, ki se na terenu pojavijo v določeni državi. Kar se tiče odnosa do tradicionalnih skupnosti, torej poskušamo seveda po eni strani sodelovati z Ministrstvom za izobraževanje, ki napotuje razne učitelje po Evropi, ki učijo. Za neevropske države, ki kjer takih učiteljev ni, pa predvsem poskušamo tem prostovoljcem, ki poučujejo v sobotnih šolah, z našimi izobraževanji čim bolj pomagati pri, da tako rečem, ohranjanju in izboljševanju didaktičnih sposobnosti. Na žalost v lanskem letu ni moglo biti do realizacije do seminarja za učitelje, ki se izvaja bodisi v Sloveniji, kjer prihajajo predvsem učitelji iz južne Amerike, ali pa naši učitelji odhajajo v severno Ameriko, torej da izvajajo take delavnice za ameriške in kanadske učitelje slovenščine, zato pa je seminar potekal v virtualni obliki. To seveda ni popolnoma enakovredno, ampak vendarle je pa pozitivna stvar tega, da potem tudi omogoča celo večjo udeležbo, ker se seveda marsikdo, ki zaradi službenih obveznosti sicer nebi mogel priti, pride, se udeleži virtualno. Ena pomembna stvar, ki jo tudi Urad izvaja, je spodbujanje arhivske dejavnosti, torej seveda naša društva po svetu imajo stoletno in več kot stoletno tradicijo, veliko gradiva se je nabralo. Včasih se sprašujemo, kaj se bo s tem zgodilo, zato Urad zelo sodeluje z Arhivom Republike Slovenije, da hodijo arhivarke tja, malo da popisujejo stvari, pa tudi zato da nekako izobražujejo te lokalne ljudi, entuziaste v teh društvih, kako pravilno hraniti in arhivirati to gradivo. </font><br/>
<font size="4">	Mogoče, kar se tiče izseljeništva, še tri take kratke točke. Torej, prva je, da je Urad sofinanciral ciljno-raziskovalni projekt na temo stoletnice rojstva slovenske raziskovalke dr. Branislave Sušnik, ki je v Paragvaju si ustvarila zelo veliko ime. Torej ta projekt je zaključen in je v preteklem mesecu tudi doživel javne predstavitve prvih rezultatov. Druga stvar, ki jo delamo, o čemer je na tej komisiji pogosto govora, je repatriacija. Torej repatriacija je potekala, kolikor so okoliščine dovoljevale, ampak nekih večjih  težav in zapletov ni bilo. In nenazadnje ravno v soboto, torej v Ribnici pripravljamo prireditev Dobrodošli doma, naša centralna vsakoletna prireditev, kjer poskušamo tudi slovenski javnosti, slovenski publiki predstaviti našo izseljensko in tudi zamejsko kulturo, aktivnosti, hkrati pa seveda si želimo, da se tudi ti ljudje med seboj povezujejo. Zato vsi lepo vabljeni v Ribnico v soboto.</font><br/>
<font size="4">	Kar se tiče zamejstva mogoče en tak čisto kratek pogled po štirih državah. Torej lahko bi rekli, da je za vse štiri države značilno, da se odnos tako oblasti kot večinskega prebivalstva do naših skupnosti izboljšuje. Seveda še vedno ni idealen. Povsod nekako </font><br/>
<br/>
<b><font size="4">3. TRAK: (VP) 9.10</font></b><br/>
<br/>
<b><font size="4">	</font></b><font size="4">(nadaljevanje) prizadevamo, da bi prišlo do boljše kolektivne zaščite, do višjega financiranja, ampak premiki so divni, saj naša naloga je tudi kako sedaj iz tega maksimalno nekako izkoristiti. </font><br/>
<font size="4">	Torej, v Italiji je gotovo preteklo leto zaznamovala 100 letnica požiga Narodnega doma in 90 obletnica usmrtitve Bazoviških junakov,  vsi vemo, kaj se je tam dogajalo. Torej za nas gotovo, poleg teh spravnih dejanj, zelo pomembno tudi torej podpis memoranduma, ki nekako nakazuje, da bi kmalu prišlo do vrnitve narodnega doma. Tema, ki je zagotovo trenutno zelo aktualna, je zagotovitev političnega predstavnika na deželni in državni ravni za Slovence v Italiji. Vemo, da nobena od sosednjih štirih držav nima ureditve kot jo ima Slovenija za italijansko in madžarsko narodno skupnost. In ker je tukaj Slovenija dober zgled, seveda vedno spet izražamo naša pričakovanja, da se v enaki smeri uredi tudi v teh državah. </font><br/>
<font size="4">	Torej kar se tiče Avstrije, tudi seveda ena taka zelo pomembno simbolno leto, stoletnica plebiscita, ki ga seveda Slovenci ne moremo praznovati, lahko pa obeležujemo to. Tudi tam je prišlo do nekih premikov, lahko rečemo. In seveda tudi tukaj neke posledično pozitivne zadeve kot je recimo postavitev dodatnih dvojezičnih tabel v trški občini Šentjakob v Rožu, skoraj podvojitev sredstev in tako naprej. Seveda to so vse stvari, kjer je Urad nekako poskušal stati ob strani, pomagati, kjer se je dalo, in bil udeležen v te pogovore. </font><br/>
<font size="4">	Slovenska skupnost na Hrvaškem. Torej zagotovo največji nekako uspeh, ki smo ga šteli, je bila v preteklem letu izvolitev Barbare Antolić Vupora iz Varaždina v sabor, v hrvaški parlament. Torej ona ni nastopala kot manjšinska poslanka, ampak kot poslanka na hrvaški listi, kljub temu pa seveda s svojimi aktivnostmi za nas zelo pomembna. Drugače seveda Urad poskuša z društvi, ki delujejo na Hrvaškem, imeti reden dialog, jih spodbujati pri njihovi dejavnosti, predvsem pa seveda, da bi se njihove aktivnosti približale tudi aktivnostim kot so v Italiji, Avstriji in na Madžarskem, torej poleg kulturnega dela tudi nekako zavedanje o političnih pravicah, o možnosti živeti kot neka politična skupnost. En večji projekt, ki smo ga začeli v preteklem letu oziroma nadaljevali, se opravičujem, je vzorčna kmetija v Gorskem Kotarju. Torej to je nekako bilo narejeno po zgledu zelo dobrega primera v Porabju in se sedaj nadaljuje naprej. </font><br/>
<font size="4">	In tako se premikam na Madžarsko. Torej vzorčna kmetija, že omenjena, je zagotovo nek dober primer, kako Slovenija pomaga pri razvoju lokalnega teritorija. S tem nadaljujemo, poskušamo ta projekt razvijati, hkrati pa, torej pojavljajo se različne možnosti za gospodarski razvoj tega območja tako znotraj Slovenije kot v sodelovanju s Hrvaško. In pri tem zelo aktivno sodelujemo, da bi vendarle tudi se nekako ekonomske možnosti ljudi na tem območju izboljšale. Seveda ob tem pa ne pozabljamo na jezik, torej da bi se jezik ne samo ohranjalo, ampak tudi razvijalo. </font><br/>
<font size="4">	Torej to je pogled po državah. Mogoče še en centralni pogled, torej iz vidika Urada. Torej neke aktivnosti, ki smo jih v zadnjem letu, lahko rečemo, zelo okrepili, poleg to, kar sem prej omenil, priseljenstvo, torej vprašanje sodobnega izseljevanja in kroženja možganov, pri zamejstvu je gotovo treba vedno več pozornosti namenjati ohranjanju in razvoju jezika na teh teritorijih, posebej pri prvih stopnjah izobraževanja, se pravi jasli in vrtci. Kajti, vemo, ko se je pisala manjšinska zakonodaja, ni še bil standard, da so otroci hodili v vrtce, kaj šele v jasli, ampak se je po navadi izobraževanje začelo z osnovno šolo. In tam je zaščita boljša, medtem ko pri teh najnižjih stopnjah torej teh zavez ni in zato potem tudi, ko se te potrebe pojavijo, seveda so potrebni večji napori Slovenije tako pri prepričevanju teh držav, da prevzamejo del bremena, kot nenazadnje seveda tudi Slovenija mora tukaj malo prispevati.</font><br/>
<font size="4">	Lahko rečem, da smo v preteklem letu zelo okrepili in intenzivirali sodelovanje z ostalimi resorji. Torej Urad je gotovo koordinator tematike Slovencev v zamejstvu in po svetu, ampak seveda ne more vsega urad sam rešiti. Tako, da z ostalimi resorji sodelujemo intenzivneje in bolje kot prej. Recimo en tak rezultat, ki ga lahko povem, recimo ravno trenutno v obravnavi je ta Zakon o znanstvenoraziskovalni dejavnosti, in recimo prvič je tukaj zamejska tematika izrazito omenjena in tudi zamejski inštituti bodo lahko nekako del tega slovenskega znanstvenega sveta.</font><br/>
<font size="4">	In mogoče samo še zadnja stvar, ki jo omenim. </font><br/>
<br/>
<b><font size="4">4. TRAK: (VP) 9.15</font></b><br/>
<br/>
<b><font size="4">	</font></b><font size="4">(nadaljevanje) Torej zelo se trudimo tudi, da bi ta dejavnost postala, torej aktivnosti Slovencev v zamejstvu, bolj javno prisotne, bolj poznane, zato si trudimo, da bi bile čim bolj medijsko pokrite, čim bolj medijsko prisotne. In mislim, da na tem področju dosegamo neke rezultate, vsaj postopne. En dogodek, kjer tudi upamo in računamo na medijsko prisotnost, ker bi po vseh pravilih moral biti odmeven, je ravno jutri na Uradu odpiramo razstavo in imamo literarno branje Vincenca in Verene Gotthardt. Vsi člani komisije ste prejeli vabilo. Torej Vincenc Gotthardt je bil nominiran za Kersnika, Verena Gotthardt pa za najvišjo nemško literarno nagrado, tako da je velika čast, da ju imamo med sabo in vas tudi iz tega mesta lepo vabim, da se jutri udeležite tega branja in otvoritve. </font><br/>
<font size="4">	In nenazadnje seveda za vse te naše aktivnosti, ki sem jih naštel, seveda je potrebna tudi gmotna, materialna podstat. V preteklem letu je prišlo do povečanja sredstev za Slovence v zamejstvu in po svetu. Torej vsega skupaj je Republika Slovenija namenila 11 milijonov 955 tisoč evrov, pa še malo več. Seveda največji delež pri tem ima Urad, sodelujemo pa tudi z ostalimi resorji, ki nekako v svojih delokrogih podpirajo različne aktivnosti; o tem bodo gotovo sami povedali. Kot si lahko predstavljate, seveda tudi potrebe naraščajo. Mi seveda si prizadevamo, da bi se ta proračun še povečal. Do sedaj smo imeli vedno podporo te komisije, ste razumeli tematiko in pomen. In tudi seveda nenazadnje vse investicije v naše rojake se multiplicirajo. In seveda se priporočamo za takšno podporo tudi vnaprej. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala vam za izčrpno poročilo.</font><br/>
<font size="4">	Želi še kdo besedo od predstavnikov Vlade? Prosim, da se za magnetogram tudi predstavite, če boste govorili. </font><br/>
<font size="4">	</font><br/>
<font size="4">	</font><b><font size="4">VLADIMIR ČELIGOJ: </font></b><font size="4">Hvala lepa. Vladimir Čeligoj, Ministrstvo za kmetijstvo, gozdarstvo in prehrano.</font><br/>
<font size="4">	Jaz bi želel samo v nekaj stavkih povedati glede slovenskih zamejskih kmetijskih organizacij in njihovem delovanju v minulem letu v vseh štirih državah. </font><br/>
<font size="4">	Če začnem s Kmečko zvezo Trst na področju Furlanije-Julijske krajine. Odigrava, je tudi lani odigravala pomembno vlogo v smislu svetovalne službe. Za razliko od Slovenije in Avstrije, kjer imamo kmetijsko-gozdarsko zbornico, v Italiji te zbornice ni, zato pomembno vlogo med slovenskimi kmetij vzdolž celotne meje, od Milj pa tja do Kanalske doline, opravlja Kmečka zveza Trst. Lani so tudi praznovali 70-letnico svojega obstoja in delovanja in seveda tudi ustrezno obeležili. Sodelujejo tudi pri projektu Gastro 21, pomembno pa je, da tudi vsako leto zelo dajo svoj delež pri predstavitvi turističnih kmetij iz Slovenije in zamejstva na največji regati Barkovljanki. </font><br/>
<font size="4">	Če gremo v Avstrijo, tukaj moram povedati, da je Skupnost južnokoroških kmetic in kmetov pomemben faktor narodnostne zavesti na Avstrijskem Koroškem. Še posebej zato, ker v sklopu Skupnosti južnokoroških kmetic in kmetov je, so zastopani tudi v deležni kmetijsko-gozdarski zbornici s štirimi člani. Letos so ponovno volitve jeseni in mi jim bomo skušali tudi določeno podporo dati ob priliki teh volitev. V sklopu Skupnosti južnokoroških kmetic in kmetov je kmečka izobraževalna skupnost, ki je tudi lani kljub koroni virtualno izpeljala določena izobraževanja in predavanja za slovenske kmete na Avstrijskem Koroškem. Pomembna stvar pri njih je tudi srečanje kmetov petih dežel, ki jo organizirajo vsako leto. Lani žal zaradi covida je to odpadlo. Upajmo, da bo morda to letos. </font><br/>
<font size="4">	Če gremo na Madžarsko, tukaj imamo razvojno agencijo Slovenska krajina. </font><br/>
<br/>
<b><font size="4">5. TRAK: (VP) 9.20</font></b><br/>
<br/>
<b><font size="4">	</font></b><font size="4">(nadaljevanje) Naj omenim, da razvojna agencija je zelo pomemben faktor razvoja predvsem na kmetijstvo in da so zelo uspešni pri prijavljanju in pridobivanju sredstev pri čezmejnih programih. Tudi zdaj teče projekt, ki se bo odražal na kmetiji, in sicer projekt Etoslant. Potenciali kmetije so kar veliki in glede na to, kot je že prej državni sekretar omenil, da so določeni fondi, tako madžarski kot tudi potencialno naj bi bili slovenski, velja to kmetijo tudi v bodoče podpreti z določenimi programi, ki jih pač sami pripravljajo. Nenazadnje bo o tem več povedala predsednica Zveze Slovencev na Madžarskem gospa Andreja. </font><br/>
<font size="4">	No, in če zaključujem s Hrvaško. Hrvaška tukaj, tudi lani smo nudili določeno izobraževanje in praktične primere skozi Kmetijsko-gozdarsko zbornico, konkretno enoto Ljubljana. In moram reči, da so kar velike korake naredili na tem področju. Glavna stvar pa je, kot je že državni sekretar prej omenil, vzorčna turistično-izobraževalna kmetija, ki smo jo lani skupno z Uradom začeli graditi. </font><br/>
<font size="4">	Vse štiri zamejske slovenske kmetijske organizacije so povezane v koordinacijo AGRA-SLOMAK. No, in lani je bistvena stvar poleg rednega programa, v okviru AGRA-SLOMAK-a smo tudi posneli film V objemu domovine. Tako, da jih tudi skozi ta filmski zapis želimo obeležiti. Vsaka od teh organizacij, ki sem jih naštel in povedal določene stvari, so svoja specifika. Nekaj jim je pa skupnega. Skupno je to, da kmetije ohranjajo oziroma da Slovenci, da slovenski kmetje ohranjajo kmetije - in s tem ohranjajo tudi teritorij. Kajti zavedamo se, da tam, kamor je slovenski kmet, tam bo tudi slovenski jezik in slovenska kultura. Ministrstvo za kmetijstvo, gozdarstvo in prehrano se tega dobro zaveda, zato te kmete v vsem celotnem zamejstvu podpiramo in jih bomo tudi v bodoče.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Želi še kdo od predstavnikov Vlade? Vidim, da ne.</font><br/>
<font size="4">	Potem odpiram še za ostale vabljene. Pri tem vas obveščam, da lahko svoja stališča vabljeni podajo le v tej fazi, saj je razprava, ki sledi, namenjena le članicam in članom komisije v kolikor ne boste pozvani k dodatni obrazložitvi. Lepo vas prosim, da se za zvočni zapis in njegov prepis uvodoma predstavite ter svoje stališče omejite nekje na 5 minut. Želi kdo? </font><br/>
<br/>
<font size="4">	</font><b><font size="4">BERNARD SADOVNIK: </font></b><font size="4">Spoštovani gospod predsednik, spoštovani člani in spoštovane članice komisije, dragi državni sekretar. Bernard Sadovnik, Skupnost koroških Slovencev in Slovenk in trenutno tudi predsedujoči sosvetu. </font><br/>
<font size="4">	Sprva bi se Uradu zahvalil za, ne samo za finančno podporo v letu 202, tudi temu, da vedno bolj Urad sledi tudi usklajenemu predlogu krovnih političnih organizacij. Ampak predvsem bi se zahvalil na pomoč v okviru pandemije, ki je tako rekoč dejansko terjala marsikaj tudi pri dejavnostih pri narodni skupnosti. In smo v tem dobrem sodelovanju lahko tudi to krizo tako rekoč mojstrovali s podporami, s fizično pomočjo in seveda tudi s tem, da smo bili v stalnem stiku z Uradom tudi preko socialnih in drugih medijev. Za to velja Uradu dejansko zahvala, ministrstvu, državnemu sekretarju in osebju v Uradu. </font><br/>
<font size="4">	Leto 2020, državni sekretar je že omenil, je prav gotovo bilo leto, ki je na Koroškem marsikaj pozvalo. Namreč ne samo obletnica, 100. Obletnica plebiscita, ampak predvsem tudi 75. Obletnica konce 2. svetovne vojne, 65-letnica podpisa državne pogodbe, </font><br/>
<br/>
<b><font size="4">6. TRAK: (VP) 9.25</font></b><br/>
<br/>
<font size="4">	(nadaljevanje) in vse te obletnice smo poskušali kljub pandemiji na nek način obeležiti. Predvsem sem tukaj hvaležen predsedniku Republike Slovenije, ki je storil dejansko zgodovinski korak, da se je udeležil prireditve v Celovcu in s tem krepil zavest, ki je v naši deželi, raste, namreč zavest dveh narodov, dveh jezikov in skupne poti v deželi in predvsem tudi skupne poti v tej skupni regiji, skupni Evropski uniji. </font><br/>
<font size="4">	Drugo, kar bi rad omenil, da smo, in tudi sam, zelo hvaležni predsedniku Državnega zbora, ki se je udeležil srečanja / nerazumljivo/ in da smo lahko se skupaj spomnili, mi kot potomci in še dve preživeli žrtvi, tudi poboja pri Peršmanu in je s tem država Republika Slovenija tudi izkazala potrebno čast vsem tistim, ki so v tem hudem času nacionalizma dali življenja na vseh ravneh narodne skupnosti.</font><br/>
<font size="4">	Tretje bi rad omenil, seveda politični premik, ki je bil storjen v Avstriji, in tukaj velja zahvala tudi Uradu in vsem institucijam, parlamentu, Vladi, za podporo. Na Dunaju, namreč, da se končno po dolgih 10 letih dejansko povišala finančna podpora Republike Avstrije in s tem omogoča dejansko novo zaorano pot, ledino, da bomo lahko sfinancirali vse dejavnosti in vse potrebe. In ravno pri usklajevanju teh podpor v letošnjem letu se kaže, kakšne velike potrebe so in kaj vse je privedlo do tega, da enostavno ni bilo možno več vzdrževati kulturnih domov in tako naprej. Tako, da imamo velik naval projektov, sanacij, naših kulturnih domov, izobraževalnih ustanov in tako naprej. In predvsem to, kar je državni sekretar izpostavil – da zagotovimo prostore predvsem za jasli, za otroke, ki s tem pridobijo možnost, da se učijo jezika od prvega leta starosti naprej.</font><br/>
<font size="4">	Tretje bi rad omenil, seveda, da smo bili tudi v volilnem letu, in tudi tu smo hvaležni tudi za podporo politični upravni akademiji in seveda tudi našim kmeticam in kmetov, ker ta podpora je na vsak način tudi privedla do tega, da smo lahko občinske in županske volitve ne samo uspešno izpeljali, ampak da smo prvič v zgodovini Koroških Slovencev pri nas v Glavasnici kot enotna lista dosegli v neki dvojezični občini absolutno večino in seveda ohranili, hvala bogu, tudi župana. Zato bi še rad izpostavil, da je ta podpora, ki jo prejemamo, dobro naložena in na vsak način kaže, da dolgoročne strategije privedejo tudi do uspeha, če jih tudi dosledno podpira Republika Slovenija kot to tudi se dogaja na področju podpiranja samostojne politične dejavnosti koroških Slovencev in Slovenk.</font><br/>
<font size="4">	Mi imamo seveda na dnevnem redu vrsto odprtih vprašanj. Paket ukrepov, ki smo ga tudi v sosvetu lansko letu, spominskem letu, soglasno sklenili in naslovili na vse naslove bodisi na Dunaju bodisi na deležni ravni, na občinski ravni, in pričakujemo, da bodo tako rekoč predvsem na zvezi ravni zagotovili čim prej ustrezne zakone, ustrezne reforme, ki bodo krepili ne samo področje šolstva, ampak predvsem področje otroškega varstva in jasli. Tu nujno potrebujemo tozadevne zakone. Znotraj narodne skupnosti smo uskladili tozadevno resolucijo, ki je usklajena, ki jo bomo zdaj obravnavali na vseh forumih in naslovili na zvezno vlado. In bi prosil tudi komisijo in vse prisotne, da potem to resolucijo podpirate, namreč, da pride tukaj do pogodbe 15.a med zvezno vlado in deželno vlado koroško, ki zagotavlja finančno pomoč, finančne okvire in tudi zakonske okvire za otroško varstvo za jasli in tako naprej. 7. člen nam zagotavlja tudi elementarno pedagogiko in zato je nujno potrebno da to, kar je državni sekretar že tudi naznanil, da dejansko to tudi zagotovimo preko zakonov na zvezi ravni </font><br/>
<br/>
<b><font size="4">7. TRAK: (VP) 9.30</font></b><br/>
<br/>
<b><font size="4">	</font></b><font size="4">(nadaljevanje) in seveda potem tudi ukrepe, ki so potrebni na deželni in občinski ravni.</font><br/>
<font size="4">	V tem smislu bi zaključil tudi moja izvajanja, se še enkrat zahvalil za vašo podporo in ob koncu čestital nam vsem k rojstnem dnevu samostojne države. Pred dnevi smo obeležili samostojnost Republike Slovenije, ne samo tukaj na trgu prireditev, ki je dejansko nas vse ganila, ampak smo obeležili tudi na obmejnih prehodih, na Holmecu in na Viču, kjer smo pred 30-imi leti iz, v tem primeru iz Globasnice, skrbeli za hrano za tam zaprte policiste in vojake. In v teh dneh smo se spomnili tega, da so to bili mladi fantje, ki so varovali Republiko Slovenijo, ki so dejansko želeli, da se udejanji to, kar se je v plebiscitu odločilo – da bo samostojna Republika Slovenija zaživela. In smo se spomnili tega, da bi lahko ti mladi fantje bili čez nekaj minut na avstrijski strani in varnosti, ampak so branili slovensko državo. In v tem smislu si želim, da vsi skupaj branimo slovenski narod, slovenski jezik, kulturo, za prihodnost in da izkoristimo predvsem predsedovanje Republike Slovenije Evropski uniji kot možnost res, da promoviramo slovenski jezik in kulturo v Evropo in da se postavimo kot zelo zrel in zelo kulturen narod v tej širini, globalni širini.</font><br/>
<font size="4">	Hvala lepa in vse najboljše.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Želi še kdo? </font><br/>
<br/>
<font size="4">	</font><b><font size="4">BARBARA RIMAN: </font></b><font size="4">Zahvaljujem se za besedo. Barbara Riman, predsednica Zveze slovenskih društev na Hrvaškem. Spoštovani državni sekretar, spoštovani člani komisije za odnose s Slovenci v zamejstvu in po svetu, spoštovani tu vsi prisotni. Zahvaljujem se za priložnost, da na kratko komentiram poročilo o realizaciji načrtovanih dejavnosti in sredstvih za Slovence izven meja v letu 2020. </font><br/>
<font size="4">	Izjemno optimistično sem začela z branjem tega poročila. Ostala sem ponovno razočarana z delom, ki govori o delovanju slovenske skupnosti na Hrvaškem. Dovolite, naj poskusim objektivno predstaviti situacijo slovenske skupnosti v letu 2020. Mogoče bo na ta način nekoliko bolj vidno, da se med pripadniki te skupnosti le dogaja kaj, da obstajajo tudi drugi elementi, ki niso omenjeni v tem poročilu. </font><br/>
<font size="4">	Za začetek bi okvirno predstavila naše razmere, da bi člani komisije vsaj približno dojeli, v kakšnih pogojih delujemo na Hrvaškem. Nisem prepričana, da so vsi seznanjeni z našimi res skromnimi zmogljivostmi.</font><br/>
<font size="4">	Po zadnjem popisu prebivalstva leta 2011 je bilo nekaj nad 10 tisoč Slovencev, v manjšinskem volilnem imeniku – ker tudi to imamo – pa nekaj nad 14 tisoč Slovencev. S čimer se odpira prvo vprašanje, kam je izginilo približno 4 tisoč polnoletnih Slovencev, ampak to je pravzaprav nekatera druga tema. Stebri slovenske kulture na Hrvaškem so samo kulturna društva. Torej lahko žal govorimo o tem, česa na Hrvaškem nimamo, a ohranitev skupnosti bi močno potrebovali. Nimamo slovenske šole. Obstajajo sicer možnost učenja slovenskega jezika 2 do 5 šolskih ur na teden. To financira Republika Hrvaška in to je ta famozni model C, o katerem bom govorila še malo kasneje. Ne obstajajo glasbene šole, ne obstajajo predšolske ustanove, vrtci, ni medijev kot so dnevni, tedenski, mesečni tisk, samo bilteni, ki izhajajo nekajkrat ali samo enkrat letno. Ne obstajajo radijske ali televizijske oddaje in poleg tega večji del hrvaškega obmejnega območja zaradi naravnih geografskih meja, kot je na pri Učka, Čičarija, ne more spremljati programov Radiotelevizije Slovenija, kar si pripadniki slovenskih skupnosti želijo in opozarjajo vsa leta po osamosvojitvi, pa tudi še naprej. In potem verjetno se sprašujete, kaj imamo. Pa obstaja osrednja slovenska knjižnica v Karlovcu, formalno, ki žal relativno slabo sodeluje s slovenskimi društvi, in to so zelo omejene finance s strani Republike Hrvaške. Ter zveza slovenskih društev skupaj z ravnateljico zelo intenzivno zadnja tri leta dela na tem, da bi promovirali in da bi izkoristili vse možnosti, </font><br/>
<br/>
<b><font size="4">8. TRAK: (VP) 9.35</font></b><br/>
<br/>
<b><font size="4">	</font></b><font size="4">(nadaljevanje) ki nam ta osrednja slovenska knjižnica da. Obstaja edina raziskovalna institucija, ko gre za Slovence na Hrvaškem, in to je podružnica Inštituta za narodnostna vprašanja iz Ljubljane, za katero si je raziskovalka na Inštitutu za narodnostna vprašanja dr. Vera Kržišnik-Bukić prizadevala od konca 90-ih let. In inštitut se bori od leta 2006, da bi končno bila odprta ta reška enota. Soustanovitelj je urad za Slovence v zamejstvu in po svetu, in to samo z eno zaposleno osebo. In nič ne kaže, da bi lahko bila v doglednem času možna zaposlitev vsaj še ene osebe vsaj za polovični delovni čas. Novi Zakon o raziskovalni dejavnosti Republike Slovenije pa ne bo pomagal v tem smislu, temveč prav obratno in bo slovenski raziskovalni prostor na Hrvaškem celo s tem skrčen.  Obstaja Zveza slovenskih društev na Hrvaškem z eno zaposleno osebo tajnico. Vodstvo, predsednica in podpredsednica delava pro bono in imava svoji redni službi, jaz na inštitutu, kolegica na ekonomski fakulteti. Tako, da tajnica društva ureja tekoče zadeve zveze, išče dodatne možnosti sofinanciranja delovanja zveze ter obenem prijavlja projekte – kar je nemogoče prijaviti en večji evropski projekt. Obstaja 17 slovenskih kulturnih društev, obstaja kmetijsko-izobraževalna skupnost in obstaja slovensko-hrvaški gospodarski klub. Od teh 17-ih slovenskih društvih pa so zaposlene štiri osebe za polni delovni čas in ena oseba za polovični delovni čas. Obstajajo tudi predstavniki slovenske narodne manjšine na Hrvaškem, a imajo, z izjemo zagrebškega, zelo skrčene finančne možnosti.</font><br/>
<font size="4">	To je realna situacija med pripadniki slovenske manjšine na Hrvaškem. Lani res nismo bili aktivni kot smo načrtovali prav zaradi Covid-19, toda kljub temu bi omenila nekaj aktivnosti, ki so za nas pomembne, prav zato, ker je, ko gre za zaposlitev znotraj slovenske skupnosti na Hrvaškem, to število izjemno majhno. </font><br/>
<font size="4">	Odobreni so bili vsi trije prijavljeni projekti, ki smo jih prijavili, za dodatno financiranje na Ministrstvo za znanost in izobraževanje Republike Hrvaške, in to je, da je zveza prvič uspela dobiti take projekte. </font><br/>
<font size="4">	Prvi je bil literarni nagradni razpis za učence in dijake pouka slovenščine v vseh oblikah na Hrvaškem. To je torej prvič v zgodovini. Prijavilo se je 15 otrok, vsi prispevki so bili objavljeni v glasilu Sopotja, ki ga na Reki izdaja Slovenski dom Bazovica v sodelovanju s slovenskima sveta na mestni in županijski ravni. Prinesla sem nekaj izvodov in se zahvaljujem, da je gospa razdelila poslancem. </font><br/>
<font size="4">	Drugi razpis je bil povezan z učnim gradivom, ki je tudi, ga imate, to je tista pobarvanka. Namreč Slovenci na Hrvaškem nimamo didaktičnega materiala za učenje slovenskega jezika in učitelji uporabljajo gradivo namenjeno otrokom v Italiji in Avstriji. Zveza je tako v letu 2020 izdala pobarvanko namenjeno predšolskim otrokom in učencem prvih dveh razredov osnovne šole. Pobarvanko smo brezplačno poslali vsem društvom ter tudi učiteljicam, učiteljem, ki imajo pri pouku skupino te starosti. Pobarvanko so prejele tudi učiteljice, ki v osnovnih šolah poučujejo slovenski jezik in kulturo po modelu C. Pobarvanka je za nas prvi korak k pripravi didaktičnega gradiva in iskreno upamo, da bomo v naslednjem letu uspeli, oziroma v letu 2021, da se bo projekt nadaljeval in da bomo v sodelovanju z Inštitutom za narodnostna vprašanja kot tudi s slovenskim Ministrstvom za izobraževanje, znanost in šport nadaljevali. Pri tem pa se iskreno tudi zahvaljujem ministrstvu za podporo, ki jo dobimo.</font><br/>
<font size="4">	Kljub omejitvi delovanja in težavam pri izvajanju načrtovanih dogodkov pa moram povedati, da sta lani nastali dve novi društvi. Mogoče je to za nekatere, tako, nepomembna informacija, ampak do tedaj je na Hrvaškem delovalo 15 slovenskih društev. Torej dva slovenska društva sta za nas oziroma so za nas izjemno pomembna. Eno od društev je ustanovljeno v Lokvah, Gorski Kotar, in drugo v Puntu na otoku Krku. Društvo iz Lokev je pristopilo tudi k zvezi na skupščini maja letos. Sicer je bilo doslej najmlajše društvo na Hrvaškem ustanovljeno pred desetimi leti, 2011, in to je slovensko društvo, ki deluje v Umagu. Velja posebej pa dodati, da sta omenjeni društvi nastali samoiniciativno in je prišlo do samostojnega grupiranja pripadnikov slovenske manjšine. To je pomembno, ker dosedanje raziskave so pokazale, da je to boljše kot če obstaja vpliv od drugod. </font><br/>
<br/>
<b><font size="4">9. TRAK: (VP) 9.40</font></b><br/>
<br/>
<b><font size="4">	</font></b><font size="4">(nadaljevanje) Pomembno je omeniti, da nas je obiskala tudi ministra dr. Helena Jaklitsch, ki se je kljub pandemiji udeležila celodnevnega uradnega obiska. V prvem delu je obiskala predstavnike v Gorskem Kotarju, v popoldanskem delu pa nas je obiskala na Reki in se srečala tudi s predstavniki več slovenskih društev. </font><br/>
<font size="4">	Za slovensko skupnost na Hrvaškem pa je tudi pomembno omeniti, česar v poročilu ni, da je bil tudi skupni poklon obeh predsednikov, Slovenije in Hrvaške, ko sta septembra leta 2020 na Hrvaškem položila venec k spomeniku žrtvam italijanskega fašističnega koncentracijskega taborišča Kampor na Rabu. To je prvič, da sta se slovenski in hrvaški predsedniki skupaj poklonila spominu na te žrtve. Skozi taborišče je šlo v 14 mesecih in pol njegovega obstoja približno 15 tisoč Hrvatov, Slovencev Judov, med katerimi je bilo tudi okoli tisoč dvesto otrok. V delegaciji, ki se je poklonila spominu na žrtve, smo bili prisotni tudi pripadniki Slovenske skupnosti na Hrvaškem. </font><br/>
<font size="4">	Tudi gospodarsko delovanje zveze letu 2020 prav tako ni bilo kot smo ga načrtovali, a vseeno so storjeni pomembni koraki. Izjemno in aktivno uspešno je sodelovanje pri izvedbi projekta Mreža Alpe Jadran – MAJ. Povezovanje s slovensko-hrvaškim poslovnim klubom. Narejen je osnutek za ustanavljanje slovenskega gospodarskega društva ter prvo grupiranje potencialnih članov zanj. Povezovanje in sodelovanje s hrvaško gospodarsko zbornic lani je obnovljeno po prvih stikih iz leta 2018. Povezovanje z zamejskimi gospodarskimi društvi, vzpostavitev stikov med njimi, tudi z istrsko gospodarsko zbornico, v okviru krepitve sodelovanja v regiji Alpe Jadran.</font><br/>
<font size="4">	In na koncu, ne pa manj pomembno, pravzaprav zelo pomembno, je napredek glede števila učencev v pouku slovenskega jezika in kulture pri tistem modelu C, ki ga financira hrvaško ministrstvo. Omenila bi, da je v letu 2019 ta pouk končalo 171 učencev in dijakov, v letu 2020 pa 236, in to je 65 udeležencev več. Menim, da je to lepo število in da priča o našem prizadevanju, da bi slovenski jezik in kultura postala vidna in navzočna tudi izven slovenskih društev na Hrvaškem oziroma v hrvaških državnih institucijah. No, to, kar je še vedno problem in nas ovira na poti, da bi uresničili svoje ideje, je iskanje ustreznega kadra za poučevanje. Že sem na tem mestu govorila o težavah, ki smo jih imeli in jih še vedno imamo v Pulju, ko gre za iskanje ustreznega kadra. Zato se je zaprl ta pouk v tamkajšnji gimnaziji in je vprašanje, kako dolgo bo še ostala učiteljica slovenščine, ki zdaj poučuje na srednji šoli za dizajn v Pulju. Iz pogovora z njo poučevanje slovenščine ni njena primarna želja in je samo vprašanje časa, kdaj bo še ta oddelek znova ostal brez učiteljice in se tudi zaprl. V dveletnem iskanju rešitve od leta 2019 smo se obrnili na različne hrvaške in slovenske institucije, tudi Urad za Slovence v zamejstvu in po svetu, a smo ostali v tem problemu sami. Hvaležna sem ravnateljici šole za oblikovanje, ki ni zaprla tega oddelka kot se je zgodilo v puljski gimnaziji. In čeprav se v letu 2020 sicer niso odprle nove šole, kjer bi potekal pouk slovenskega jezika po modelu C, moram pa reči, da smo v letu 2021 dosegli za nas izjemno velik korak v tej smeri, saj je na reški gimnaziji na Sušaku za naslednje šolsko leto interes za slovenščino izkazalo več kot 30 učencev od 180 anketiranih. In, kot se kaže, se bo od jeseni tam začel pouk – z upanjem, da najdemo učitelja in ustrezen kader. </font><br/>
<font size="4">	Vse omenjeno je zahtevalo in še vedno zahteva izjemno veliko časa, energije in truda, ker se določena aktivnost po tem, ko enkrat zaživi, opusti in ni sodelovanja s slovensko skupnostjo. Žal potem izjemno hitro tudi izgine. Tak je bil problem z igralnimi uricami slovenščine, ki so se izvajale v enem reškem vrtcu, a smo kljub lepem številu otrok, ki jih je bilo 15, zaradi več dejavnikov izgubili. Menim, da smo na Hrvaškem v letu 2020 nasploh le dosegli določen napredek in da bi tu omenjeni primeri pravzaprav lahko bili navedeni v poročilu Urada za Slovence v zamejstvu in po svetu. Na drugih plateh in za sodelovanje z drugimi ministrstvi pa se bomo vsekakor potrudili, kolikor je v naši moči. Toda, roko na srce, za ohranjanje in uveljavitev jezika, za krepitev slovenstva tudi med mlajšo generacijo napredka ni mogoče pričakovati brez infrastrukture, tudi lastnih prostorov, </font><br/>
<br/>
<b><font size="4">10. TRAK: (VP) 9.45</font></b><br/>
<br/>
<b><font size="4">	</font></b><font size="4">(nadaljevanje) ki jih slovenska društva nimajo, brez zaposlenega kvalitetnega kadra, brez zadostnih sredstev zanj. Po 30-ih letih je sicer vse manj prostora za optimizem, a bomo kaj od rečenega deležni, pa vendar upamo. Iskreno upam, da ne bomo še naprej prepuščeni večinoma samo prostovoljni dejavnosti prizadevnih rojakov in da bo Republika Slovenija prepoznala pomen, nam omogočila, da med drugim naš položaj v poročilih Urada v prihodnje ne bo obeležen kot v glavnem status quo. S tem upanjem pa se najlepše zahvaljujem za besedo in iskreno upam, da nisem presegla 5 minut.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Naprej, gospod.</font><br/>
<br/>
<font size="4">	</font><b><font size="4">WALTER BANDELJ: </font></b><font size="4">Najprej seveda lep pozdrav tudi v mojem imenu. Iz Sveta slovenskih organizacij Walter Bandelj. </font><br/>
<font size="4">	Se pridružujem čestitkam, ki jih je Sadovnik povedal. Mislim, da urad za zamejce je zelo dobro opravil še posebno prisotnost na teritoriju, ki je še bolj pomembna kakor, bi lahko rekel, finančna plat. Finančna plat je seveda odvisna, kako izdelaš načrt, in če to izdelaš dobro, tudi izkoristiš v najboljšem primerih. Zato seveda ministrice, državni sekretar in celotnemu uradu naj gre lepa hvala za vso požrtvovalnost, ki delate z nami, ki mislim, da tudi vidite na terenu. V nekaterih krajih seveda je boljše, nekaterih je slabše. Mislim, s tem tudi je oko vidno in z vidnim očesom lahko tudi potem se predstavi in se izoblikuje načrte, ki gredo seveda v pozitivnost.</font><br/>
<font size="4">	Seveda jaz bi podčrtal poleg jezika tudi slovensko identiteto. To je zelo pomembna. Jaz nisem nikjer opazil, mislim, to je še posebno za nas, ko vidimo recimo 30-letnico naše države, matične države. Je res, da smo vsi ganjeni in zaradi tega tudi identiteta za nas je zelo, zelo pomembna. </font><br/>
<font size="4">	Jaz bi se obrnil malo tako na dokumentu. Seveda dokument je zelo, zelo dober. To nam daje tudi eno konfrontacijo z drugimi državami, če tako lahko imenujem, vendar so nekatere pomanjkljivosti, če tako lahko rečem. Recimo jaz bi potreboval eno statistiko za državljanstvu, koliko jih je, štipendij, recimo. Tako tudi, da, s temi zadevami tudi, da v vsaki državi popravimo tiste pomanjkljivosti. To je.</font><br/>
<font size="4">	Potem če grem na šolstvo in na gotovo v šolstvu izobraževanje to zelo dobro počrtano, detajlno. Potreboval bi malo za šolstvo v Kanalski dolini. Nekaj se je začelo, vendar še nimamo enih dobrih izmenkov, kako bi tam izdelali, na kakšen način, če je ta prava smer ali kakšna druga. Jaz mislim, da pa je ,ta šolstvo v Kanalski dolini je prepotrebno, da tam se začne. </font><br/>
<font size="4">	Če gremo na kmetijstvo, tukaj je Čeligoj, bi pa vprašal za vzorčno turistično-izobraževalna kmetija. Jaz ne poznam, če to načrtovanje je pozitivno ali negativno. Jaz vem samo, da v Italiji tega nimamo. Zakaj nimamo, nimam pojma, če to je. Je pa, če je to en sad načrtovanja s strani Ministrstva za kmetijstvo, ki je pa za Slovence v Italiji zelo pomemben, zelo pomemben argument, panoga, še mislim tudi dobrih odnos med mejami, bivši mejami. Mislim na Brda, Koljo oziroma na Kras. Zdaj tega, to je za nas še posebej pomembno, če to bi lahko načrtovali, če pa seveda je pozitivno to načrtovati. </font><br/>
<font size="4">	Malo kritičen sem pa na stran 9. Ministrstvo za zunanje zadeve ne more biti v šestih stavkih oziroma šestih črt napisano, en dokument za Ministrstvo za </font><br/>
<br/>
<b><font size="4">11. TRAK: (VP) 9.50</font></b><br/>
<br/>
<b><font size="4">	</font></b><font size="4">(nadaljevanje) zunanje zadeve. Jaz mislim, da Ministrstvo za zunanje zadeve zelo dobro dela. Če malo gledam, malo kaj se je zgodilo 2020 v Italiji, mislim 13. julij je bil za nas pomemben. Se pravi, če je bil 13. julij pomemben, je bila tudi promocija pomembna. To se pravi, da v tem seveda kaj se je zgodilo in kaj bi se moralo zgoditi. Protokol seveda vračanja narodnega doma bi moral v kratkem biti potrjen. Bi si pa pričakoval 26. člena zakona / nerazumljivo/ mislim, da vsi vemo, da zaščitni zakon v Italiji je neizpopolnjen. Ostaja vprašanje zagotovitve svojega političnega predstavnika na deželni ravni oziroma na državni ravni. Še posebno državni ravni, ker mislim, da / nerazumljivo/ dobro, da referendum je prinesel 40 % manj poslancev in zaradi tega 40 % manj poslancev je tudi težje, da bomo tam dobili parlamentarca. Zaradi tega vsa manjšina v Italiji je to vprašanje najbolj pomembno. To se pravi, da tukaj jaz mislim, da pomanjkljivost v teh par stavkih je Ministrstvo za zunanje zadeve, je prepotrebno, da se to izoblikuje.</font><br/>
<font size="4">	Glede gledališke dejavnosti, tukaj jaz bom pogledal, ma, se mi zdi malo pretirano glede, da pokriva približno 50 % materialnih stroškov. Če se ne motim, približno, stalno gledališče v Trstu ima delovanje okoli enega milijona osem, grem na pamet, če se ne motim, gledališče iz Slovenije dobi še 100 tisoč, to se pravi ena tretjina. To se pravi, da bi moralo biti 33 % približno. Zdaj, jaz te številke, jih tako na pamet povem, vendar so pa potrebne za pregled.</font><br/>
<font size="4">	Jaz bi popravil glede področja knjige, javne agencije. Je res, da tukaj je prisotnost založnikov v Dravi, / nerazumljivo/ oziroma pardon, v Leipzigu, Bologni, Frankfurtu se udeležujejo nekatere založniške hiše, vendar založniške hiše v sodelovanju z drugimi založniki kot so Katoliška knjigarna, goriška Mohorjeva in Most, sta vsi prisotni. To tukaj bi dodal to. Bi, isto bi dodal tudi seveda Katoliška knjigarna, ki pripravlja ene pogovore, seveda ne v večernih urah, pač pa v jutranjih urah. </font><br/>
<font size="4">	Druga stvar pa, na koncu bi še to dodal, pa je ljubiteljska dejavnost. Mislim, da vsi vemo, da zlati znaki, ki ga podeljujejo predvsem mladim za izjemne enkratne dosežke na področju / nerazumljivo/ kulture tako doma kot v zamejstvu. Leta 2020 so bila najvišja odličja podeljena osem nagrajencu, žal pa iz Italije nihče. Zdaj tukaj ne vem, kje je problem. Zaradi tega tudi tale dokument je še važnejši, da ga imamo, da tudi nam da eno jasno sliko, kje so naše pomanjkljivosti. Zato jaz s tem bi zaključil in bi se vam zahvalil za to predstavitev.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala.</font><br/>
<font size="4">	Izvolite, gospod.</font><br/>
<br/>
<font size="4">	</font><b><font size="4">BORIS PLESKOVIČ: </font></b><font size="4">Dober dan, lep pozdrav vsem skupaj. Jaz sem Boris Pleskovič, predsednik Svetovnega slovenskega kongresa.</font><br/>
<b><font size="4">	</font></b><font size="4">Jaz bi rad pozdravil prostovoljno delo pro bono predsednice društva na Hrvaškem in bi rad na tem področju povedal nekaj izkušenj.</font><br/>
<font size="4">	Ko sem jaz prevzel svetovni slovenski kongres, so si člani upravnega odbora, to je 15, 17 članov, trije podpredsedniki, če je bil kakšen iz Maribora, iz Celja, iz Gorice, so si zaračunali sejnine, kilometrino, potem pa je zelo malo denarja za logistiko, za moje tajništvo ostalo. In sem jaz rekel, veste kaj, ko so bile volitve: če hočete delati za svetovni kongres, to je velika čast, boste delali pro bono, ali pa nič. Edino, kar bomo plačali, bodo naše dejavnosti in tri strokovne sodelavce. Jaz jim ne smem več tajnice, v Ameriki ne smeš tajnici reči, da je secretary, ampak ji moraš reči, </font><br/>
<br/>
<b><font size="4">12. TRAK: (VP) 9.55</font></b><br/>
<br/>
<b><font size="4">	</font></b><font size="4">(nadaljevanje) da je administrative ali pa executive assistant. In smo dobili tak upravni odbor - noter je predsednik, direktor Inštituta Jožef Štefan, predstojnik primarij interne klinike, bivša evropska sodnica, profesorica in tako naprej -, da je nekdo rekel, da bi iz tega upravnega odbora lahko dobro vlado v senci sestavil. Poleg tega se da od, če imate vi dobro prireditev, se da dobiti od podjetij kot so Krka, Riko ali še koga drugega, 500 evrov ali 1000 ali 1500, če je nekaj, kar vidijo, da je domoljubno, da je zelo dobro. Tako, da jaz svetujem. Poleg tega pa tajništvo, ki ga imate, se ga pa da izobraziti. Moji trije strokovni sodelavci danes delajo tako dobro kot so delali moji na Svetovni banki. Ampak zelo veliko se da, ne samo da se prosi vlado za denar. Jaz vam še en primer povem, ki se je potem prenehal. Ena od treh glavnih organizacij za Slovence po svetu, ki jo sofinancira v skromnih odstotkih Urad, je prišel direktor, ki je bil en prominentni politik ali celo ambasador, je prišel 1. po plačo ministrsko, potem je pa zelo malo denarja ostalo za ostale stvari, pa je šel, pa so ga videli enkrat na mesec. Ko smo mi to skritizirali, se to ne dogaja več, jaz hočem pa povedati: veliko se da s prostovoljnim delom narediti, veliko se da narediti s prireditvami, kjer so zelo dobre domoljubne in se da dobiti podjetja. Poleg tega, recimo, mi delamo odmevne konference znanstvenikov, zdravnikov in tako naprej. Mi smo povedali, da od države dobimo zelo malo, da mi vsi delamo zastonj in si te ljudje, zdravniki, znanstveniki, plačajo svojo pot, avion iz Amerike, iz Kanade, iz Avstralije, da pridejo na naše konference, in pridejo z veseljem, pozdravijo sorodnike, v glavnem ostajajo s sorodniki.</font><br/>
<font size="4">	Jaz apeliram na to, da za nujne stvari je treba dobiti skromna sredstva; zelo veliko se pa da narediti s pro bono prostovoljnim delom, tako kot to dela predsednica hrvaškega društva. In upam, da boste ta potencial in nasvet uporabili.</font><br/>
<font size="4">	Hvala lepa.  </font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Naprej, gospa. </font><br/>
<br/>
<font size="4">	</font><b><font size="4">ANDREA KOVAČ: </font></b><font size="4">Andrea Kovač, Zveza Slovencev na Madžarskem. Hvala za besedo. Spoštovani predsednik, spoštovani državni sekretar, člani komisije, gospe in gospodje.</font><br/>
<font size="4">	Jaz bi se najprej zahvalila Uradu za podporo. Moramo priznati, da ta podpora je tista, ki zagotavlja kulturno življenje v Porabju, ki sofinancira medije v Porabju in istočasno ponuja tudi neko podporo za izvenšolsko dejavnost. To je vse tisto, kar ide preko Zveze Slovencev na Madžarskem. Poleg tega pa tudi naša razvojna agencija Razvojna agencija Slovenska krajina ima eno osnovno podporo od Urada, s katero lahko normalno deluje in sestavlja in seveda izvaja evropske projekte.</font><br/>
<font size="4">	COVID-19 je vplival tudi na delovanje naše organizacije v letu 2020. Jaz bi vseeno izpostavila tri področja. </font><br/>
<font size="4">	In sicer na področju kulture bi jaz povedala, da v Porabju je nam uspelo izvesti vse večje načrtovane kulturne prireditve. In bolj izrazito je pa bil ta negativni vpliv na kulturne skupine, ki so vseeno imele manj nastope in seveda so bile tudi ovirane kar se tiče vaj. Mi smo se na začetku bali, da ko bo začetek oziroma ko bodo lahko ponovno začeli delati, ampak moramo priznati, da je pozitivni pristop in dejansko danes skupine že ponovno vse delajo, so ponovno aktivne. </font><br/>
<font size="4">	Kar se pa tiče šolstva vsi vemo, da pri pouku maternega jezika oziroma pouk maternega jezika na daljavo je mnogo težji in ne more biti toliko uspešen kot, da se to izvaja v normalni obliki. Ampak vseeno v Porabju imamo v zadnjih letih pozitivne premike in dobre rezultate in seveda delamo na tem, da to bo naprej tudi tako. In tukaj bi se zahvalila Uradu in tudi Ministrstvu za šolstvo, da smo lani vseeno uspeli, da smo uredili položaj, status naših asistentk v Porabju, ki delajo na področju šolstva, in tudi asistentkam, ki so pa</font><br/>
<br/>
<b><font size="4">13. TRAK: (VP) 10.00</font></b><br/>
<br/>
<b><font size="4">	</font></b><font size="4">(nadaljevanje) na področju vrtca. Vseeno bi pa zaprosila obe organizaciji oziroma tudi Urad in tudi Ministrstvo za šolstvo, da naredimo konkretnejše korake tudi na področju svetovalke, saj je znano, da pred več kot dvema letoma je prišla ena uradna prošnja s strani slovenskih organizacij, ampak tukaj še ni bilo storjeno nobenega konkretnega koraka, da se tudi ta zadeva uredi. </font><br/>
<font size="4">	Zdaj, eno pomembno področje imamo pa tukaj, kaj bi še omenila, to je pa gospodarsko področje. Vsi vemo, da prekmurska madžarska narodna skupnost že 4 leta je deležna finančne podpore s strani Slovenije in s strani Madžarske in seveda na podlagi tega je nastala pobuda, da bi tudi Porabje dobilo neko sredstvo za gospodarski razvoj, in je bil sestavljen razvojni program, na podlagi česa je Madžarska leta 2020 tudi začela izvajati ta program za razvoj slovenskega gospodarstva v Porabju. Dejansko ta se deli na programski del in na projektni del. Zaenkrat se izvaja programski del, to pomeni, da tukaj gre za investicije inštitucij in organizacij in občin, letos pa naj bi bili tudi že objavljeni razpisi za podjetnike in za kmete. In z naše strani je prišla ena prošnja, s strani slovenske narodnosti iz Madžarske, da bi ta program, podobno kot je to pri prekmurskih Madžarov, podprla tudi Republika Slovenija. In moramo priznati, da je Slovenija dejansko zaprosila, da naj program sestavimo. Program je sestavljen in ta program je sedaj tudi že kot vladno gradivo v potrjevanju in sedaj ide v medresorsko usklajevanje. Tako da smo hvaležni, ker izgleda takole, da tudi na tem področju bomo imeli podporo matične države in na področju gospodarstva bomo lahko naredili določene premike. Vseeno je treba vedeti, da mnogokrat se izpostavlja, da mi Porabci nimamo tako absorpcijsko sposobnost. Jaz sem mnenja, da to ni res. Saj prav mi Porabci smo bili tisti, ki smo naše lastne kulturne domove in tudi določene inštitucije obnavljali - še iz evropskih sredstev, ker takrat ni bilo denarja ne s strani Madžarske in ne s strani Slovenije. In prav to, da smo se naučili črpati evropska sredstva, je nam pripomoglo, da samo razne enote lahko vzpostavili, ki so danes aktivne, ki dobro delujejo. In dejansko tudi ti evropski projekti so tisti, s katerimi danes še razvijamo naprej tudi vzorčno kmetijo, katera pridobiva vedno nove elemente. Dejansko delajo tudi na gospodarskem področju kar se tiče lastnih projektov, postajajo vse bolj aktivni. Torej absorpcijska sposobnost slovenskega Porabja in slovenskih gospodarstvenikov obstaja, rabimo pa gospodarski razvojni program zaradi tega, ker vseeno moramo priznati, da gre za eno nerazvito območje, in na enem nerazvitem območju bo ti težko obdržali mlade. To pomeni, da razvito okolje bo nam prispelo k temu, da ne prišlo do pobega možganov, obenem pa lahko zagotavljamo tudi boljše možnosti za mlade, da ostanejo v okolici oziroma da njihovi otroci obiskujejo naše šole, da ostanejo aktivni člani naše skupnosti. Treba je vedeti, da je ta skupnost že več kot tisoč let na tem ozemlju in zdaj je naša naloga, da naredimo vse, kar je možno, da jih tudi obdržimo. Imamo eno veliko na eni strani prednost, na drugi strani slabost, to, da mejimo na Avstrijo in seveda vsa delovna sila oziroma ki hoče imeti boljše okolje oziroma boljše življenjske pogoje, dejansko se odloča, da bo tam delala, žal eni se pa tudi že preseljujejo v Avstrijo. </font><br/>
<font size="4">	Kar se tiče obisk politikov moram priznati, da smo mi nekje tam v sredini. Urad je tisti oziroma tako ministrstvo, tako državni sekretar in seveda tudi sodelavci urada in sodelavci ministrstva za kmetijstvo nas redno oziroma so obiskali v letu </font><br/>
<br/>
<b><font size="4">14. TRAK: (VP) 10.05</font></b><br/>
<br/>
<b><font size="4">	</font></b><font size="4">(nadaljevanje) 2020. Bil je naš gost tudi predsednik Državnega sveta ter minister za zunanje zadeve. Zdaj ne vem, mogoče smo mali, mogoče nismo / nerazumljivo/ dovolj glasni. Tudi mi bi bili veseli, v kolikor bi lahko gostili druge politike. Seveda delamo na tem. Jaz sem mnenja, da je mala skupnost, in pri taki mali skupnosti oziroma politični obiski, obiski politikov veliko pomeni tudi pri dvigu identitete, pri tem, da je skupnost močna, postaja močnejša in da se tudi priznava njeno delo.</font><br/>
<font size="4">	Zdaj, kar se tiče razvojnih načrtov, moramo priznati, da razvojna strategija slovenskega Porabja obstaja, ta je bila tudi sestavljena lansko leto. In vsebuje pa razna področja, tako gospodarstvo, šolstvo, medije in šport in seveda še ostalo.</font><br/>
<font size="4">	Jaz sem mnenja, da je narodna skupnost aktivna, da imamo pozitivne premike in delamo na tem, da te rezultati bodo še bolj vidnejši.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Naprej, imate besedo. </font><br/>
<font size="4">	Bi vas pa samo rad obvestil, spoštovani gosti vabljeni, da v Državnem zboru trenutno še je tak zakon, da moramo nositi maske tudi, ko govorimo. Hvala.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MARTIN LISSIACH: </font></b><font size="4">Dober dan, Martin Lissiach, Slovenska kulturno gospodarska zveza. Jaz vas lepo pozdravljam in se zahvaljujem za izčrpno poročilo s strani Urada Republike Slovenije za Slovence v zamejstvu in po svetu.</font><br/>
<font size="4">	Kot je povedal tudi kolega Bandelj, je poročilo zelo izčrpno. Sicer daje pa zelo, zelo očitno, pravzaprav že v prvi tabelici s porazdelitvijo sredstev, dejstvo, da pravzaprav slovenske narodne skupnosti, ki ne živijo v Republiki Sloveniji, so stvari izključno urada ali skoraj. Če izvzamemo ministrstvo za izobraževanje, šolstvo in šport, je potem po proračunskih deležih bolj malo. Tudi dejstvo, da danes je tukaj prisoten poleg predstavnika urada samo predstavnik enega ministrstva, se pravi za kmetijstvo, kar je seveda hvalevredno, ampak drugih ministrstev danes nismo slišali. / oglašanje iz dvorane/</font><br/>
<font size="4">	Aja, ste? Lepo. Fino. Se opravičujem.</font><br/>
<font size="4">	Ampak dejstvo, pravzaprav ni niti to važno niti ta poanta. Jaz mislim tudi, ko praznujemo 30. obletnico Republike Slovenije, mi smo prepričani, da gre mogoče razširiti perspektive financiranje. In s tem se tudi navezujem na to, kar je povedala kolegica Kovač, na dejstvo, da bi lahko Republika Slovenija ob 30. obletnici obstoja računala tudi na razvoj gospodarstva narodnih skupnosti v sosednjih državah kot tudi za strateško naložbo v širjenje narodnega, državnega interesa Republike Slovenije v gospodarstvu. Povem en zelo preprost primer, recimo. Če gledamo seveda na stanje slovenske narodne skupnosti v Italiji, poglejmo na Posočje oziroma na Slovence v Videmski pokrajini, se pravi v / nerazumljivo/ dolinah, Rezi, Terski dolini in Kanalski dolini. Posočje je zgodba o turističnem uspehu. Kapacitete, zmogljivosti Posočja so polne, pravzaprav gre skoraj za implozijo turistično na teritoriju. Potencial / nerazumljivo/ dolin predvsem je zelo podoben, tako da s tega vidika bi bilo recimo kot zamisel strateškega načrtovanja za gospodarski razvoj ene konkretne naložbe Republike Slovenije v slovenske podjetnike. Ne le, se pravi, podjetnike, ki so odraz narodne skupnosti, ker jih je bolj malo predvsem v Videmski pokrajini, ampak pravzaprav za širjenje enega gospodarskega vpliva. Ker kakorkoli sta dve področji geografsko zelo povezani in nudita isti potencial. Recimo, kot primer, ko govorimo o strateškem načrtovanju. Kar presega seveda skrb za ohranjanje jezika oziroma pripadnosti določeni narodni skupini, za kar odlično skrbi Urad. In mislim tudi, če lahko dodam eno pohvalo, da je ravno trenutno vodstvo urada, tudi z ministrico na čelu, tudi razumelo potrebo narodne skupnosti Slovencev v Italiji, da </font><br/>
<br/>
<b><font size="4">15. TRAK: (VP) 10.10</font></b><br/>
<br/>
<b><font size="4">	</font></b><font size="4">(nadaljevanje) se povezuje tudi z drugimi ministrstvi, in zato je tudi organizirala, pred seveda drugim pandemskim zaprtjem, srečanje s službo za kohezijska sredstva. In se pravi, da bredemo, po mojem mnenju, v dobro smer. Ampak pravzaprav kar poudarjamo in kar si želimo,je  večjega načrtovanja predvsem v gospodarskem smislu, kot je povedala, ponavljam, gospa Kovač. Recimo, vzemimo tudi za primer, ko govorimo o recipročnosti. Republika Italija namenja v teh mesecih, smo brali prejšnji teden v medijih, konkretna, zelo, zelo konkretna gospodarska sredstva za razvoj italijanskih podjetij na slovenski obali, se pravi na naselitvenem področju italijanske narodne skupnosti. Tako, kot izhodišče pravzaprav. </font><br/>
<font size="4">	Drugače pa še to dodajam, tudi kar je bilo spodbudno, razveseljivo. Informiram tudi prisotne, da smo se po dolgem, dolgem času, nekaj mesecev nazaj, vsi predstavniki krovnih organizacij Slovencev, ki živijo v zamejstvih, srečali, seveda na dopisni seji, na Zoom seji, in izpostavili po dolgem času eno sodelovanje, dialog. In upam, da ga bomo nadgradili, v pomoč seveda učinkovitejšega delovanja do organov vladnih Republike Slovenije.</font><br/>
<font size="4">	Nazadnje pa še majhno priporočilo glede kar se tiče prostovoljstva. Stvar je pač tale. Recimo pri nas primanjkuje učnega kadra, primanjkuje slovenskih zdravnikov, ki nagovarjajo v javnem zdravstvu. Seveda gre za italijanski javni sistem zdravstva, na katerega na žalost Republika Slovenija ne more imeti vpliva, ampak vprašanje je to: če mi zdravnik beži iz svojega področja, ker nisem sposoben mu garantirati ene službe, mi ne pomaga njegovo prostovoljno delo, če je ta zdravnik v Ameriki, na žalost. Jaz ga rabim na teritoriju kot učni kader, kot jasli in tako dalje in tako dalje. Ko govorimo o omejevanju bega možganov, verjetno je prav to, da ne utegnemo marsikdaj spodbuditi kadrovsko rast članov skupnosti na najrazličnejših področjih udejstvovanja narodne skupnosti. Kar je seveda zelo širok problem, mislim, ni enega krivca, ampak o konceptu prostovoljstva v tem smislu. Samo to.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala. </font><br/>
<font size="4">	Želi še kdo? </font><br/>
<font size="4">	Naj povem, da imamo tudi prisotna ministrstva, vendar niso dali obrazložitev od začetka, tako da … </font><br/>
<font size="4">	Sedaj pa, gospod, prosim. </font><br/>
<br/>
<font size="4">	</font><b><font size="4">MARKO ORAŽE: </font></b><font size="4">Hvala za besedo. Marko Oraže za Narodni svet koroških Slovencev. </font><br/>
<font size="4">	Jaz bi se samo pridružil vsem čestitkam in vsem zahvalam in bi morda še enkrat posebej izpostavil velik pomen in pomembno vlogo Republike Slovenije pri vseh prizadevanjih na Avstrijskem Koroškem. Skupno smo dosegli v lanskem letu dejansko bistveno povišanje finančne podpore s strani Republike Avstrije in je tukaj Slovenija odigrala zelo pomembno vlogo. In se tudi strinjam z gospodom Bandljem, da je verjetno prispevek Ministrstva za zunanje zadeve bil bistveno večji, kakor je to razvidno iz tega poročila. V povezavi s povišanjem pa seveda tudi izražam neko upanje, da v prihodnjih poročilih ne bo treba več navajati vprašanja sistemske rešitve tednika Novice, ker je v tem proračunu sedaj predvidena tudi posebna postavka za manjšinske medije. In zelo upamo, da bomo to na ta način lahko rešili. </font><br/>
<font size="4">	Nadalje tudi se strinjam s kolegom Sadovnikom, da je treba položiti velik pomen tudi na vprašanje predšolske vzgoje. Potrebna je izobraževalna diagonala od jasli in tja do zaključenega študija, in v tej zvezi bi spomnil na trenutno vprašanje slavistike na celovški alpsko-jadranski univerzi, ki je spet pod udarom in ni zagotovljen obstoj. In se tukaj priporočamo za pomoč tudi s strani Republike Slovenije. Mislim, da je študij slavistike in slovenistike zelo pomemben del in element za slovensko narodno skupnost na Koroškem.</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Želi še kdo? Gospa.</font><br/>
<br/>
<font size="4">	</font><b><font size="4">ANGELINE TRAJKOVSKI: </font></b><font size="4">Lepo pozdravljeni iz moje strani. Jaz zastopam danes tukaj Ministrstvo za zunanje zadeve, ki je bilo zdaj že dvakrat omenjeno v pozitivnem, tako da se za te komentarje zelo zahvaljujem.</font><br/>
<br/>
<b><font size="4">16. TRAK: (VP) 10.15</font></b><br/>
<br/>
<b><font size="4">	</font></b><font size="4">(nadaljevanje) Želela bi pa povedati, da mi to poročilo, ki ga je urad pripravil zelo izčrpno in natančno, razumemo predvsem kot poročilo tudi o porabi sredstev. Torej ta dimenzija je nekje primarna, ko se poroča o tem, koliko je katero ministrstvo namenilo sredstev za posamezne projekte. V primeru Ministrstva za zunanje zadeve je položaj nekoliko specifičen. Torej manjšine in tudi ostale skupnosti v zamejstvu so vsekakor med prioritetami našega dela, vendar mi nimamo specifičnih finančnih postavk, ki bi bile namenjene izključno tem dejavnostim. Zato bi tukaj povedala, da smo se v izogib podvajanju odločili za tako minimalistično, bom rekla skromno, prisotnost v tem poročilu, kar pa seveda naj ne zmanjšuje naše vloge, torej vloge vseh kolegov diplomatov, veleposlanikov in drugih predstavnikov, ki se dnevno ukvarjajo z vsemi temami, ki se tičejo skupnosti Slovencev po svetu in v zamejstvu.</font><br/>
<font size="4">	Tukaj bi samo mogoče na slikovit način poskušala to približati, da mi se trudimo, torej kolegi v Ljubljani in na naših predstavništvih se trudimo pravzaprav delovati kot neko olje, ki pomaga stroju dobro delovati, torej državi, da dobro deluje tudi v smeri zagotavljanja podpore manjšinskim skupnostim in Slovencem po svetu, kjerkoli so. Tako, da tukaj resnično ne rabim več kot to povedati in zagovarjati naše, bom rekla predano delo. Predvsem bi izpostavila konzulate, ki so namenjeni primarno manjšinam v Avstriji, na Madžarskem in v Italiji, njihovo delo govori samo zase. Tako, da od diplomatskega pritličja navzgor zagotavljam, da bo takšna podpora in takšno delo tudi vnaprej zagotovljeno in bo naše vodilo, da se stori čim več, ampak, če lahko ponovim, kot timski igralec. Ministrstvo bo delovalo še naprej na ta način.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Prehajamo …</font><br/>
<font size="4">	Ste želeli besedo? / oglašanje iz dvorane/ Prosim, če bo res kratek.</font><br/>
<br/>
<font size="4">	</font><b><font size="4">DR. BORIS PLESKOVIČ: </font></b><font size="4">Kolega, jaz sem samo apeliral na vodstvo vaših društev in upravne odbore. Dajte notri prominentne ljudi, naj delajo zastonj, ker oni lahko tudi razložijo. Medtem, ko dejavnosti, učitelje, zdravstvo in to, to je treba financirati. Ampak če imate dobre ljudi v upravnem odboru, bodo tudi lažje razložili drugim ministrstvom in zlobirali stvari. To se pravi, gre se na vodstvo ne na dejavnosti. </font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala.</font><br/>
<font size="4">	Gospod državni sekretar, malo boste še počakali, ker bomo prešli na razpravo članic in članov, pa boste potem dali odgovor, in vsi ostali iz ministrstva.</font><br/>
<font size="4">	Odpiram razpravo.</font><br/>
<font size="4">	Gospod Franci Kepa.</font><br/>
<br/>
<font size="4">	</font><b><font size="4">FRANCI KEPA (PS SDS): </font></b><font size="4">Hvala za besedo, predsednik. Lep pozdrav sekretarju, vladnim službam, vabljenim gostom, kolegicam, kolegom poslancem.</font><br/>
<font size="4">	Jaz pozdravljam tole finančno poročilo urada. Mislim, da je zelo obširno. Res je, da 2020 je bilo manj osebnih kontaktov, je bilo zaradi epidemije, tako kakor tudi letos, tega manj v živo, je pa potekala zadeva preko videosistemih in morda osebnih obiskih arhivov, knjižnic. In taki kontakti so sigurno bili ravno tako ali pa na nekaterih področjih še širše. </font><br/>
<font size="4">	Jaz pozdravljam. Nekaj sredstev smo takrat dvignili, ta vlada. Sem pa prepričan, da bi lahko v naslednjem proračunu ali pa tudi mogoče že v rebalansu,</font><br/>
<br/>
<b><font size="4">17. TRAK: (VP) 10.20</font></b><br/>
<br/>
<b><font size="4">	</font></b><font size="4">(nadaljevanje) če obstaja možnost, da še nekaj finančnih sredstev dvigne. Jaz mislim, da kakšen milijonček tu za našo državo nebi pomenilo kakšne velike zagate, ker je, mislim da, tudi država dosti močna, da se za glavne probleme oziroma težave, kakor pripoveduje gospa iz Hrvaške, sredstva za učitelje ali pa tudi mislim, da tu bi se pa moralo najti oziroma verjetno je pa problem tudi najti sploh kader, ne samo finančna sredstva za plačevanje učiteljev. </font><br/>
<font size="4">	Potlej pozdravljam v Avstriji ta obisk našega predsednika. Tudi mislim, da je bila gesta letos, lansko leto prvič drugačna kakor v preteklosti in se pozna nek novi veter že nekaj desetletij v Avstriji, kakor tudi mislim, da drugje v bližini naše države. </font><br/>
<font size="4">	Prav tako pozdravljam tudi to vrnitev narodnega doma v Trstu. Ni še čisto fizično prenesen na državo oziroma društva, bo pa to menda v bližnji prihodnosti narejeno.</font><br/>
<font size="4">	Dobro je razvito tudi na Madžarskem, tudi s temi nekimi kmetijskimi razvojnimi hišami.</font><br/>
<font size="4">	Zanima me pa, kot sem že sam v preteklosti omenjal, prav delovanje na Hrvaškem. Pa mislim, da je še najbolj podhranjeno. Tu verjetno tudi v preteklosti ni bilo dosti posluha. Ali pa tudi ko smo bili, evo, samo en primer, ko sem v Istri bil na nekem obisku turističnem, pa sem videl v vseh jedilnih listih v vseh državah od Češke do Slovaške do Poljske, ampak slovenskega ni bilo napisano. Pa sem ga vprašal, kelnarja, pa je rekel »pa vi ste naši«. Oni nas imajo, da smo kar še skupaj. Pa ni tako, ne? Ker če ni jezika, ohranjanja jezika pri mladini in pri otrocih, se bo to poznalo v bližnji preteklosti oziroma se že pozna. Saj po popisu se že, evo v desetletju, iz leta 1991 jih je bilo, preko 23 tisoč Slovencev se je opredelilo za Slovence, sedaj v zadnjem štetju je samo še dobrih 10 tisoč. Zdaj bo v jeseni štetje, vprašanje kako bo. Je pa to tudi zaradi opuščanja dejavnosti. Jaz mislim, da tudi nekaj na tem bi lahko tudi urad pomagal, šel nasproti tudi takimi društvi oziroma, kakor je to sama dejala gospa Rimac, nekatere zadeve, ki so pro bono, bo tako in tako verjetno delovali naprej in s svojimi kolegicami in kolegi, nekatere stvari pa, ki lahko pomaga država z plačevanje učitelji, naj z neko pomoč pri šolstvu oziroma tudi ni uveljavljenega vrtca tako kakor v jeziku, kakor mogoče v Avstriji, v Italiji, je drugače kot je najslabše na Hrvaškem, da pa tukaj bi lahko pa tudi urad šel malo več nasproti, kjer so te želje, da se tukaj tudi pomaga. </font><br/>
<font size="4">	Tudi jaz bi se pridružil čestitkam ob 30-letnici Slovenije. Mislim, da je velik razvoj bil tudi v zamejstvu in izseljenstvu in so praznovali tudi sami po vseh državah. In čestitke vsem še enkrat.	</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala.</font><br/>
<font size="4">	Naprej ima Iva Dimic.</font><br/>
<br/>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa. Lepo pozdravljeni, spoštovani državni sekretar, pa tudi vsi, ki ste prišli, bom rekla iz zamejstva. Hvala, da ste danes tukaj z nami.</font><br/>
<font size="4">	Seveda imamo pred sabo poročilo, kaj ali pa kako matična država skrbi za vse vas, za Slovence, ki živijo izven meja in seveda tudi za manjšine. Kljub vsemu, no, res leto 2020 je bilo, bom rekla malo drugačno. Korona nas je zaznamovala, pa vendarle proračun je bil nekoliko boljši, višji, s tega namena, da se seveda v čim boljši meri pomaga tudi v času korona krize, pa tudi na splošno </font><br/>
<br/>
<b><font size="4">18. TRAK: (VP) 10.25</font></b><br/>
<br/>
<b><font size="4">	</font></b><font size="4">(nadaljevanje) mislim, da je potrebno ohranjati ta stik z državo. Sicer gospod Pleskovič iz Slovenskega kongresa je rekel, da se da marsikaj narediti z dobrim prostovoljstvom, ampak včasih je pa treba tudi kakšno dobro delo tudi nagraditi. In je prav tako, da država Slovenija zagotavlja finančna sredstva tudi za to.</font><br/>
<font size="4">	Moram reči, da je zelo prijetno presenetilo, in tukaj se moram zahvaliti dr. Barbari Riman, da smo dobili Sopotje in pa seveda tudi to abecedno pobarvanko. Mislim, da rekli ste, da je to prvič se zgodilo, se pravi, da se pozna mogoče tudi to, da je bilo mogoče nekoliko več sredstev, pa tudi da in s tega vidika se lažje seveda tudi take stvari pripravijo. Ni seveda prijetno poslušati, kakšne težave imate na Hrvaškem. Moram reči, da za državo, bom rekla za matično državo Slovenijo je tudi hrvaška manjšina izjemnega pomena. Vemo, kaj imamo včasih, tudi mednarodne odprte zadeve tudi na drugačni ravni, zato si želim, da bi seveda na tistem kraju vztrajali in da bi budili, bom rekla to slovensko zavest. Razumem, brez denarja se marsikaj ne da, treba je tudi kakšnega učitelja plačati in tako naprej, pa vendarle v poročilu sem videla, da Ministrstvo za izobraževanje kar, bom rekla znatno pristopa in tudi seveda plačuje v bistvu tudi v sklad za uslužbence za delo v tujini. Se mi zdi, da je to pomembno. Seveda bomo kot poslanci tudi v prihodnjih letih gledali, da bo tega dovolj oziroma vedno več, če bomo želeli seveda to slovensko skupnost na Hrvaškem ohranjati, ki pa verjamem, da je zaradi zgodovinskih, zaradi takih ali drugačnih političnih vprašanj, tudi geografskih, pod velikim pritiskom oziroma zelo dobro je povedal kolega Kepa, kako nas mogoče dojemajo.</font><br/>
<font size="4">	Kar se mi zdi, da je zelo pomembno, je to, da kljub temu, da je bila korona, da so bile, kolikor sem videla, izobraževanja za jezike tudi, bom rekla čez lužo, tudi za argentinski del, za ameriški del, kanadski del. Tako, da skratka verjamem, da v danih razmerah, da so se zadeve odvile. Smo verjetno za naprej bolje pripravljeni kot smo bili. Vemo, da spomladanski čas je imel težave s tem. In si želim, da bi imeli v prihodnjem letu mogoče še kakšen dogodek več, ki bi potekal v živo, na katerega bi lahko nenazadnje prišli tudi mi člani te Komisije za Slovence v zamejstvu in po svetu in seveda da bi skupaj ohranjali ta stik. Jaz imam rada stike z ljudmi, res. Obiščem kakšno prireditev zato, ker se mi zdi, da na ta način se drug drugega začutimo in seveda zadeve lažje grejo. </font><br/>
<font size="4">	Seveda prej je bilo izpostavljeno kar nekaj takih slovensko pomembnih prireditev zagotovo. In hvala za vabilo Slovenija za 30 let, ki bo v soboto v Ribnici, hvala lepa za to vabilo. In seveda tudi veliko kmetov se obrača name, sprašujejo, kako je s srečanjem kmetov petih dežel na Avstrijskem Koroškem. Jaz si želim, da bi seveda zadeve se lahko izpeljale. Vem, da smo, bom rekla, včeraj smo imeli Odbor za zdravje, pred nekim četrtim valom. Ta delta sev mogoče nas bo zadržal, pa verjamem, da so ljudje odgovorni, da so precepljeni tako, bom rekla v zamejstvu kot tudi v Sloveniji, no, da bi se to dalo. </font><br/>
<font size="4">	Imam pa seveda eno pobudo. In seveda je ta, da bi mogoče komisija za Slovence, naša komisija, mi člani v prihodnjih mesecih mogoče le obiskali Narodni dom v Trstu. To je neka taka želja, da vidimo, zato, ker potem tudi ko mi to vidimo, ko se to začuti, ravno o tem govorim, da bi bilo to mogoče. Vem, da imamo obljubljen obisk v Porabju, pa jaz bi pa še nekaj zraven dodala. Velikokrat, bom rekla vsakokrat poslušam tudi o kmetiji v Gorskem Kotarju. Vem, da je takratna ministrica Ljudmila Novak to </font><br/>
<br/>
<b><font size="4">19. TRAK: (VP) 10.30</font></b><br/>
<br/>
<b><font size="4">	</font></b><font size="4">(nadaljevanje) postavila. Člani komisije mogoče takrat še nismo bili vsi v tej komisiji, pa se mi zdi mogoče, da pogledamo en tak dober primer tudi v Gorskem kotarju, seveda v navezavi, da spoštujemo vse ukrepe, vse priporočila Nacionalnega inštituta za javno zdravje in da se držimo tudi teh, bom rekla predpisanih pravil zaradi epidemije. Pa mogoče vseeno, če se bodo zadeve sprostile tja do začetka septembra, da pa mogoče v znak 30-letnice matične Slovenije tudi naš odbor obišče manjšine in seveda da skupaj lahko naredimo tudi kakšen tak dogodek, ki bi to počastil in seveda nas še bolj povezal.</font><br/>
<font size="4">	Tako, da hvala lepa. Zelo dobro pripravljeno. In seveda mi poslanci bomo morali skrbeti, da bomo tudi zagotavljala sredstva, da bodo naše manjšine, izseljenci lahko tudi živeli. Hvala.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala. </font><br/>
<font size="4">Kolegica Iva, veste, da smo imeli namenjeno obiskati že nekaj teh krajev, ampak zaradi tega našega škratka, ki se je pojavil, že eno leto in pol nismo smeli nikamor iti. Tudi maske moramo zaradi tega nositi. Tako, da pobude so pa dobrodošle in se strinjam s tem, da mogoče pa res v septembru, oktobru začnemo malo iti ven na teren.</font><br/>
<font size="4">Ker ni več prijav s strani kolegov in kolegic poslancev in poslank, dajem besedo državnemu sekretarju, ker mislim, da je kar nekaj stvari zanimivih stvari bilo, da bo lahko odgovoril. </font><br/>
<font size="4">Hvala.  </font><br/>
<br/>
<b><font size="4">DR. DEJAN VALENTINČIČ: </font></b><font size="4">Hvala lepa, predsednik. Hvala tudi vsem, ki ste se oglasili in dopolnili tako moje izvajanje kot poročilo. </font><br/>
<font size="4">Torej, vemo seveda, poročilo nekako naj bi predstavljajo neke izhodiščne osnovne informacije za poslance, kaj se na tem področju dogaja, seveda moje ustno poročilo pa je še toliko krajše zaradi omejenega časa. Zato je to najbolj pristno seveda tudi, če poslanci iz vaših ust slišijo realnost, ki jo živite. Tako, da mislim, da smo tukaj nekako skupaj prikazali to sliko takšno kot je bila v preteklem letu in takšno kot je tudi trenutno. </font><br/>
<font size="4">Ker je bilo vendarle naslovljenih na Urad tudi nekaj vprašanj, nekaj pobud, dovolite, da nekako odgovorim, pokomentiram.</font><br/>
<font size="4">Kar se tiče seveda same vsebine poročila bi se vam rad najlepše zahvalil za vse te konstruktivne predloge. Torej seveda Urad je tisti, ki nekako daje, bomo rekli večinski del vsebine, hkrati je pa tudi nekako spravlja skupaj to, kar pošljejo ostali resorji, in seveda potem vsak nekako mogoče po svoje presodi, kaj bi bilo najpomembnejše. Ker vendarle seveda poročilo ne more biti v nedogled dolgo, ampak seveda je potem dobro z vaše strani slišati, kaj se vam zdi pomembno. Tako, da te sugestije bomo gotovo upoštevali pri naslednjih poročilih in jih tudi zapeljali v tej smeri. Recimo, gospod Bandelj, omenili ste statistiko državljanstev in štipendij. Si predstavljam, da to resorji niso postali, ker se jim je zdelo preveč podrobno območje, ampak si predvsem, razumem, z vaše strani je to zelo pomembno, tako da velja za naprej. Seveda ni pa sedaj treba eno leto čakati, da te podatke dobite. To so javno dostopni podatki, tako da tudi po drugih kanalih gotovo se da že prej do tega priti. </font><br/>
<font size="4">Kar se tiče torej vzorčne kmetije, bom pustil gospodu Čeligoju, ker bo gotovo bolj strokovno odgovoril. </font><br/>
<font size="4">Potem če ostanem pri Italiji, gospod Lissach. Seveda strinjam se z vsem tem, kar ste povedali. Zdaj, glede tega seveda kaj tabelica kaže – jaz vedno spet poudarjam, da Urad ni in ne sme biti bankomat. Torej urad ima sredstva, da kot izvajalec, koordinator, ustvarjalec politik – do pol milijona Slovencev je izven Slovenije – lahko te politike tudi realizira, ampak to je namen sredstev. Ne smemo biti to že v izhodišču, se povsem strinjam z vami. Zato tudi, če ste opazili, pa ne samo vi, vsi, zelo načrtno v svojem uvodnem poročilu sem govoril izključno o vsebini in na koncu dodal, kakšna gmotna sredstva so potrebna za to. Ker se mi zdi, da je na takšen način morajo biti tudi prioritete izpostavljene. </font><br/>
<font size="4">Če se potem premaknem na Koroško. Torej, gospod Oražem, hvala predvsem za to pobudo še glede slavistike. Kot veste, je ministrica pred dvema tednoma obiskala Celovec in se srečala tako z rektorjem alpsko jadranske univerze kot </font><br/>
<br/>
<b><font size="4">20. TRAK: (VP) 10.35</font></b><br/>
<br/>
<b><font size="4">	</font></b><font size="4">(nadaljevanje) z ostalimi, ki ste del te zgodbe, bom rekel, in se tudi zahvaljujemo tako za angažma poslanke Olge Voglauer, ki tukaj zelo pomembno vlogo igra, kot za te javne pobude narodnega sveta, kot študentskih klubov. Urad tukaj seveda pomaga v skladu s svojimi pristojnostmi. In mi se strinjamo, slavistika v Celovcu, torej v središču Koroške, je pomembna, pomembna tako simbolno kot praktično, in tukaj imate vso našo podporo.</font><br/>
<font size="4">	Gospod Sadovnik, tudi z vami, lahko rečem, seveda popolnoma z vsem se strinjam, kar ste povedali. Seveda naš namen tudi je seveda, da nekako peljemo zgodbo skupaj z ljudmi na terenu in me veseli, da smo tukaj uglašeni. Torej ena stvar, ki sem jo v prvem delu izpustil, gotovo tudi so volitve, ki so bile, in tukaj seveda tudi posebej čestitke si vi zaslužite za vaš izjemen uspeh. Se pa hkrati tudi že obračamo v prihodnost, torej v jesenske kmetijske volitve, kjer tudi imamo velike, bom rekel želje in upe. </font><br/>
<font size="4">	Če se potem preselim na Hrvaško. Me veseli, da je gospa Rimanova, predsednica zveze, deli mojo ugotovitev, da je torej slovenska narodna manjšina predvsem kulturno aktivna, da seveda na političnem polju manj. Z le-tem se očividno strinjava. Kot sem v prvem delu omenil, seveda si želimo tudi več kolektivnih manjšinskih pravic. Med vsemi možnimi pravicami, torej vemo, da Hrvaška na normativnem nivoju nekako zagotavlja velike pravice, v praksi temu ni tako, med vsemi pravicami, in seveda jaz verjamem, da za vse se velja zavzemati, se pa povsem strinjam z vami, da so šole na prvem mestu. In mi smo seveda o tem opravili že več pogovorov. Tudi to, kar je bilo glede prisotnosti jezika, kot veste, smo vedno na voljo torej za pomoč pri teh pobudah, ki jih vi date, se pa seveda držimo tudi recepta, da ni dobro od zunaj dirigirati, kaj je za neko skupnost dobro in kaj je slabo, ampak radi pripomoremo tam, kjer se pokažejo neke potrebe. Kar se tiče, recimo, teh manjšinskih pravic, posebej šol, je tukaj gotovo en izjemen moment, ki ga imamo zdaj v zadnjem letu, torej z izvolitvijo poslanke Antolič-Vupora. Ona tudi takoj po sami izvolitvi je povedala, da prav z namenom pomoči slovenski skupnosti, del katere se ona tudi priznava, da je, se je tudi v Saboru postala članica odbora za človekove in manjšinske pravice. Jaz verjamem, da v vaši kooperaciji se da zelo veliko doseči in seveda nimam popolnoma nobenega dvoma, da ste tudi predstavniki zveze z njo dnevno na kontaktu in iščete te poti in to. In sem prepričan seveda, če ta pot je taka, torej redna komunikacija in pomoč, in nimam razloga, da bi dvomil, da temu ni bilo tako, sem prepričan, da tudi rezultati ne bodo izostali. </font><br/>
<font size="4">	Ena stvar, ki bi jo mogoče še omenil, je seveda, da mi se nekako poskušamo odzvati tudi na neke torej gmotne, finančne potrebe, ki jih vse naše skupnosti imajo, in tukaj se sedaj posebej obračam na slovensko skupnost na Hrvaškem. In tukaj lahko povem, da je leta 2020, je bilo slovenski skupnosti namenjeno 345 tisoč evrov, leta 2021 pa 470. / oglašanje iz dvorane/ Oprostite, 2019 345 tisoč, torej 2020 pa 470 tisoč. Torej to pomeni, da smo povečali sredstva za 36 %, torej več kot eno tretjino. To je bistveno več kot katerokoli od treh zamejstev. Deloma tudi s to vzorčno kmetijo, kajti tako kot so, recimo, vsi ostali govorniki ugotovili, seveda, če hočemo, da se na teritoriju ohrani jezik, mora biti tudi gospodarska osnova. In zato smo tudi v ekonomijo, v gospodarstvo vlagali, ampak ne samo v gospodarstvo. Tudi če odvzamemo ta del, še vedno je 10-odstotno povečanje tudi za ostale, torej aktivne, torej kulturne aktivnosti in tako naprej. Pa seveda to ni bilo zdaj prvo povečanje, v zadnjih letih torej je slovenska skupnost, posebej zveza, dobila že več povečanj. Pa tudi ni tako, da urad nekaj časa nebi hotel povečati, potem pa je povečal. Torej, ko so se pokazale potrebe, smo mi pristopili po svojih potrebah. Pač v času prejšnjega vodstva preprosto se niso izkazale take potrebe, ker je prejšnji predsednik tudi, recimo, brez zaposlene administracije nekako zmogel te stvari voditi. Tako, da se trudimo v tej smeri in upamo, da gremo v pravo smer in da bo torej tudi za naslednje leto, torej za 2022, imamo predvidenih načrtovana sredstva pol milijona povečanja, nato za 2023 pa še dodatnih 600 tisoč. </font><br/>
<br/>
<b><font size="4">21. TRAK: (VP) 10.40</font></b><br/>
<br/>
<b><font size="4">	</font></b><font size="4">(nadaljevanje)  In takim namenom bomo še naprej namenjali denar. In kot že prej rečeno, torej seveda jezik je prioriteta, brez jezika tudi identitete ni v zamejstvu. In zato upamo, da se bodo povsod krepili šolski sistemi. Torej seveda tudi na Hrvaškem je nekoliko specifična situacija v vseh oblikah, seveda pa osnova velja seveda govorjenje slovenščine v družinskem okolju. Torej če v družini ni slovenščine, jo tudi šola zelo težko prenese, zato seveda delno je to, kar urad zmore, delno je pa seveda tudi samo odgovorno in samo zavedanje, da doma z otroci govorijo slovensko. Če so mešani zakoni, je to še toliko pomembnejše. In več kot bo takih primerov, bolj bo svetla prihodnost slovenstva. </font><br/>
<font size="4">	Tako. Mislim, da sem izpustil samo še Porabje. Torej tudi z vami, gospa Kovač, seveda se lahko le strinjam. Torej zelo veliko je bilo narejenega v povezavi z gospodarskim razvojem, gospodarskim programom. In tudi konkretne stvari ste že vi povzeli, ne bom ponavljal. Torej ni še zaključena zgodba, nadaljujemo še s tem delom. Kot ste omenili, pravkar so določene stvari v podpisovanju in tako naprej. </font><br/>
<font size="4">	Jaz mislim, da sem na vse te ključne stvari odgovoril. Če sem mogoče še kaj pozabil, pa seveda bom z veseljem še dopolnil.</font><br/>
<font size="4">	Hvala lepa.</font><br/>
<font size="4">	</font><br/>
<b><font size="4">	PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Želi še kdo od predstavnikov podati pojasnila? </font><br/>
<font size="4">	Izvolite.</font><br/>
<br/>
<font size="4">	</font><b><font size="4">VLADIMIR ČELIGOJ: </font></b><font size="4">Hvala lepa. Ker je že državni sekretar omenil, da podam konkretnejšo morda obrazložitev glede vzorčnih turističnih kmetij.</font><br/>
<font size="4">	Že na začetku pri mojem izvajanju sem povedal, da vsaka država ima svoje specifike. In glede na to, da so te specifike v Porabju in na Hrvaškem približno enake, je padla pač odločitev, da se realizira vzorčno turistično kmetijo v Porabju. Takrat je padla odločitev leta 2010, realizirano je bilo 2015. V primeru Gorskega kotarja so se začele aktivnosti 2016 in pričetek gradnje je bil začet lani novembra. Konkretno pri Gorskem kotarju naj povem, da so tam podprli to gradnjo štirje ministri v dveh različnih vladah. Tako, da stvari, ki, kar zadeva Gorskega kotarja in pa Porabja, je specifika narekovala, da so tam potrebni takšni objekti. Nenazadnje v Gorskem kotarju se dopolnilni pouk slovenščine odvija včasih v gasilnem domu, včasih v neki stavbi tam v Čabru, skratka ta vzorčna turistično izobraževalna kmetija ima širši pomen, ne samo turistična kmetija. Tam bo imelo sedež kulturno društvo Gorski kotar, izobraževanje dopolnilnega pouka bo potekalo, prireditve raznorazne, srečanja in tako naprej. Če pogledamo kmetijo v Porabju, ima zelo močen povezovalni element med porabskimi Slovenci. Ni samo, da je to kmetija, tam se srečujejo tudi mladi ljudje, se odvijajo razne delavnice, se pravi izobraževanje. Tako, da v tem pogledu v obeh primerih, tako Porabja kot Gorskega kotarja, kmetije bodo odigravale zelo širok pomen. </font><br/>
<font size="4">	Kar zadeva pa, bom rekel zamejstva v Italiji. Kmetijstvo v Italiji je glede na to, da je Italija bila ustanoviteljica Evropske unije, je kmetijstvo tam zelo razvito. Vsekakor pa ne v celoti v obmejnem področju,. In veljalo bi razmišljati – to pa seveda je stvar vaše pobude in vaših predlogov – za nekakšno, bomo rekli vzorčno kmetijo, ki bi imela tudi kulturni in izobraževalni </font><br/>
<br/>
<b><font size="4">22. TRAK: (VP) 10.45</font></b><br/>
<br/>
<b><font size="4">	</font></b><font size="4">(nadaljevanje) pridihi vsebino morda v Kanalski dolini. Seveda na vas pa je, da ustrezne predloge pač posredujete na ustrezne forume v Republiki Sloveniji.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DUŠAN ŠIŠKO: </font></b><font size="4">Hvala tudi vam.</font><br/>
<font size="4">	Želi še kdo? Vidim, da ne. Zaključujemo razpravo </font><br/>
<font size="4">	In ugotavljam, da je Komisija za odnose s Slovenci v zamejstvu in po svetu se seznanila s Poročilom Vlade Republike Slovenije o realizaciji načrtovanih dejavnosti in sredstvih za Slovence izven meja Republike Slovenije v letu 2020.</font><br/>
<font size="4">	S tem zaključujem 1. točko dnevnega reda 16. sejo Komisije za odnose s Slovenci v zamejstvu in po svetu. </font><br/>
<font size="4">	Vsem se zahvaljujem za udeležbo in še naprej lep dan. </font><br/>
<br/>
<b><font size="4">Seja se je končala 1. julija 2021 ob 10.46.</font></b>
</root>