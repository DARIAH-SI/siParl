<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">42. seja</font>
         </b>
         <br/>
         <br/>
         <b>
            <font size="4">(13. september 2019)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 10.04.</font>
   </b>
   <br/>
   <br/>
   <b>
      <font size="4">1. TRAK: (ŠPE)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane poslanke, spoštovani poslanci,</font>
   <br/>
   <br/>
   <b>
      <font size="4">2. TRAK: (TB) – 10.05</font>
   </b>
   <br/>
   <br/>
   <font size="4">(nadaljevanje) spoštovana namestnica generalnega sekretarja Vlade! Lep pozdrav tudi ostalim prisotnim!</font>
   <br/>
   <font size="4">Pričenjam 42. sejo Kolegija predsednika Državnega zbora in vas torej še vse enkrat vljudno pozdravljam. Obveščam vas, da sem z dopisom dne 10. 9. 2019 poslal gradivo k 4. točki dnevnega reda, da sem vam včeraj poslal novo gradivo k 1. in 2. točki in hkrati še formalno, pozdravljam gospo Andrejo Zabret, ki nadomešča gospoda Braneta Golubovića, lep pozdrav.</font>
   <br/>
   <br/>
   <font size="4">S tem pričenjamo</font>
   <b>
      <font size="4">1. TOČKO DNEVNEGA REDA - DOGOVOR O PRIPRAVI SKLICA 11. SEJE DRŽAVNEGA ZBORA, KI SE BO PRIČELA V PONEDELJEK, 23. SEPTEMBRA 2019.</font>
   </b> 
   <br/>
   <font size="4">Smo o tej točki že tudi razpravljali na delovnem posvetu. Poslanske skupine ste obveščene, da bo tokrat odgovarjanje na pet vprašanja predsednika Vlade na rezervnem terminu – to je v torek, 1. oktobra ob devetih. Bil sem zaprošen, na nek način sem tako razumel, da preverim, ali so bili podobni primeri tudi v preteklosti – samo v prejšnjem mandatu sta bila dva podobna primera, en je bil tudi septembrski, ko je tedaj predsednik Vlade iz podobnega razloga, to je udeležba na Generalni skupščini Združenih narodov, bil odsoten in smo dali rezervni termin, pa še en podoben primer je bil, v prejšnjem mandatu.</font>
   <br/>
   <font size="4">Ali kdo želi razpravljati o tej točki? Ugotavljam, da ne. S tem spoštovane in spoštovani razpravo, ki je ni bilo, zaključujem in s tem zaključujem tudi to točko dnevnega reda.</font>
   <br/>
   <br/>
   <font size="4">Dobili ste, po običajni poti, smo pri</font>
   <b>
      <font size="4">2. TOČKI DNEVNEGA REDA - TERMINSKI PROGRAM DELA DRŽAVNEGA ZBORA ZA OKTOBER 2019.</font>
   </b>
   <font size="4">Novo gradivo je prišlo včeraj. Ali želi kdo razpravljati o tej točki? Če ne, spoštovane in spoštovani… Med nami pozdravljam tudi gospo Alenko Jeraj, ki nadomešča gospoda Danijela Krivca, pozdravljena.</font>
   <br/>
   <font size="4">Dajem na glasovanje predlog naslednjega sklepa: »Sprejme se terminski program Državnega zbora za oktober 2019.« Glasujemo.</font>
   <br/>
   <font size="4">Kdo je za? (Popolno soglasje.) Kdo je proti? (Nihče.)</font>
   <br/>
   <font size="4">Najlepša hvala, ugotavljam popolno soglasje.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">3. TOČKO DNEVNEGA REDA - OKVIRNI TERMINSKI PROGRAM DELA DRŽAVNEGA ZBORA ZA NOVEMBER 2019.</font>
   </b>
   <font size="4">Tudi tukaj ste novo gradivo prejeli včeraj. Ali želi kdo razpravljati?</font>
   <br/>
   <font size="4">Ugotavljam, da ne. S tem dajem na glasovanje naslednji predlog sklepa: »Sprejme se okvirni terminski program Državnega zbora za november 2019.« Glasujemo.</font>
   <br/>
   <font size="4">Kdo je za? (Popolno soglasje.) Kdo je proti? (Nihče.)</font>
   <br/>
   <font size="4">Najlepša hvala, ugotavljam popolno soglasje.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">4. TOČKO DNEVNEGA REDA - PREDLOGA FINANČNIH NAČRTOV DRŽAVNEGA ZBORA ZA LETI 2020 IN 2021.</font>
   </b>
   <font size="4">Predlog finančnih načrtov Državnega zbora ste prejeli z dopisom 10. 9., predstavljen vam je bil na delovnem posvetu. Ali želi kdo razpravljati? Ugotavljam, da ne.</font>
   <br/>
   <font size="4">Predlagam naslednji sklep: »Sprejmeta se predloga finančnih načrtov Državnega zbora za leti 2020 in 2021.« Glasujemo.</font>
   <br/>
   <font size="4">Kdo je za? (Popolno soglasje.) Kdo je proti? (Nihče.)</font>
   <br/>
   <font size="4">Najlepša hvala, ugotavljam popolno soglasje.</font>
   <br/>
   <font size="4">S tem zaključujem tudi to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">5. TOČKO DNEVNEGA REDA – RAZNO.</font>
   </b>
   <font size="4">Tukaj ugotavljam, da ni nobene najavljene teme. Želi kdo spregovoriti o kakšni zadevi tehnične narave? Ne, zaključujem tudi to točko… / oglašanje iz dvorane/ ali ste dvignili roko? / oglašanje iz narave/ imamo sicer neko pravilo, da vsebinske točke se najavijo 2 uri pred sejo, vendar je danes tako lepi dan, da izvolite.</font>
   <br/>
   <br/>
   <b>
      <font size="4">MAŠA KOCIPER (PS SAB):</font>
   </b>
   <font size="4">Hvala lepa, predsednik.</font>
   <br/>
   <font size="4">Tudi te informacije še nisem imela 2 uri pred sejo… Gre pa za to, da je ena od poslanskih skupin, konkretno Poslanska skupina SDS</font>
   <br/>
   <br/>
   <b>
      <font size="4">3. TRAK: (ŠPE) – 10.10</font>
   </b>
   <br/>
   <br/>
   <font size="4">(nadaljevanje) napadla našega poslanca Vojka Starovića. To so povzeli tudi nekateri mediji, da je včeraj edini glasoval proti sklepom na KNJF. Naša piar služba je objavila sicer na Twitter, kjer je bila tudi lansirana prvotna informacija, informacijo, da se je poslanec zmotil, vendar poslanec ves čas trdi, da se ni zmotil. In naše punce so ravnokar poslušale zvočni posnetek, magnetogram še ne obstaja in sicer ta seja je bila vodena izjemno konfuzno, kot običajno pri poslancu Logarju, avtoritativno. med drugim je bilo sedem sklepov, za katere so bili predlagani tudi popravki sklepov, vendar se je proti običajni praksi parlamentarni, ko gre za sklepe na odboru in se običajno glasuje o vsakem sklepu posebej, poslanec Logar kljub tej konfuziji v zvezi z dopolnitvijo sklepov in tako naprej, odločil, da bo predlagal poslancem, da se glasuje o vseh sklepih skupaj. In potem je dal – to smo zdaj prepisali z zvočnega posnetka magnetograma, na glasovanje naslednji sklep: »Predlagam, da glasujemo o vseh sklepih skupaj z vsemi popravki. Dajem na glasovanje.« To je dobesedni prepis njegovih besed, ki jih je mislim, da povsem upravičeno bilo mogoče razumeti, da se daje na glasovanje, ali se poslanci strinjajo, da se glasuje o vseh sklepih skupaj. In naš poslanec ni bil proti temu, kar se vidi tudi že, ker je pred tem nasprotoval temu.</font>
   <br/>
   <font size="4">Skratka, zelo nasprotujem temu, da se vodi seje na tak način in da se na tak način skupaj glasuje o sedmih sklepih, ki so se popravljali. Še posebej pa nasprotujem temu, da se potem zlorablja glasovanje enega poslanca na tak način. Tudi, če bi se zmotil, pa se ni, vsi smo se že kdaj zmotili. Gospa Jeraj se je zmotila tukaj pri enem posebnem glasovanju, pomembnem glasovanju na kolegiju, pa nismo problematizirali, ampak povem – ni se zmotil in dvoumno je bilo dano na glasovanje to in želim na glas tukaj na kolegiju povedati, da je bilo ravnanje predsedujočega včeraj neustrezno. Posebej pa potem še reakcija njegove stranke.</font>
   <br/>
   <font size="4">Hvala.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Zdaj moram tri misli povedati. Prvič, meni je težavno govoriti o ravnanju nekoga, ki ta ni prisoten – to morate razumeti. To je prvo izhodišče. Pa ne, da se karkoli opredeljujem.</font>
   <br/>
   <font size="4">Drugo izhodišče je, kar je bilo več pozivov tudi s strani predsednikov različnih komisij in odborov, da se res pogovorimo o vodenju, tudi o nekoliko bolj enotnih pravilih. Zato sem vas informiral, da so se vsi strinjali, da opravimo to razpravo. Prošnja zaradi nekaterih dogodkov danes je bila, da se zaradi odsotnosti nekaterih, prestavi na takšen termin, kjer bo lahko udeležba vseh, ki želijo in zato smo se danes dogovorili, da bom verjetno en dan od redne seje v septembru, bomo pričeli ob desetih. Tako da bo čas, da se ob devetih dobimo z vodji in njihovimi namestniki odborov in komisij. Mislim, da je to fer, ker takrat je najlažje, da zagotovimo popolno prisotnost.</font>
   <br/>
   <font size="4">Zdaj, kot tretje podali pa ste informacijo in imeli ste možnost, da ste jo podali. Bi jaz predlagal, da na tej točki tudi razpravo zaključimo. Ali se strinjate? Hvala.</font>
   <br/>
   <font size="4">Spoštovane poslanke, spoštovani poslanci, želim vam prijeten dan naprej.</font>
   <br/>
   <br/>
   <b>
      <font size="4">Seja se je končala 13. septembra 2019 ob 10.15.</font>
   </b>
</root>
