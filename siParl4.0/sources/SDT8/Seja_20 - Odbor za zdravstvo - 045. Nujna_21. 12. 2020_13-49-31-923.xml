<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">45. nujna seja</font></b><br/>
<br/>
<b><font size="4">(21. december 2020)</font></b></p></div><br/>
<b><font size="4">Sejo je vodila Anja Bah Žibert, predsednica odbora.</font></b><br/>
<b><font size="4">Seja se je začela ob 13.03.</font></b><br/>
<br/>
<b><font size="4">1. TRAK: (AB)</font></b><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Spoštovane kolegice poslanke in kolegi poslanci, vsi vabljeni in prisotni na današnji seji odbora prav lepo pozdravljeni! Veseli me, da smo se srečali in da ste vsi tudi zdravi. </font><br/>
<font size="4">	Obveščam vas in da so zadržani in se seje ne morejo udeležiti oziroma imamo pooblastila za naslednje člane; gospod Jure Ferjan bo nadomeščal poslanko mag. Karmen Furman. Dobrodošel na naši seji. Poslanec Andrej, mag. Andrej Rajh bo nadomeščal Vojka Starovića, dobrodošel. In pa Ivo Dimic, našo članico bo nadomeščal kolega Andrej Černigoj, tudi lepo pozdravljen in dobrodošel.</font><br/>
<font size="4">	Pričenjam s tem tudi sejo, tako da bi prešli na določitev dnevnega reda. S sklicem seje dne 9. 12. 2020 ste prejeli predlog dnevnega reda seje odbora in sicer za točko dnevnega reda Poziv za sprejetje strokovnih kriterijev ter odobritev sistema »zaprta zanka« in CGM. Zahtevo je podala Poslanska skupina LMŠ za sklic nujne seje in sicer dne 7. 12. 2020 in je objavljena tudi na spletnih straneh Državnega zbora. Ker do pričetka seje ni bilo predlogov za širitev dnevnega reda oziroma za umik točke dnevnega reda, je določen takšen dnevni red seje, kot je bil predlagan s sklicem. </font><br/>
<br/>
<b><font size="4">2. TRAK: (AB) – 13.05</font></b><br/>
<br/>
<b><font size="4">	</font></b><font size="4">(nadaljevanje) Torej, spoštovani in spoštovane!</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA – POZIV ZA SPREJETJE STROKOVNIH KRITERIJEV TER ODOBRITVI SISTEMA »ZAPRTA ZANKA« IN CGM. </font></b><br/>
<font size="4">Glede na to, da smo imeli kar številne vabljene, jih jaz ne bi ponovno prebrala. Bomo pa potem videli kateri so prisotni. Tako da bi sedaj kar predala besedo predlagatelju zahteve, to je Poslanski skupini LMŠ in sicer v njenem imenu Jože Lenart.</font><br/>
<font size="4">Tako da izvolite, beseda je vaša.</font><br/>
<br/>
<b><font size="4">JOŽE LENART (PS LMŠ): </font></b><font size="4">Ja, hvala lepa, predsednica. Spoštovani kolegice in kolegi in pa seveda spoštovani gostje! Upam, da bo še kdo prišel od teh strokovnjakov, ki so tudi strokovne kriterije pripravljali, da bodo lahko še oni podali potem svoje videnje vsem nam.</font><br/>
<font size="4">Ja, sklic seje za podporo diabetikom tipa 1, sistem zaprte zanke in kontinuiranega merjenja glukoze v podkožju za odobritev uporabe za vse paciente tipa 1. To je seveda seja bolj strokovne narave, zato bomo danes iz tega vidika sledili tudi vabljenim gostom, ki so strokovnjaki na tem področju. V Poslanski skupini Liste Marjana Šarca smo prepoznali pomen pobude iz vrst oseb za sladkorno boleznijo tipa 1 in seveda njihovih svojcev ter Združenja diabetikov Slovenije naslovljeno na Zavod za zdravstveno zavarovanje Slovenije, na Ministrstvo za zdravje in pa seveda tudi na Državni zbor Republike Slovenije. Katere namen je odobritev tako imenovanega sistema zaprte zanke in kontinuiranega merjenja glukoze v podkožju za osebe s sladkorno boleznijo tip 1. </font><br/>
<font size="4">Strokovne kriterije za uvedbo te oblike zdravljenja sta pripravila kolegija Kliničnega oddelka za endokrinologijo, diabetes in bolezni presnove Interne klinike in Pediatrične klinike Univerzitetnega kliničnega centra Ljubljana. In še enkrat upam, da bo kdo od teh strokovnjakov med sejo se priključil in tudi podal svoje mnenje, oziroma, da lahko tudi kaj vprašamo. </font><br/>
<font size="4">Pa mogoče uvodoma malo splošno o samem diabetesu, da bomo potem tudi lažje vse skupaj razumeli to stroko. V Sloveniji znaša delež oseb s sladkorno boleznijo približno 10 procentov celotne populacije, kar pomeni že okrog 200 tisoč ljudi. Število obolelih pa strmo narašča. Od tega je okrog 4 tisoč oseb s sladkorno boleznijo tip 1, o tem se danes pogovarjamo. Sladkorna bolezen tipa 1 se pojavlja pri mlajših, že v času zgodnjega otroštva, pa tja do 30 leta starosti, redkeje kasneje. V trebušni slinavki zaradi avtoimunskega uničenja beta celic, ki proizvajajo in izločajo inzulin, usahne. Osebe s sladkorno boleznijo tipa 1 so doživljenjsko vezane na nadomeščanje inzulina s pomočjo injekcij ali stalnim dovajanjem s pomočjo inzulinske črpalke. </font><br/>
<font size="4">Samo odkritje inzulina pred skoraj 100 leti je omogočilo preživetje teh bolnikov ob stalnem dajanju inzulina v obliki injekcij. Do takrat je veljala za bolezen, ki je kmalu po nastopu vodila v smrt. To si je dobro zapomniti. Oseba s sladkorno boleznijo tipa 1 v povprečju kar 180 krat dnevno sprejema odločitve vezane urejanje krvnega sladkorja z namenom imeti čim bolj urejene vrednosti, da bi preprečili pozne zaplete te bolezni. Pri zdravem je izločanje inzulina zelo natančno regulirano. Ta nadzor nad pravilno količino apliciranega inzulina, ki je zelo zapleten, izvaja posameznik s to boleznijo sam. Če je inzulina glede na potrebe v telesu preveč, se vrednosti krvnega sladkorja prekomerno znižajo, govorimo o hipoglikemiji. V primeru težke hipoglikemije je posameznik življenjsko ogrožen. </font><br/>
<font size="4"> </font><br/>
<b><font size="4">3. TRAK: (AB) – 13.10</font></b><br/>
<br/>
<b><font size="4">	</font></b><font size="4">(nadaljevanje) Brez pomoči druge osebe lahko tako stanje vodi do smrtnega izida. </font><br/>
<font size="4">	Bolezen pri otrocih se zagrize v življenje celotne družine. Nepopisne so stiske staršev prva leta bolezni, ko nemalo staršev noč preživi v napol budnem stanju zaradi strahu pred hipoglikemijo svojega otroka. Prav tako je bojazen prisotna tudi kasneje, ko gre otrok v vrtec, šolo, na izlet ali samo na igrišče. Ob tem pa seveda stalna skrb, da bo sladkor urejen, da se preprečijo pozni zapleti bolezni. </font><br/>
<font size="4">	Zdravi ljudje se vsega tega niti ne zavedamo. Vse to telo uravnava samo. Prisluhnimo izjavi 27-letnega očeta Andreja »Simona se je rodila čisto normalno. Zbolela je pri 18-ih mesecih. Vsekakor je največji šok za starše, če jim zboli otrok. Z ženo sva poznala sladkorno bolezen, zato sva vedela, da bo vse življenje na injekcijah. Še sedaj se ne moreva sprijazniti s tem. Z boleznijo se je še najbolj sprijaznila Simona, midva se še vedno nisva. Razmišljava o težavah, ki jih bo imela najina hči, ko bo v življenju želela početi različne stvari in o otrocih, če jih bo seveda kdaj želela imeti. To vse potegne s seboj«. </font><br/>
<font size="4">	In kaj prinaša zaprta … kaj prinaša sistem zaprte zanke in kontinuiranega merjenja glukoze v podkožju? Po povzetju strokovnjakov – gre za napredni sistem dovajanja inzulina z natančnim doziranjem inzulina glede na vrednosti glukoze, ki jih črpalka neprekinjeno prejema preko sistema kontinuiranega merjenja glukoze v podkožju. Taka oblika vodenja oseb s sladkorno boleznijo omogoča doseganje cilja, da oseba s sladkorno boleznijo tipa 1 preživi večino časa v želenem območju vrednosti glukoze vsaj 70 procentov celotnega časa. Poleg tega pomembno prispeva k varnosti za pacienta, saj vemo, da je hipoglikemija nevarna spremljevalka dobro urejene sladkorne bolezni. Pri tem sistemu se dovajanje bazalnega inzulina avtomatsko prekine v času, ko se vrednosti glukoze približujejo prenizkim vrednostim in se ponovno vključi dovajanje inzulina, ko se vrednosti glukoze zvišajo v varno območje. S tem se pojavnost hipoglikemij pomembno zmanjša oziroma prepreči.</font><br/>
<font size="4">	V nadaljevanju tudi NIJZ prepozna pomen dobro urejene sladkorne bolezni in podal bom še to, kar je tudi na njihovi spletni strani. Poudarja, da »zapleti strokovne bolezni niso tako nedolžni, zato je resnično pomembno, da imamo konstanten nadzor nad sladkorjem v krvi, dodatno pa živimo zdravo. Sladkorna bolezen v razvitem svetu ostaja vodilni vzrok za slepoto, odpoved delovanja ledvic, amputacije spodnjih okončin ter bolezni srca in ožilja. Ugotavljajo, da povzroča tudi demenco. Sladkorna bolezen predstavlja pomemben dejavnik pri nastanku bolezni srca in ožilja, pri katerih je potek pri bolnikih s sladkorno boleznijo težji, kot pri bolnikih brez nje«.</font><br/>
<font size="4">	Nadaljujem. Osebe s sladkorno boleznijo so bolj nagnjenje k nastanku različnih vnetnih obolenj, ki pogosteje potekajo v težji obliki, kar se je pokazalo tudi v času epidemije covid-19. Stroka opozarja, da so ljudje s sladkorno boleznijo v času epidemije še posebej rizična skupina.</font><br/>
<font size="4">	Skratka, sladkorna bolezen, kjer izpostavljamo tip 1 predstavlja veliko breme za bolnike in širše družbeno okolje. Vsak napredek, ki olajša življenje bolnikom in vodi k boljši urejenosti glikemije, še posebej, če to dosežemo ob večji varnosti za bolnika, je izziv in korak k boljšemu obvladovanju bolezni. Črpalka z zaprto zanko ob sami uvedbi zdravljenja predstavlja sicer višje stroške za zdravstveno blagajno, vendar se naložba že kmalu obrestuje z višjimi prihranki </font><br/>
<br/>
<b><font size="4">4. TRAK: (AB) – 13.15</font></b><br/>
<br/>
<b><font size="4">	</font></b><font size="4">(nadaljevanje) ne le za zdravstveno blagajno, ampak seveda za celotno družbo, kar je seveda težko izmerljivo. To je dokazano v državah, ki so to črpalko že uvedli v širšo uporabo. Najpomembneje pa je to, da taka oblika zdravljenja omogoča dobro urejenost krvnega sladkorja ob večji varnosti in boljšo kvaliteto življenja osebam s sladkorno boleznijo tipa 1. </font><br/>
<font size="4">	Čeprav smo poslanke in poslanci Liste Marjana Šarca laiki na področju poznavanja diabetesa, se pa zavedamo, da je graditev družbe, ki omogoča dostojno življenje vsem, osnovna pravica slehernega in primarna vrednost družbe. V luči tega podpiramo, da se omogoči naprednejša oblika zdravljenja brez doplačila vsem osebam s sladkorno boleznijo, ki izpolnjujejo strokovne kriterije za pridobitev tega pripomočka. Zaradi tega smo se v Listi Marjana Šarca tudi odločili za sklic današnje seje, na kateri bomo opravili seveda širšo razpravo. Da se bomo z novo metodo zdravljenja in dobrobitjo, ki jo prinaša ta metoda za osebe s sladkorno boleznijo tipa 1 in širšo družbo pobližje seznanili, smo na današnjo sejo seveda povabili strokovnjake s področja diabetologije. V zadovoljstvo nam je, da nas bodo s tem podrobneje seznanili mednarodno priznani strokovnjaki, dolgoletni soustvarjalci napredka pri zdravljenju sladkorne bolezni 1, tako doma, kot v svetu. </font><br/>
<font size="4">	Seveda k razpravi si želimo, da se oglasijo tudi direktor Zavoda za zdravstveno zavarovanje Slovenije, Ministrstvo za zdravje in pa tudi NIJZ, če so prisotni. V Listi Marjana Šarca verjamemo, da si je politika na tem področju enotna in da si bomo vsi danes prisotni prizadevali za bolj kvalitetno življenje sladkornih bolnikov. V luči tega smo današnjo sejo pripravili tudi tri sklepe, o katerih bomo odločali po opravljeni razpravi. Pa če jih lahko navedem; prvi sklep bi se glasil »Odbor za zdravstvo se je seznanil s peticijo Pobuda k sprejetju strokovnih kriterijev ter odobritvijo sistema zaprta zanka in CGM«. Drugi sklep; »Odbor za zdravstvo poziva resorno ministrstvo, da v sodelovanju z Zavodom za zdravstveno zavarovanje skladno s predlogom strokovnega kolegija Kliničnega oddelka za endokrinologijo, diabetes in bolezni presnove Interne klinike in Pediatrične klinike UKC Ljubljana, ustrezno spremenita sklep o zdravstvenih stanjih in drugih pogojih za upravičenost do medicinskih pripomočkov iz obveznega zdravstvenega zavarovanja na področju kontinuiranega merjenja glukoze v podkožju«. In pa tretji sklep; »Odbor za zdravstvo poziva resorno ministrstvo, da v sodelovanju z Zavodom za zdravstveno zavarovanje skladno s podanimi strokovnimi kriteriji strokovnega kolegija Kliničnega oddelka za endokrinologijo, diabetes in bolezni presnove Interne klinike in Pediatrične klinike UKC Ljubljana, odobrita tako imenovani sistem zaprte znamke in kontinuirano merjenje glukoze v podkožju za osebe s sladkorno boleznijo v okviru obveznega zdravstvenega zavarovanja. To so ti trije sklepi. </font><br/>
<font size="4">	Verjamem, da bomo te sklepe tudi soglasno podprli. Toliko zaenkrat z moje strani in želim si dobre razprave.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, predlagatelj.</font><br/>
<font size="4">	Samo eno pojasnilo, da ne bo potem kakšnih nesporazumov. Zdaj mi smo povabili k tej točki dnevnega reda vse, ki ste navedli na vašem sklicu. Med temi ni predstavnikov NIJZ-ja, tako da oni danes niso bili vabljeni in zato jih tudi danes ni z nami. Imamo pa nekaj drugih gostov, ki bodo tudi sedaj dobili besedo. </font><br/>
<font size="4">	Najprej pa jo dajem državni sekretarki na Ministrstvu za zdravje, mag. Mariji Magajne. </font><br/>
<font size="4">	Tako da izvolite, beseda je vaša.</font><br/>
<br/>
<font size="4">	</font><b><font size="4">MAG. MARIJA MAGAJNE: </font></b><font size="4">Dober dan. Spoštovana gospa predsednica Odbora za zdravstvo, gospa Anja Bah Žibert, spoštovani člani odbora, vsi prisotni!</font><br/>
<br/>
<b><font size="4">5. TRAK: (AB) – 13.20</font></b><br/>
<br/>
<b><font size="4">	</font></b><font size="4">(nadaljevanje) Današnja nujna seja Odbora za zdravstvo, ki je bila sklicana na zahtevo Poslanske skupine Liste Marjana Šarca na pobudo Zveze društev diabetikov Slovenije. Gre v smeri podpore zahtevam bolnikom, da jim se omogoči dostopnost do najnovejših tehnološko dovršenih medicinskih pripomočkov. V Republiki Sloveniji vsi sladkorni bolniki tipa 1 v breme obveznega zdravstvenega zavarovanja prejmejo vse pripomočke, ki jih za uravnavanje sladkorne bolezni potrebujejo. Raziskave na tem področju stalno prinašajo nove rešitve in s tem najnovejše tehnološko dovršene medicinske pripomočke, ki pacientom lajšajo težave. V konkretnem primeru razumemo, da … v konkretnem primeru peticije razumemo, da društvo želi, da se zavarovanim osebam s sladkorno boleznijo tipa 1 zagotovi najsodobnejša inzulinska črpalka, ki združuje funkcije inzulinske črpalke in sistema za kontinuirano merjenje glukoze z zaprto zanko in da se razširijo kriteriji za upravičenost do sistema za kontinuirano merjenje glukoze. Inzulinsko črpalko lahko zavarovane osebe s sladkorno boleznijo tipa 1 ob izpolnjevanju določenih pogojev že sedaj prejmejo na naročilnico, prav tako tudi sistem za kontinuirano merjenje, vendar vsak medicinski pripomoček posebej, najsodobnejša črpalka, ki je dražja od trenutno veljavnega cenovnega standarda inzulinske črpalke, ta pa združuje funkcijo obeh pripomočkov.</font><br/>
<font size="4">	Torej sama meri krvni sladkor in glede na vrednosti sama dovaja inzulin. Dokazi, ki so bili predloženi Zavodu za zdravstveno zavarovanje Slovenije dejansko kažejo na boljše obvladovanje sladkorne bolezni in več časa zagotavljanje sladkorja v ciljnem območju, kar poveča urejenost bolezni in preprečuje zaplete. Na Zavodu za zdravstveno zavarovanje Slovenije so že prejeli predlog za spremembo kriterijev za sistem za kontinuirano merjenje in dostopnost do medicinskih pripomočkov, se pravi za to najnovejšo tehnologijo, kar je inzulinska črpalka s sistemom zaprte zanke za kontinuirano merjenje. </font><br/>
<font size="4">	O predlogu, kot je bilo tudi že rečeno, je podala mnenje tudi stroka pač različnih strokovnih skupin, ki na osnovi študij in izkušenj podpira predlog obeh sprememb. Kriteriji za medicinske pripomočke, ki jih krije Zavod za zdravstveno zavarovanje Slovenije v okviru pravic so bili tudi v preteklosti vedno usklajeni in dogovorjeni in so predstavljali odgovor na strokovna priporočila. </font><br/>
<font size="4">	Navedena predloga je Zavod za zdravstveno zavarovanje Slovenije na seji upravnega odbora v začetku decembra v okviru drugih dopolnil obravnavane novele pravil in sklepa o zdravstvenih stanjih in drugih pogojih za upravičenost do medicinskih pripomočkov iz obveznega zdravstvenega zavarovanja že potrdil in jih posredoval v javno obravnavo. Zadnja potrditev oziroma odločanje je na ravni skupščine Zavoda za zdravstveno zavarovanje Slovenije, ki akt obravnava in ga potem predloži v soglasje Ministrstva za zdravje. Več verjetno o tem postopku in trenutnem stanju bo zagotovo dopolnil še direktor Zavoda za zdravstveno zavarovanje Slovenije. Lahko rečemo, da Zavod za zdravstveno zavarovanje Slovenije nenehno izvaja aktivnosti na področju izboljšav in omogoča dostopnost do novih tehnologij in medicinskih pripomočkov za paciente različnih obolenj in seveda tudi paciente za … paciente s sladkorno boleznijo tipa 1. Vsaka sprememba seveda zahteva najprej soglasje stroke in pač določen </font><br/>
<br/>
<b><font size="4">6. TRAK: (AB) – 13.25</font></b><br/>
<br/>
<b><font size="4">	</font></b><font size="4">(nadaljevanje) postopek in potrditev organov, tako Zavoda za zdravstveno zavarovanje Slovenije in če je potrebno tudi sicer. Pač zahteva svoj čas, prepričani pa smo, da bo kot je problematika danes izpostavljena, sladkornim bolnikom tipa 1 zelo kmalu omogočeno uravnavanje bolezni na najboljši možen način, kar je bilo tudi že izpostavljeno in obrazloženo. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam.</font><br/>
<font size="4">	Sedaj pa dajem besedo generalnemu direktorju Zavoda za zdravstveno zavarovanje Slovenije. Kot rečeno je z nami gospod Marjan Sušelj. </font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">MARJAN SUŠELJ: </font></b><font size="4">Hvala lepa, gospa predsednica. Spoštovane poslanke, spoštovani poslanci!</font><br/>
<font size="4">	Vesel sem, da prihaja tudi do tovrstnih razprav, ki lahko pripomorejo da naši ljudje, naši zavarovanci hitreje prihajajo do tistega, kar potrebujejo, da ohranjajo svoje zdravje ali pa da preprečujejo bolezen.</font><br/>
<font size="4">	Zavod zavarovanim osebam s sladkorno boleznijo v breme obveznega zavarovanja zagotavlja pravice do medicinskih pripomočkov, med katere spada tudi inzulinska črpalka in sistem za kontinuirano merjenje glukoze. Pravico do inzulinske črpalke v breme obveznega zavarovanja imamo že kar nekaj časa, za otroke od leta 2002, za odrasle pa od leta 2005. Pravica do kontinuiranega merjenja glukoze pa se zagotavlja od 2010 dalje. Te številke, te letnice navajam, ker moram povedati, da smo nekako uspeli slediti drugim evropskim državam, s katerimi se radi primerjamo. Mogoče smo kje kakšnega pol leta bili v zamudi ali pa kasneje, kot so bili recimo v Franciji, Nemčiji ali pa mogoče pri naših severnih sosedih.</font><br/>
<font size="4">	Pravice do medicinskega pripomočka so opredeljene v naših pravilih obveznega zdravstvenega zavarovanja. Podrobneje pa so opisana zdravstvena stanja v sklepu o zdravstvenih stanjih in drugih pogojih za upravičenost do medicinskih pripomočkov. Oba navedena akta sta pravzaprav zelo zahtevna, urejata torej pravice ljudi, zato je postopek za sprejemanje tovrstnih aktov zahteven. Po potrditvi na upravnem odboru obravnava tovrstne akcije … skupščina zavoda in potem daje še soglasje minister, pristojen za zdravje. Konkreten primer – smo dobili predlog za inzulinsko črpalko to novejšo od stroke v mesecu novembru letos, torej relativno za svež izdelek gre. Od dobaviteljev smo dobili namige že v začetku letošnjega leta. Pa vendarle v novembru smo dobili od pristojnih klinik zelo konkretne sugestije in predloge, da se tui ta inzulinska črpalka z zaprto zanko na nek način v slovenskem okolju izplača, da prinaša lahko koristi za paciente in da seveda na nek način pomembno izboljšamo kakovost življenja na dolgi rok tudi nekoliko bom rekel, bolje obvladujemo stroške.</font><br/>
<font size="4">	Predlog sta posredovala Pediatrična klinika, Interna klinika Ljubljana. V hiši smo zadevo preučili in s strokovnjaki na teh področjih prediskutirali predlagane rešitve in že v mesecu decembru, torej v naslednjem mesecu po prejeti pobudi smo predlog posredovali na upravni odbor zavoda, ki je 7. 12. predlog sprejel, potrdil in ga posredoval v javno obravnavo. Javna obravnava poteka 30 dni, do 9. januarja naslednje leto, potem sledi seveda ocena, evalvacija morebitnih pripomb, pritožb, predlogov s terena in potem obravnava </font><br/>
<br/>
<b><font size="4">7. TRAK: (AB) – 13.30</font></b><br/>
<br/>
<b><font size="4">	</font></b><font size="4">(nadaljevanje) na skupščini Zavoda za zdravstveno zavarovanje, ki je predvidena v mesecu marcu 2021. To nekako pripelje, če bomo imeli hitro tudi soglasje pristojnega ministrstva, da lahko začnemo uporabljati to novost, ki na nek način združuje dosedanjo inzulinsko črpalko in dosedanji sistem za merjenje v eno sodobnejšo, naprednejšo aparaturo, ki se tudi potem lahko povezuje z zdravnikom, tako da ima zdravnik ves čas tudi informacijo kaj se pravzaprav dogaja pri pacientu. Tovrstno črpalko bomo torej imeli pri naših ljudeh lahko od meseca junija 2021, kar nas bom rekel zopet uvršča med tiste države, ki sledijo, ki uspejo slediti novi zdravstvenim tehnologijam in jih potem tudi uvajati v svoja okolja.</font><br/>
<font size="4">	Koliko je prejemnikov tovrstne naprave – predvideno bomo imeli tam tisoč 500 do tisoč 800 prejemnikov tovrstne naprave. Naprava je nekoliko dražja, kot je tista, ki se sedaj uporablja, ampak ni strošek v prvi vrsti nekaj o čemer bi vodilo k takšni ali drugačni odločitvi. Sredstva smo nekako uspeli zagotoviti v finančnem načrtu za naslednje leto, s tem da nekako razmišljamo, da se bo ta nova inzulinska črpalka uvajala postopno. Torej tam, kjer imamo pred kratkim izdano dosedanjo črpalko pa tudi ta sistem CGM in še deluje; potem seveda nima smisla na vrat na nos iti v zamenjavo. Tovrstna oprema ima štiriletno trajnostno dobo, tako da nekako računamo, da bi se postopno opremili vsi tisti, ki to potrebujejo in je ta pač tehnologija dejansko lahko v veliko pomoč.</font><br/>
<font size="4">	Medicinski pripomočki za področje sladkorne bolezni so sicer obsežni, predstavljajo 26 procentov vseh stroškov za medicinske pripomočke v naši državi. Zavedamo se pomembnosti zagotavljanja ustreznih storitev, ustreznih pripomočkov, ustreznih zdravil in seveda poskušamo v slovensko okolje prenesti tisto, kar prenesejo nove zdravstvene tehnologije. Hkrati pa seveda poskušamo vse novosti tudi temeljito preveriti, želimo seveda dobiti čim več podatkov, da so nove tehnologije dokazano učinkovite v korist – seveda smo tudi zelo veseli, če nove tehnologije na nek način tudi kakšno staro odplavijo, da imamo seveda s starimi tehnologijami manj stroškov in se seveda usmerimo v novejše, sodobnejše in tudi praviloma tudi bolj učinkovite.</font><br/>
<font size="4">	Tu bom zaključil, torej to inzulinsko črpalko z zaprto zanko, ki je na nek način laično povedano neke vrste umetna trebušna slinavka. Profesor Battelino me bo seveda verjetno korigiral, ampak deluje kot neke vrste umetna trebušna slinavka in jo bomo pač uvedli, bomo pričeli z uvedbo kmalu po prvem kvartalu naslednjega leta.</font><br/>
<font size="4">	Hvala lepa za pozornost in seveda za vprašanja.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi za vašo predstavitev in tudi razjasnitev glede stanja na tem področju, ker mislim, da je to bistvo te seje. </font><br/>
<font size="4">	Zdaj bi samo obvestila vse prisotne, da je namesto našega kolega Robert Pavšiča z nami poslanka podpredsednica Državnega zbora Tina Heferle, prav lepo pozdravljeni.</font><br/>
<font size="4">	Zdaj pa predajam naprej besedo vabljenim in sicer je z nami predsednik Zveze društva diabetikov Slovenije, gospod Robert Gratton. Upam, da sem pravilno prebrala vaš priimek, sicer me pa popravite.</font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">ROBERT GRATTON: </font></b><font size="4">/izklopljen mikrofon/</font><br/>
<font size="4">	A, v redu. Zdaj pa ne smem biti preveč glasen. Zveza društva diabetikov Slovenije je seveda takoj, ko je izvedela, da sta strokovna kolegija UKC-ja podala strokovne kriterije za odobritev sistema zaprte zanke, seveda takoj pristopila </font><br/>
<br/>
<b><font size="4">8. TRAK: (AB) – 13.35</font></b><br/>
<br/>
<b><font size="4">	</font></b><font size="4">(nadaljevanje) zraven, kajti v temu vidimo seveda velik napredek za naše člane oziroma za vse osebe s sladkorno boleznijo. Zveza kot taka združuje sicer 14 tisoč članov, ampak deluje pa ali pa trudi se delovati v imenu vseh članov, vseh oseb s sladkorno boleznijo. Kot je že kolega povedal, v Sloveniji je okrog – po podatkih NIJZ-ja 200 tisoč oseb s sladkorno boleznijo tip 1, tip 2, nosečniška pa še kakšna bi se našla.</font><br/>
<font size="4">	To je bolezen, ki se zelo hitro širi. Po nekih podatkih naj bi čez 20 let bilo že okrog 300 tisoč oseb s sladkorno boleznijo. Seveda smo pristopili k tem smernicam in takoj odprli tudi peticijo, kajti zdelo se nam je pomembno, da vidimo tudi na terenu kakšno je mnenje o tem tehnično medicinskem pripomočku in lahko povem, da zadnji podatek, ki ga imam, je baje 6 tisoč, malo manj kot 6 tisoč 300 podpisov, tako da kot reprezentativna skupina ljudi menimo, da lahko kar podamo kot javno ali pa kot mnenje na javno razpravo, da je tehnično medicinski pripomoček potreben. </font><br/>
<font size="4">	Kolega je prej malo povedal kaj to pomeni, da človek oziroma oseba s sladkorno boleznijo vsakih 20 minut pomisli na svojo bolezen. A veste, to se tako mogoče malo čuje – ja, pa saj je, ampak, če dovolite samo par primerov. Obrok, seveda pred obrokom inzulin, pol pa kar naenkrat izveš, da moraš nujno nekam iti pa peš, pa teči, pa ne vem, kakorkoli. Seveda krvni sladkor se začne pa nižat. Kaj pa sedaj? Ali pa nimaš, si nekaj planiral, pa si dal manj krvnega sladkorja. V redu, v tem primeru se da več, ampak hočem nekaj drugega reči. Zdaj pa to projicirate na otroka, ki sploh ne razmišlja o teh stvareh. Otroci so – saj vemo, živijo v svojem svetu in ta črpalka z algoritmom, ki ga ima – programom, če želimo, pomaga pri takih odločitvah, ko se v bistvu otroci spozabijo. Vi morate vedeti, da otroci imajo na žalost od enoletnih otrok pa še manj, pa do adolescence, ko – ne vsi seveda, ampak razmišljajo po svoje. In s to črpalko jim lahko zelo, zelo, zelo bom rekel olajšamo življenje s sladkorno boleznijo. Kajti črpalka neprestano, oziroma vsake 3 minute oziroma naprava za neprekinjeno merjenje meri krvni sladkor in na osnovi teh meritev ukrepa.</font><br/>
<font size="4">	Seveda pošilja te podatke, kar se nam zdi sicer zelo pomembno, te podatke tudi v oblak in lahko starši s pomočjo seveda programa tudi kontrolirajo kaj se dogaja z otrokom. A veste, v vseh šolah nimajo otroci, ali pa tudi v vrtcih ne nekoga, ki bi skrbel za njih, ko imajo sladkorno bolezen. Seveda otroci so otroci, razgrajajo – mislim razgrajajo – se gibajo, vse pa nehote gre lahko v hipoglikemično reakcijo. Kaj pa sedaj? Kdo ukrepa? Seveda lahko starši s pomočjo teh aplikacij tudi na ta način lažje ukrepajo in obvestijo vrtec, šolo ali kakorkoli. Sicer to bo gospod profesor Battelino malo boljše vedel povedati, kajti on dela s temi otroci in pozna verjetno ogromno takih primerov. 	</font><br/>
<font size="4">	Ja, Zveza društev diabetikov je pristopila k temu, kajti menimo, da je to stvar, ki je potrebna. Seveda, kot je gospod kolega iz ZZZS-ja omenil; res je, do sedaj imamo možnost do črpalke, vendar je to nov tip črpalke in smo tudi s pobudo na ZZZS šli, da se odpre </font><br/>
<br/>
<b><font size="4">9. TRAK: (AB) – 13.40</font></b><br/>
<br/>
<b><font size="4">	</font></b><font size="4">(nadaljevanje) nova šifra črpalke, ker je to nov tip medicinsko-tehničnega pripomočka, ali zelo, zelo izboljšan tip medicinsko-tehničnega pripomočka. In menimo, da se s tem pripomočkom da kakovost življenja otrok, mladostnikov zelo bi rekel izboljšati, predvsem pa v času premakniti ali pa celo nikoli več hudih posledic, ki jih lahko neurejena sladkorna bolezen prinese. Kot ste že omenili, amputacija prstov, slepota, dializa, a veste to so bolezni, s katero mora potem človek živeti otrok, mladostnik, odrasel živeti celo življenje. To ni – aha, imam bolezen, čez dva meseca bom zdrav. Ne, to je večna spremljevalka ji pravim jaz. In treba je pa pomisliti še nekaj, da ti otroci, mladostniki, če slučajno pride do teh hudih zapletov, seveda ti ljudje potem tudi ne morejo družbi nič dati, kajti so invalidi, nezaposljivi tudi. In so ponovno strošek drž…- no, ne smem tako se izraziti. Ampak so na bremenu države, kar tudi ni prav. Ampak najbolj, najbolj pomembno je, da te ljudje imajo kakovostno življenje do konca svoje življenjske poti. </font><br/>
<font size="4">	Tako, da če boste pa še kakšno vprašanje imeli – jaz bi na kratko tukaj zaključil. Prosil bi, da nam pomagate pri uveljavitvi teh pravic. Seveda v tem času se je tudi na samem zavodu že premaknilo kar nekaj naprej, ampak ja. To bi bilo z moje strani zaenkrat na kratko.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam. </font><br/>
<font size="4">	Sedaj pa dajem besedo predstojniku Oddelka za endokrinologijo, diabetes in presnovne bolezni, prof. dr. Tadeju Battelinu.</font><br/>
<font size="4">	Tako da izvolite, beseda je vaša.</font><br/>
<br/>
<b><font size="4">	PROF. DR. TADEJ BATTELINO:</font></b><font size="4"> Najlepša hvala, gospa predsednica.</font><br/>
<font size="4">	Hvala gospodu poslancu za predlog sklica te seje, zvezi društev, da je to nekako posredovala. Jaz bi, če dovolite najprej pokomentiral. Se pravi gospa državna sekretarka je rekla, da otroci vse imajo, da odrasli vse imajo. Imajo za doplačilo in to veliko doplačilo, tisoč evrov. Tako da to je prva stvar, ki jo je treba povedati in ne vem zakaj je bila zamolčana. Saj to je javno znano, saj to je del sistema. To se pravi ti, ki uporabljajo do takrat najbolj sodobno črpalko, če jo želijo, morajo doplačati tisoč evrov in to se meni, nam ne zdi sprejemljivo, absolutno ne.</font><br/>
<font size="4">	Drugo vprašanje je bilo, neka govorica, da nove črpalke ni v Sloveniji. Nova črpalka je tukajle, vsakemu jo lahko pokažem. In še ta teden bo prvi pacient, ki si lahko privošči doplačilo 2 tisoč 500 evrov na njej, ta teden. Tako da to širjenje neresnic je pri nas strašno moderno in očitno uspešno, ampak tole lepo prosim – kdor jo želi prijeti, tako kot neverni Tomaž, sem jo zato sabo prinesel. In kot rečeno, še ta teden bo uvedena za doplačilo 2 tisoč 500 evrov. </font><br/>
<font size="4">	In tretja stvar, ki je mogoče pomembna je – belgijska nacionalna zavarovalnica je pri uvajanju prejšnjega sistema zahtevala in plačala raziskavo, da prvih 500 ljudi, ki jim to se predpiše in uvede, se prospektivno sledi. In rezultat je bil, da so v prvem letu tega predpisa 300 tisoč evrov prišparali, torej eno tretjino milijona evrov je zavod prišparal z uvedbo tega sistema prejšnje verzije. Zakaj – ker je bilo toliko manj sprejemov. Najdražji del zdravstva je seveda hospitalen del, ne ambulanten. In vsak sprejem pri njih je mislim da skoraj 2 tisoč evrov in ker je bilo zaradi akutnih zapletov sladkorne bolezni, se pravi hipoglikemije in diabetične ketoacidoze toliko manj, je v bistvu nacionalen sistem zavarovanja prihranil v prvem, in ne čez 30 let – takrat, ko nobenega od nas več ne bo, vsaj mene ne. Ampak tisto leto, se pravi to je ključen podatek.</font><br/>
<br/>
<b><font size="4">10. TRAK: (AB) – 13.45</font></b><br/>
<br/>
<b><font size="4">	</font></b><font size="4">(nadaljevanje) Za različne druge sisteme so enako dokazali NHS – to kot veste je angleška oziroma iz Združenega Kraljestva javna zavarovalnica, tako da to je mogoče en redkih primerov, da lahko plačnik, javni plačnik v tem primeru z nekim se pravi, z neko pravico pravzaprav že isto leto prihrani denar. Je pa seveda pogoj, da to spremlja. Pri nas se ne ve koliko stane kakšen zaplet, razen dveh zelo preprostih, kot je sprejem zaradi hipoglikemije in je zato to za Slovenijo zelo težko narediti. Je pa seveda – ne verjamem, da smo ključno različni od Belgijcev ali Angležev.</font><br/>
<font size="4">	In zadnja stvar je to, kar je že gospod poslanec omenil. To pa je neka posebnost žalostna, da je umrljivost ljudi s sladkorno boleznijo, ki so okuženi s covid, če nimajo urejenega sladkorja, dejansko trikrat večja, kot če ga imajo. To je več tisoč ljudi vključenih v to sladkorno, tako da ljudje, ki ne vodijo svoje sladkorne, ki jo ne morejo voditi s tega in drugega razloga. In teh razlogov, mi verjemite, če več kot 30 let gledaš je veliko. Imajo trikrat večjo možnost, da umrejo. Se pravi dejstvo, da se mudi v tem trenutku, ko kot vidite okužbe takole naraščajo, ni nekaj, kar bi se kdo spomnil, ampak je pač strokovno dejstvo. In ravno zaradi tega bi lepo prosil – jaz se strinjam, zavod je ogromno naredil, da ne bo kdo narobe razumel. 30 let sodelujemo, ampak tukaj pa je vsaj za moje videnje nek zaostanek, ki v tem trenutku ni razumljiv. Se pravi, če kaj, bi mogel zavod reči ja, dejansko covid in sladkorna bolezen, to je pravzaprav največji rizični faktor, ki je znan. Dejstvo, je da če imaš slabšo urejenost, trikrat bolj pogosto umreš. V našem interesu je, da to takoj zdaj preprečimo.</font><br/>
<font size="4">	Dejansko so na prvo sejo, se pravi upravnega odbora dali in sprejeli, dejansko so takoj začeli z javno razpravo in del javne razprave verjetno je tudi teh 6 tisoč plus podpisov. Žal pa, kakor sem jaz razumel iz komunikeja, ki sem ga dobil, nameravajo dati to šele na majevsko skupščino, kar je pa popolnoma nerazumljivo vsaj zame. Tako da bi lepo prosil, če lahko, če ste toliko prijazni in date pobudo, da gre to na prvo skupščino sveta zavoda oziroma kako se to že imenuje, ki jo bodo imeli zato, da se v času največje ogroženosti ljudi s sladkorno boleznijo pač ta pripomoček omogoči.</font><br/>
<font size="4">	In zadnja stvar, ki vas bo morda zanimala kot poslance. Raziskava za to črpalko, ki je dala podatke o njeni učinkovitosti je plačal National Institute of Health. To so ameriški davkoplačevalci. Torej gre za javno financirano raziskavo, kjer je sodelovala tudi Slovenija. To se pravi ameriški davkoplačevalci so preko Univerze v Ljubljani plačali študijo v Sloveniji, kjer so slovenski otroci sodelovali v tej raziskavi zelo uspešno. Se pravi, če hočete, ameriški davkoplačevalci so plačali to, da so tudi slovenski ljudje s sladkorno boleznijo tipa 1 imeli stik s tem in tudi to je seveda en izmed razlogov, da je tole danes tukaj. </font><br/>
<font size="4">	Tako da jaz bi se na eni strani dejansko zahvalil gospodu direktorju za dejansko hiter odziv, za razumevanje, vsem, ki ste pri temu sodelovali, da smo danes tukaj. Najlepša hvala v imenu … in jaz mislim, veste bom rekel, saj otroci so reveži. Ampak vam jaz povem, tudi stari ljudje so reveži. Mi zdaj, saj veste, če otroka zdraviš, zdraviš tudi babico, pa zdraviš tudi teto in so reveži ti ljudje. Pozabljajo, to je verjetno najbolj pogost vzrok vaskularne demence in tako naprej in tako naprej. Tako da ta zadeva odvzame del bremena, enostavno, ker se sama odloča. Ne za vse, še vedno rabi človeka, ampak za dobršen del dneva se sama odloča in seveda s tem tiste napake, ki jih ljudje delamo v vsakodnevnem življenju pravzaprav odstrani in s tem izboljša. Tako da na eni strani zahvala in na drugi strani prošnja, da bi ta postopek, če je mogoče, speljali zdaj, ko je dejansko neko urgentno stanje in ko so ti ljudje iz neznanih razlogov zaradi nihanj sladkorja izpostavljeni k veliko večji obolevnosti in smrtnosti zaradi covid-19.</font><br/>
<font size="4">	Še enkrat najlepša hvala, da sem lahko govoril.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Sedaj pa predajam besedo predstavnici staršev otrok z diabetesom, gospe Aleksandri Marijanović. </font><br/>
<font size="4">	Tako da izvolite, beseda je vaša.</font><br/>
<br/>
<font size="4">	</font><b><font size="4">ALEKSANDRA MARIJANOVIĆ:</font></b><font size="4"> Najprej pozdravljeni vsi, gospa predsednica, vsi poslanci</font><br/>
<br/>
<b><font size="4">11. TRAK: (AB) – 13.50</font></b><br/>
<br/>
<b><font size="4">	</font></b><font size="4">(nadaljevanje) in vsi ostali vabljeni!</font><br/>
<font size="4">	Jaz bi mogoče malo povzela kaj se je dogajalo z vidika staršev. In sicer že oktobra lani smo starši s peticijo zahtevali, da se vsem ljudem s sladkorno boleznijo tipa 1 omogoči vse tehnološko najnaprednejše pripomočke za nadzorovanje te zahtevne in tako kot ste slišali strokovnjake, potencialno tudi usodne bolezni, in zbrali kar 7 tisoč 500 podpisov. Zaradi omejenih sredstev nam je bilo ugodeno samo delno in sicer je bila razširjena samo pravica do senzorjev za neprekinjeno merjenje glukoze v medceličnini na vse bolnike s sladkorno boleznijo tip 1, ne glede na starost, ki je bila do takrat 7 let. </font><br/>
<font size="4">	S tem smo bili sicer zelo zadovoljni in se zahvaljujem tudi ob tej priložnosti, saj smo starši otrok s sladkorno boleznijo, ki so bili starejši od 7 let, do takrat senzorje naročali v tujini, recimo mi konkretno v Nemčiji in za njih plačevali približno tisoč 500 evrov na leto. Takrat nam je bilo obljubljeno, da bo tudi naša zahteva za pravico do najsodobnejše črpalke za apliciranje inzulina brez doplačil obravnavana kasneje, ker denarja za vse zahteve ni bilo dovolj.</font><br/>
<font size="4">	Takrat na tem sestanku na Zavodu za zdravstveno zavarovanje nam je bilo rečeno, da so imeli na razpolago za vsa tehnološka pomagala dodatnih 10 milijonov evrov, od tega je bilo za že omenjene senzorje odobren 1 milijon evrov, 9 milijonov evrov pa je šlo takrat za dodatne plenice za inkontinenco odraslih. Ker je šlo za zelo intimne zadeve teh bolnikov in v bistvu za neko njihovo dostojanstvo, smo argumente ZZZS sprejeli in bili pripravljeni počakati na letošnje leto. Kot smo že slišali, sta profesor Battelino in profesor Janež v skladu s tehnološkim razvojem sestavila nove strokovne smernice za predpisovanje te najsodobnejše črpalke, ki vam jo je prof. Battelino tudi pokazal.</font><br/>
<font size="4">	Vedeti moramo, da je prišlo na tem področju do ogromnega preskoka in tako, kot imamo vsi najsodobnejše telefone, če si želimo neko novo stvar, potem vzamemo najsodobnejšo črpalko. </font><br/>
<font size="4">	Pričakovanja bolnikov in staršev ter smernice zdravnikov za obvladovanje sladkorne bolezni tip 1 pa so v skladu ne samo s sodobno medicinsko stroko, ter tehnološkim razvojem, ampak tudi z 2. členom Zakona o zdravstvenem varstvu in zdravstvenem zavarovanju, ki se glasi »Vsakdo ima pravico do najvišje možne stopnje zdravja in dolžnost skrbeti za svoje zdravje, ter nihče ne sme ogrožati zdravja drugih«. In tudi s 1. členom Zakona o varstvu pred diskriminacijo, ki v Sloveniji določa varstvo vsakega posameznika pred njo, med drugim tudi ne glede na starost in ne glede na premoženjsko stanje pri uveljavljanju pravic na vseh področjih. 2. člen istega zakona izrecno zavezuje vse državne organe, nosilce javnih pooblastil, da morajo na vseh področjih odločanja in delovanja zagotavljati varstvo pred diskriminacijo oziroma enako obravnavanje vseh oseb. In če imajo sedaj lahko samo tisti sladkorni bolniki tipa 1, ki si zaradi svojega premoženjskega stanja lahko privoščijo financiranja najsodobnejše črpalke delno ali v celoti, lahko bolje urejeno sladkorno bolezen, manj ali nič zapletov, je to po mojem mnenju diskriminacija glede na premoženjsko stanje družine. In če otroci, ki zbolijo, ko že dopolnijo 8 let, ne dobijo enakih tehnoloških pomagal do katerih so upravičeni otroci do 7. leta, gre za očitno diskriminacijo na podlagi starosti. </font><br/>
<font size="4">	Nekateri starši, ki so se obrnili name, so celo razmišljali o nekem pravnem varstvu, protestih, česar pa si absolutno nihče od nas ne želi, jaz sama še najmanj. Nestrpni pa seveda starši so, saj je prav vsak dan pomemben. A vendar verjamemo v pozitivno rešitev in potrpežljivo čakamo. Moja hči je stara 16 let, diagnozo ima 2 leti, trenutno je še na injekcijah in me sprašuje »Mami, a je kaj novega? Kdaj bom dobila črpalko, a do pomladi, a do poletja, a do jeseni?« in jaz ji lepo povem, da ne vem, mogoče do poletja. Tudi drugi starši mi pišejo kdaj se bodo te stvari uredile. Doplačila, ki je ocenjeno za to najsodobnejšo črpalko, 2 tisoč 500 evrov enostavno ne zmorejo. Pisal mi je </font><br/>
<br/>
<b><font size="4">12. TRAK: (AB) – 13.55</font></b><br/>
<br/>
<b><font size="4">	</font></b><font size="4">(nadaljevanje) tudi na primer gospod, ki ima sladkorno že 38 let, je v pokoju in ima pokojnino 580 evrov. In mogoče še, sladkorna bolezen tip 1 je ne samo fizično, ampak tudi psihično zelo naporna bolezen, in to ne samo za bolnika, ampak tudi za vse ostale udeležene in terja svoj visok davek v razpoloženju celotne družine.</font><br/>
<font size="4">	Mogoče ste kakšni med nami videli naš prispevek v oddaji Tednik. Ko sem se pripravljala na to oddajo, sem ljudi in njihove svojce v podporni skupini Sladkorčki brez meja pozvala, naj mi pišejo kako doživljajo to bolezen. Moram vam reči, da sem dobila pretresljive izpovedi, jih imam tukaj nekaj tudi naprintanih, o tesnobi, samomorilnih mislih, žal tudi o diskriminaciji na delovnem mestu, o nerazumevanju znotraj družine, o partnerjih, možeh oziroma očetih, ki enostavno odidejo in po ločitvi pustijo mame same z bolnimi otroki. Zakaj – ker enostavno ne prenesejo vsakodnevnega stresa, negotovosti, nervoze, skrbi. Tudi pri nas doma se pogosto slišijo vprašanja »Ana, koliko imaš sladkorja, si si dala inzulin? Tri mandarine so preveč. Pojdi na sobno kolo«. Včasih smo veseli, včasih manj. Zelo veliko vpliva na razpoloženje družine sladkor v krvi in verjemite, ni lahko.</font><br/>
<font size="4">	Mogoče še to; bolnikov v Sloveniji s sladkorno boleznijo tip 1 je 5 tisoč. To pomeni 10 tisoč staršev zraven, nekaj tisoč sorojencev, starih staršev, učiteljev, vzgojiteljev. Ljudje s sladkorno boleznijo tip 1 seveda niso samo otroci in mladostniki, čeprav je teh večji del. Pojavnost sladkorne bolezni 1 raste. Starejši bolniki imajo tudi že svoje otroke, vnuke in tudi ti so v stalnih skrbeh zaradi sladkorne bolezni, saj terja tako kot je povedal gospod Gratton res nenehno pozornost. Hitro pridemo do visoke številke posredno prizadetih ljudi in vsi ti ljudje smo del družbe. Rešitev je tehnologija. Ljudje s to boleznijo bodo s to sodobno črpalko, za katero si sedaj vsi prizadevamo, da bi čimprej prišlo do koraka naprej, lahko normalno hodili v šolo, v službo, brez bolniških odsotnosti, ki sledijo slabše obvladljivi bolezni, tako kot prej smo slišali – izšolali se bodo, opravljali bodo svoje delo in družbi vrnili denar, ki ga bodo, ki ga bo družba vložila vanje. </font><br/>
<font size="4">	Vedeti morate, da včasih pred leti so bili nekateri sladkorni bolniki veliko časa kar v bolnicah, v nekih domovih, nezaposleni, invalidsko upokojeni. Danes medicina zaenkrat te avtoimune bolezni, ki za katero niso nič krivi tisti, ki zbolijo, ne zmorejo niti preprečiti in niti pozdraviti, a so lahko prav zaradi napredne tehnologije, enakopravni člani družbe. Danes vsi govorimo o odvisnosti od tehnologije v glavnem kot o nečem slabem. Za nas pa je prav tehnologija nepogrešljiva za preživetje in ustvarjalno in polno življenje na vseh področjih, predvsem pa vsaj za nekaj brezskrbnosti, ki je zdaj, verjemite v nobeni družini s to boleznijo ni več.</font><br/>
<font size="4">	Zelo jasno in odločno je treba še enkrat poudariti, da nikakor ne gre za dodatno finančno breme, kar vam je lepo razložil prof. Battelino. Gre za le preusmeritev denarja iz kurative v preventivo, kar je bilo dokazano s temi navedenimi študijami. Torej dostopnost do najsodobnejše črpalke posledično pomeni ne samo velik finančni prihranek, ampak dolgoročno tudi bolj zdravo in produktivno in uspešno in zadovoljno družbo v celoti. In naj končam, na podlagi vseh predstavljenih argumentov lahko sklenemo, da je dobro urejena sladkorna bolezen življenjskega pomena za 5 tisoč bolnikov s to boleznijo, kar se tiče njihovega fizičnega in psihičnega zdravja in da nedvomno korenito posega tudi v okolje njihovih družin, v šole, v službe, s tem pa se pomembnost urejenosti sladkorja znatno prestopa le navidezni ozki medicinski okvir in se preliva v širši kontekst celotne družbe ter tako postane pomemben sociološki dejavnik za vse nas.</font><br/>
<font size="4">	In kot potrditev tej trditvi – na konec morda še misel Johna Donna,</font><br/>
<br/>
<b><font size="4">13. TRAK: (AB) – 14.00</font></b><br/>
<br/>
<b><font size="4">	</font></b><font size="4">(nadaljevanje) noben človek ni otok popolnoma sam zase, vsak človek je kos celine. Zato res apeliram na vse, ki imate možnost, da nam prisluhnete.</font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Z nami je še ena predstavnica vabljenih. Mislim, da je prišla predstavnica Ginekološke klinike. Želite besedo?</font><br/>
<font size="4">	Izvolite, gospa Lili Steblovnik, če imam prav zavedeno.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. LILI STEBLOVNIK:</font></b><font size="4"> Ja, pozdravljeni.</font><br/>
<font size="4">	Saj pravzaprav ne vem, če bom kaj doprinesla. Jaz sem pač predstavnica Ginekološke klinike. V porodništvu se srečujemo z bolnicami, s sladkorno boleznijo in rezultati, perinatalni rezultati pri teh bolnicah so se seveda izboljšali zelo veliko tudi na račun urejenosti sladkorne bolezni ob začetku nosečnosti.	</font><br/>
<font size="4">	Tako da, vsekakor to je to, kar imam za pripomniti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Zdaj smo izčrpali seznam vabljenih. Prvi se je prijavil predlagatelj, tako da izvolite, beseda je vaša.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, hvala lepa, predsednica.</font><br/>
<font size="4">	Ja, jaz sem prepričan, da smo danes pri podajanju vseh vabljenih gostov spoznali kaj pravzaprav pomeni živeti z diabetesom, še predvsem z diabetesom tipa 1, ki je specifika, kajti za to boleznijo zbolevajo otroci. In tu je sigurno potem prihaja do velikih stisk, predvsem staršev, ki se morajo s tem soočiti in tudi potem vse napore vložiti, da takšnega mladega človeka pripravijo na življenje.</font><br/>
<font size="4">	Seveda prihaja do nestrpnosti pacientov, staršev. To moramo seveda po svoje razumeti. Saj vsako povečanje varnosti, sigurnosti predstavlja veliko olajšanje in ravno danes se pogovarjamo o tej novi črpalki zaprti zanki, ki bo tej skupini pacientov, mladih in pa staršev pripomogla k temu, da bodo lažje, vsaj malo bom rekel se oddahnili in …</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Malo tišje v dvorani, da ne bomo motili. Samo malo tišje. Razumem, da imate se marsikaj za pogovoriti, ampak samo, da smo majčekno tišje, da lahko tisti, ki govori, ima možnost, da to izpelje po najboljših močeh.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, hvala lepa.</font><br/>
<font size="4">	Glejte, sam sem 4, 5 let nazaj prebral eno knjigo ameriškega kolesarja avtorja, ki je tudi so takrat ustanovili profesionalno ekipo, ki je še danes oziroma se nadgrajuje in mislim, da je tudi lani se udeležila dirke po Sloveniji, in če se prav spomnim, je prof. Battelino imel tudi stik z njimi. Ste jih sprejeli in ste tudi neke izkušnje … ko prebereš tisto knjigo, ti je vse jasno kako mlad človek s tem živi in koliko naporov oziroma strokovnosti mora vložiti v to, da se potem lahko tudi bom rekel bavi s profesionalnim športom. To je živo življenje in tako je prav. To se pravi, neko motivacijo morajo ti mladi ljudje najti in potem je njihovo življenje dosti lažje. In takšna črpalka, ki potem mu sama pomaga uravnavati, da je lahko bom rekel več življenja posveti svojemu normalnemu življenju, to so takšne prednosti, ki praktično danes v razpravi ne od direktorja ZZZS do ministrstva je sicer razvidno, da se to potrjuje. Ampak kaj je bistvo tega, kar je tudi prof. Battelino rekel – kaj je pri nas v Sloveniji, da vse zadeve bom rekel tako dolgo trajajo. Zakaj so ti postopki tako zapleteni, zakaj toliko časa traja. </font><br/>
<font size="4">	Ko sem  se jaz zdaj seveda soočil – dobro, to je ta časopis Diabetes, 14. novembra vemo, da je dan diabetesa nosi datum, sicer ta je zdaj od 5. oktober … to je precej teh člankov je namenjeno seveda v celoti diabetesu. Pač spoznavaš vse to. Tudi v ABC zdravja je izšel zdaj en dober članek o življenju tega, kako to uravnavati, kako s tem živeti. Dobro, tisti je bolj diabetes na splošno, ampak glejte, to kot ste tudi rekli. V Belgiji je že to nekaj časa, tam že imajo rezultate </font><br/>
<br/>
<b><font size="4">14. TRAK: (AB) – 14.05</font></b><br/>
<br/>
<b><font size="4">	</font></b><font size="4">(nadaljevanje) analize, da se tu povrne prej ko v enem letu ti stroški, pa verjetno – jaz sem prepričan, da sploh niso zajeti vsi, vse tiste prednosti na drugi strani, kaj pa s tem prihranimo, kaj je tu kvaliteta življenja, koliko potem lahko ti ljudje na drugi strani vrnejo, ker več lahko boljo normalno hodijo v službo, živijo, ne obremenjujejo toliko staršev, svojcev in tako naprej. Mislim, to so res so človeške stiske.</font><br/>
<font size="4">	Zdaj sam diabetes, kot smo rekli, 10 procentov populacije živi s to boleznijo. Tudi morda kdo od nas je, živi s tem. Zdaj tipa 1 je sicer cirka 4 tisoč ljudi, ampak teh 4 tisoč ljudi pa res živi popolnoma drugačno življenje in zato še enkrat, vsak tehnološki napredek, ki pripomore k temu, da ljudje potem lažje živijo, bolj brezskrbno živijo, na koncu koncev tudi daljše živijo, manj je varnosti za smrt. Pa da ne govorimo koliko je tistih potem vzporednih bolezni, kjer so bolj občutljivi. Jaz sem sam omenil tudi v času covida, od samega začetka se opozarja. Ljudje s srčno žilnimi boleznimi in pa seveda z diabetesom, za njih je treba še toliko bolj pozornosti, da so danes pozorni to, da se recimo za covid-19 ne okužijo, kajti pri njih je dosti večja verjetnost, da pride do zapletov in drugih problemov, kar se tega tiče. Tako da lahko smo samo veseli, da zadeve tečejo.</font><br/>
<font size="4">	Ampak mogoče še enkrat, da vzpodbudim direktorja gospoda Sušlja, kaj lahko naredimo, da pospešimo ne samo v tem primeru, tudi drugače, da ti postopki, na koncu koncev na drugi strani stroka da zeleno luč in jaz upam, da z vso odgovornostjo, ko tako strokovno mnenje dajo. Jaz verjamem prof. Battelinu, saj on praktično živi življenje za te mlade paciente s to boleznijo in to zelo dobro pozna. In tudi verjamem, kot tudi sem prebral njegove članke, se je strašno razveselil tega. In to se pravi tudi zdravstvo razbremenjuje, da pridemo do takšnih pripomočkov. In jaz upam, da bo znanost šla še hitreje naprej na teh področjih in da bomo lahko v bodoče rešili še marsikatero drugo zadevo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Sedaj pa dajem besedo Andreju Černigoju.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Najlepša hvala, predsedujoča za besedo. Pozdravljeni kolegice in kolegi, pozdravljeni vsi ostali prisotni!</font><br/>
<font size="4">	Jaz najprej sem zelo vesel najprej, da sem tukaj na Odboru za zdravstvu, ki nadomeščam gospo Ivo Dimic, ki vas lepo, lepo pozdravlja. Ampak gremo kaj naprej k tematiki. Jaz tukaj pozdravljam dejstvo, najprej gremo po vrsti, da je Ministrstvo za zdravje že pripravilo predlog novega sklepa o zdravstvenih stanjih in drugih pogojih za upravičenost do medicinskih pripomočkov iz obveznega zdravstvenega zavarovanja in ga 10. 12., 10. decembra 2020 posredovalo v javno obravnavo na portalu e-uprava. Javna obravnava traja do 9. januarja 2021. </font><br/>
<font size="4">	Veseli me, da v njem je bilo upoštevanje mnenje strokovnih kolegijev kliničnega Oddelka za endokrinologijo, diabetes in bolezni presnove Interne klinike in Pediatrične klinike UKC Ljubljana, v zvezi za odobritev sistema zaprte zanke in kontinuiranega merjenja glukoze v podkožju.</font><br/>
<font size="4">	Zdaj na podlagi razprave, ki sem zelo vesel, da smo imeli in smo bili seznanjeni tudi z nekimi novimi, nekimi okoliščinami in jaz si osebno želim, res si osebno si želim, da bi skupščina na prvi čimprejšnji seji obravnavala in tudi sprejela to hibridno zaprto zanko, ki dovaja inzulin na podlagi meritev senzorja za neprekinjeno merjenje glukoza v podkožju. In jaz mislim, da na tem se lahko vsi tukaj, vsi v dvorani strinjamo, da naj bo to mlad otrok, ali pa starejša oseba, ali pa tudi delovna, športna delovna oseba, mlada, ne samo po letih, ampak tudi po srcu, bi si s tako zadevo olajšala</font><br/>
<br/>
<b><font size="4">15. TRAK: (AB) – 14.10</font></b><br/>
<br/>
<b><font size="4">	</font></b><font size="4">(nadaljevanje)  življenje. Veseli me, da se s tem, ko bo to sprejeto, pridružujemo državam, ki sledijo razvoju zdravstvene, sladkorne bolezni in svojim državljanom omogočajo sodobne pripomočke za njeno uravnavanje. </font><br/>
<font size="4">	Moram reči, da sem v svojem življenju bil velikokrat tudi na raznih ekskurzijah, na raznih potovanjih po celi Evropi in moram reči, da smo imeli, sem imel, bil večkrat v stiku s tako ali drugačno prigodo, ki se nam je zgodila in moram reči, da sem zelo vesel, da ta sistem je zelo dobro urejen. No, recimo, en tak primer nam je inzulinska črpalka v Bruslju odpovedala in smo v roku urice pa pol dobili nove. Tako da jaz sem zelo presenečen kako je to organizirano tudi v tujini in kako ta zadeva deluje. Je pa res skrb otroka in tudi staršev zelo velika in moram reči, da tukaj so otroci oziroma tisti, ki se s to boleznijo sooča vsakodnevno, še najbolj mirno in najbolj zrelo odreagirajo. Jaz lahko iz prve roke povem, da sem bil kar malo zaskrbljen, če ne celo paničen, ker ni to enostavna zadeva.</font><br/>
<font size="4">	Zato na ta način se osebam s sladkorno boleznijo omogoča boljša urejenost sladkorne bolezni in manj zapletov, s tem pa so skupni stroški zdravljenja po mojem mnenju in po našem mnenju nižji. Tak sistem tudi razbremeni bolnike, saj prilagaja dovajanje inzulina, je samodejen in le v izrednih situacijah zahteva posredovanje bolnika. To se pravi, bolj brezskrbno življenje. Ker se podatki pošiljajo v oblak, lahko zdravnik na podlagi teh podatkov lažje sprejema odločitev v zvezi z zdravljenjem. Ne samo starši, tudi zdravnik se lahko hitreje odloči, sploh pa v situaciji zaradi epidemije covid-19, ko so ti bolniki še – kot je rekel cenjeni dr. zelo pomembno omejevanje vseh nenujnih stikov. To moramo se tudi temu zavedati.</font><br/>
<font size="4">	Imam pa mogoče dve vprašanji. Eno je povezano s to tematiko, eno je pa le posredno povezano s to tematiko. Prvo vprašanje, zanima me, koliko osebam se po zaslugi spremembe sklepa o zdravstvenih stanjih in drugih pogojih za upravičenost do medicinskih pripomočkov iz obveznega zdravstvenega zavarovanja izboljšala kakovost življenja? Neke številka ste že omenjali, ampak torej koliko osebam bo po oceni ministrstva oziroma ZZZS pripadal sistem zaprte zanke in kontinuiranega merjenja glukoze v podkožju. Druga, drugo vprašanje mogoče, ko sem rekel, je delno povezano s to današnjo temo. Me pa zanima, kako je z diagnosticiranjem sladkorne bolezni v zadnjem letu, ko se soočamo z epidemijo covid-19 in ljudje tudi manj obiskujejo zdravnike zaradi drugih bolezni. Koliko novih diagnoz sladkorne bolezni v primerjavi s leti prej? </font><br/>
<font size="4">	Ti dve vprašanji, tako da najlepša hvala za odgovore. Pa res, še enkrat si želim, da bi skupščina čim prej na prvi seji sprejela in omogočila lažje življenje bolnikom.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Zdaj ima pa besedo kolegica Tina Heferle, tako da izvolite, beseda je vaša.</font><br/>
<font size="4">	</font><br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala lepa, predsednica. Lep pozdrav vsem skupaj.</font><br/>
<font size="4">	Zdaj, predlagatelj, kolega Jože je uvodoma zelo nazorno in podrobno prikazal vse izzive, ki jih prinaša ta bolezen sladkorna bolezen tipa 1. Zdaj sama sem imela izkušnje s to boleznijo samo preko – k sreči – samo preko moje babice, ki je živela svoj velikšen del življenja s sladkorno boleznijo in celo moje življenje odkar sem jo poznala, vendar je dobila sladkorno bolezen šele v odrasli dobi in si lahko predstavljam praktično posredno iz prve roke kakšni vse so izzivi, ki jih prinaša ta bolezen. </font><br/>
<br/>
<b><font size="4">16. TRAK: (AB) – 14.15</font></b><br/>
<br/>
<b><font size="4">	</font></b><font size="4">(nadaljevanje) Treba je prilagoditi celotno življenjsko situacijo od prehranjevanja, do drugih navad. In ne samo oboleli s to boleznijo, pač pa največkrat celotna družina. Zdaj predstavljam pa si, da je spopadanje s to boleznijo toliko bolj hujše, če zboli majhen otroček. </font><br/>
<font size="4">	Tako da, kot sem že omenila, sama bolezen sama po sebi predstavlja hud in velik izziv za celotno družino. In prej smo lahko slišali predlagatelja, ki je povedal, da so starši otrok, ki zbolijo za to boleznijo, soočeni z nepopisnimi stiskami, da je nemalo staršev prebedi noči, ko kontrolira stanje bolezni pri svojem otroku. Zdaj jaz lahko to tudi razumem iz nekega drugega vidika ali pa iz drugega zornega kota, morda neka primerjava; ko sem sama kot otrok imela težko astmo in vem, kakšne stiske je moj oče doživljal, ko je moral ponoči vstajati in gledati a otrok še diha, še normalno diha ali ne, in si res lahko zamišljam kakšne stiske starši teh otrok doživljajo. </font><br/>
<font size="4">	Tako da, črpalka, ki bi uravnavala in nadzirala to uravnavanje inzulina pri – ne samo pri otrocih – tudi pri ostalih obolelih, bi nedvomno neznatno olajšala bivanje, sobivanje s to boleznijo in zato je razumljivo, popolnoma razumljivo, da ta medicinski pripomoček ne samo, da ga podpirajo starši in bolniki, ampak je popolnoma razumljivo in to pozdravljam, da ga podpira tudi stroka oziroma dva kolegija, kolegij Kliničnega oddelka za endokrinologijo, diabetes in bolezni presnove ter Interne klinike in Pediatrične klinike UKC Ljubljana. </font><br/>
<font size="4">	Zdaj jaz se zavedam, da današnji odbor ali pa Odbor za zdravje nima kakšne velike ali pa odločujočega vpliva ali pa pristojnosti, ko govorimo o upravičenosti do teh medicinskih pripomočkov iz obveznega zdravstvenega zavarovanja. Zato so tudi sklepi pripravljeni na ta način, da bolj kot ne pozivamo, ker preko tega kot delovno telo Državnega zbora pač ne moremo, nimamo pristojnosti. Pa vendar je po mojem mnenju razprava danes zelo dobrodošla, sploh ker kot sem omenila, imamo soglasje stroke. In zato res upam, da bomo danes uslišani.</font><br/>
<font size="4">	Zdaj ta pripomoček, ta sodobna, najbolj sodobna črpalka, o kateri smo prej slišali tudi goste, so zelo lepo razložili čemu služi, kaj je njen namen oziroma dodana vrednost. To stane, zaenkrat to še stane in bolniki z malce težjim ali pa slabšim ekonomsko-socialnim položajem, si je žal ne morejo privoščiti. Ne gre tukaj samo za otroke in njihove družine, ki so lahko slabše socialno pozicionirane, gre tukaj tudi za številne upokojence. Vemo kakšne so pokojnine v naši državi. In nedvomno bi si vsi ti bolniki zaslužili enako obravnavo, ne glede na njihov socialni status in bi si zaslužili, da se poleg vseh teh milijonov, ki se jih v tej državi porablja za seveda tudi pomembne stvari, ampak vendarle bi lahko našli tudi ta denar, ki je potreben za to, da se ta medicinski pripomoček uvrsti pod obvezno zdravstveno zavarovanje. Sploh, če, kot smo prej lahko slišali, gre predvsem za preventivo. </font><br/>
<br/>
<b><font size="4">17. TRAK: (AB) – 14.20</font></b><br/>
<br/>
<b><font size="4">	</font></b><font size="4">(nadaljevanje) Dajemo prednost preventivi pred kurativo.</font><br/>
<font size="4">	Zelo lepo je opozoril tudi gospod Battelino na, kot sem že omenila tudi jaz, odrasle, starejše, upokojence, ki bi jim ta pripomoček res služil. Namreč dogaja se, da smo v starejši dobi pozabljivi, tako da, če kaj, potem je tukaj popolnoma razumljivo in življenjsko, da bi starejši ljudje zelo, zelo potrebovali ta medicinski pripomoček. Ne samo otroci, ki pač sami ne znajo povedati, ne morejo povedati kako se počutijo kakšen je, kako občutijo, ali imajo dovolj sladkornega, sladkorja v krvi ali ne. In nenazadnje lahko povem tudi, da poznam en primer enega fantka. Ravno je dopolnil najstniška leta, ki je pred kratkim dobil ta medicinski pripomoček in njegova kvaliteta življenja, ne samo njegova, tudi kvaliteta življenja njegove družine, se je znatno, znatno izboljšala in to jaz mislim, da bi moral biti dovoljšen razlog, da vsi skupaj podpremo to idejo oziroma ta predlog, ki ga podpira tudi stroka, da se vendarle vsem bolnikom sladkorne bolezni tipa 1 omogoči uporaba tega medicinskega pripomočka. Nenazadnje so tudi oni plačniki v naš zdravstveni sistem in po mojem mnenju bi si zaslužili.</font><br/>
<font size="4">	Hvala lepa, toliko.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Sedaj pa ima besedo kolega Dejan Židan.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala predsednica za besedo. Spoštovane poslanke, spoštovani poslanci, spoštovani predstavniki staršev, društev, stroke, državna sekretarka in vsi ostali, direktor zavoda. Lepo pozdravljeni še enkrat!</font><br/>
<font size="4">	Takoj na začetku naj povem, da ko sem dobil sklic, seveda se človek racionalno vpraša, kakšen pa naj bo izplen srečanja, ker smo prisotni. Pa ne bodo samo prazne besede. To se je vedno potrebno vprašati. Sam se pri sebi si zastavil dva cilja. Prvi cilj je pogovor o bolezni, ki – to sicer zdravstveni delavci mislim da ta izraz včasih uporabite, ki je ena od tihih ubijalcev. Drugo pa v bistvu, da pospešimo pot, ki je tlakovana. Mimogrede, zato tudi predlagatelje sklepov, ki seveda podpiram, prosim, da jih delno preoblikujete. Lahko jih seveda v kakršnikoli skupni sestavi. Iz sklepov se mora jasno videti, da pristojni odbor, ki ima pristojnost, to ni prazna beseda. </font><br/>
<font size="4">Mi se pogovarjamo v pristojnem odboru Državnega zbora in ne jemati besede, zlasti pa ne teže Državnemu zboru. Odločitve in sklepe, ki jih sprejemajo seveda imajo politično težo, ampak mi smo tisti, ki sprejemajo proračun, mi smo tisti, ki imenujemo ministrice in ministre. Odločitve tukaj imajo izjemno težo. Tako da vas prosim, da vsi skupaj soglasno sprejmemo takšno obličnost sklepa, ki bo v bistvu pot, ki ste jo nakazali, ki bo pospešena.</font><br/>
<font size="4">Zelo dobro ste povedali zlasti vi, gospod profesor in se vam zahvaljujem. Podatke, ki tudi so nam javno dostopni, da prisotnost diabetesa ali, če sem dobro razumel, nekoliko slabše zdravljenega diabetesa, izjemno trikrat, to je izjemen podatek, poveča pričakovano smrtnost pri trenutni epidemiji.</font><br/>
<font size="4">Torej v imenu Socialnih demokratov prosimo, lahko smo prisotni, da kot odbor vložimo predlog takšnega sklepa, ki mora biti soglasno sprejet, da v bistvu bo nakazal pot in prošnjo tako Vladi, kakor zavodu. Dajmo pa tu res pohiteti. Gre za otroke, gre tudi za starejše in gre tudi za enega od korakov, potrebnih korakov v borbi za obvladovanje trenutne epidemije.</font><br/>
<font size="4">Podatek, da med nami živi, mogoče tudi med nami, ki sedimo tukaj je kdo, ki že ima diabetes, pa se tega ne zavedamo. Torej 200 tisoč naših državljank in državljanov, prebivalcev Slovenije. To je podatek, kateremu moramo prisluhniti. In kako zelo je pomembno, da se bolezen pravočasno odkrije in primerno in kvalitetno zdravi. Jaz sem nekaj. </font><br/>
<br/>
<b><font size="4">18. TRAK: (AB) – 14.25</font></b><br/>
<br/>
<b><font size="4">	</font></b><font size="4">(nadaljevanje) Jaz sem nekaj naredil, spoštovana predsednica, pa verjamem, da ne bo zamere na vaši strani in na strani prisotnih. Prosil sem družino, s katero smo družinski prijatelji in imajo v svoji družini večje število bolnikov, sladkornih bolnikov, da opiše svojo izkušnjo. In dovolite mi, ni dosti, da preberem njen dopis, ker je prav, da slišimo izkušnje ljudi, ki se borijo proti bolezni. A lahko to naredim? Hvala. »Spoštovani. Predstavila bom družinsko obremenjenost treh generacij z diabetesom. Moj oče je zbolel daljnega leta 1972, star 42 let, s hudim potekom sladkorne kome. Takrat je zahvaljujoč primariju v lokalni bolnišnici tudi preživel in nato živel s pomočjo inzulina še nadaljnjih 30 let. Sama sem zbolela za sladkorno boleznijo stara 35 let in imam uvedeno inzulinsko zdravljenje, trenutno še brez zapletov. Moj sin je leta 2018 zbolel za diabetesom 1. Začetnemu šoku in neustreznemu zdravljenju v lokalni bolnišnici, kjer je bil odpuščen zgolj s tabletami, je sledilo zdravljenje v Ljubljani. Izjemno smo hvaležni Interni kliniki za endokrinologijo, diabetes in presnovne motnje Univerzitetno kliničnega centra v Ljubljani, zlasti asistentu dr. Alešu Skvarču, dr. Špeli Volščanšek in glavni sestri, medicinski sestri, gospe Meliti Cajhen, ki so ga bili pripravljeni sprejeti na zdravljenje in opraviti zanj konzilirani pregled. Nudili so nam izjemno podporo, sinu pa visoko strokovno raven zdravljenja, edukacijo in profesionalno komunikacijo. Sin ima od junija letos predpisan tudi senzor, ki je moderna naprava za neprekinjeno merjenje sladkorja v podkožju, s katero lahko tudi predvidi kako se bo sladkor gibal. Želimo si, da bi bili vsi bolniki z diabetesom 1 upravičeni do sodobnih oblik zdravljenja, saj vemo, da se tako zmanjša število zapletov in izboljša kakovost življenja. Ravno zato je sistem zaprte zanke gotovo še en korak proti boljši prihodnosti za vse«.</font><br/>
<font size="4">	Spoštovane in spoštovani, dajmo prisluhniti avtorici in tej družini, ki je avtorica tega dopisa. Vam pa še enkrat iskrena hvala za skrb za bolnike. Vam gospod profesor, gospa zdravnica pa tudi iskrena hvala za visoko raven stroke, ki smo jo tudi na tem področju v Sloveniji deležni. Iskrena hvala.</font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Replika, izvolite gospa Heferle.</font><br/>
<br/>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, hvala lepa.</font><br/>
<font size="4">	Jaz bom samo na kratko pojasnila, da ne bo kakšnega nesporazuma iz moje razprave, ko sem govorila o pristojnosti Državnega zbora in o pristojnosti tega odbora. Seveda nisem želela zmanjšati vrednosti zakonodajnega telesa Državnega zbora. Je pa dejstvo, da nimamo, nismo pristojni za to, da bi spreminjali sklep o zdravstvenih stanjih in drugih pogojih za upravičenost do medicinskih pripomočkov iz obveznega zdravstvenega zavarovanja in nimamo pristojnosti, da se tako imenovani sistem zaprte zanke odobri v okviru obveznega zdravstvenega zavarovanja. Zato so tudi sklepi, kot sem že v svoji razpravi pojasnila, pripravljeni tako, da Odbor za zdravstvo, ki je seveda pristojen za razpravljanje o teh tematikah, poziva resorno ministrstvo in potem v sodelovanju z Zavodom za zdravstveno zavarovanje, da vse te zadeve, ki </font><br/>
<font size="4">sem jih omenila, ustrezno pripravita, sprejmeta, ker sta oba organa pristojna za to. Mi lahko pozivamo, lahko dajemo predloge, lahko o tem razpravljamo in se tukaj vsi strinjamo, upam da se bomo. Ampak pristojnost pa ni naša, da kakorkoli spreminjamo sistem, ki ga imamo. Zato so sklepi napisani v obliki pozivov.</font><br/>
<font size="4">	Samo toliko. Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Hvala za obrazložitev, ampak mislim, da vsi vemo kaj lahko in da absolutno se strinjam z vami, da je pač naša naloga v tem delu omejena in da se moramo pač držati nekega pravila.</font><br/>
<font size="4">	Tako da zdaj dajem besedo kolegu Janiju Möderndorferju.  </font><br/>
<font size="4">	Izvolite, beseda je vaša. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Hvala lepa.</font><br/>
<font size="4">	No, jaz verjamem, da bo teh razpravah in pa po tistem, kar smo že poznali</font><br/>
<br/>
<b><font size="4">19. TRAK: (VP) 14.30</font></b><br/>
<br/>
<font size="4">	(nadaljevanje) iz predhodnih razprav ali pa nenazadnje poznavanje te problematike, verjamem, da danes v tej dvorani ni nikogar, ki se nebi strinjal, da je treba te stvari urediti in seveda tudi pospešiti. Tako, da jaz tukaj mislim, da je to zagotovo skupni imenovalec tega odbora. </font><br/>
<font size="4">	Imam pa seveda ob teh razpravah jaz vedno en sam konstanten problem, ki se odpira, pa o njem zelo malokrat oziroma neradi spregovorimo. Mi smo se danes zbrali tukaj zaradi problematike diabetesa, v resnici pa problem ni diabetes, ampak je problem zdravstvena blagajna. To je ključen problem, to je ključno vprašanje. Kajti danes sedimo zaradi diabetesa, jutri bomo sedeli tukaj zaradi uroloških pacientov, pojutrišnjem bomo sedeli zaradi onkoloških pacientov, ne vem, čez par mesecev bomo sedeli zaradi posledic vsega tega, kar se je dogajalo zdaj s covidom, ampak na koncu bo vedno probolem denar. In pa neverjetno okorel in zastarel in nikakršen sistem, ki ga danes imamo v zdravstveni blagajni. To je ključen problem. A veste, to, da se moramo mi na Odboru za zdravje pogovarjati o diabetesu, ni narobe. To, da se moramo pa pogovarjati o diabetesu oziroma o konkretni  zadevi ali bo eden od pripomočkov, ki olajša težave tako mladim kot vsem uporabnikom za, bom rekel napravo, ki lahko meri diabetes in ga tudi injicira po seveda avtomatskem sistemu, no, to je pa problem, da mora to obravnavati Odbor za zdravstvo v Državnem zboru. Ker za to imamo en drug sistem vzpostavljen, ki bi moral to obravnavati in, bom rekel avtomatično peljati. To seveda ne pomeni kot kritika, da tega zdaj zdravstvena blagajna ni počela, da tega niso naredili v stroki, ampak mi, če prav razumem, pa me popravite, danes sedimo tukaj zaradi tega, ker nekatere ne skrbi ali bo to sprejeto ali ne. Jaz upam, da ne, in zato tukaj tudi postavljam prvo vprašanje direktorju zdravstvene blagajne. Po vašem poznavanju, po vašem vedenju, lahko danes tukaj javno zagotovite, da to bo sprejeto? Ne morete pa zagotoviti, kdaj bo sprejeto. Ali pač? In zato seveda odpiram diskusijo predvsem na tej točki ali se bomo sprijaznili s tem, da bomo se tukaj kar naprej srečevali z  različnih problematik na področju zdravstva in kako potem s političnim vplivom doseči, da se bo neka stvar zgodila, ali bomo končno začeli razmišljati tudi iz vidika zakonodajne veje oblasti, da kaj pravzaprav v tem sistemu ne funkcionira. In zagotovo je to, da ne funkcionira zdravstvena blagajna. Pa ne zaradi tega, ker oni tako hočejo, ampak zato, ker je takšna zakonodaja, zaradi tega, ker so takšni predpisani posotpki. In to je ključ problema. In noben ni kriv, pa v resnici je vse krivo, če me razumete, kaj hočem povedati. Mi imamo v zdravstveni blagajni določen del denarja, ki ga zdaj seveda glede na to, da toliko in toliko pregledov ni bilo narejenih v letošnjem letu, po neki analogiji pravzaprav bi človek razumel, ga je viška. Seveda bodo vsi nasprotniki rekli ne, ne, ne, čakajte, čakajte, čakajte, viška ga ni nikoli,v zdravstveni blagajni zagotovo ne. Enako je tudi z zavarovalnicami, ki pobirajo dopolnilno zavarovanje. Vsi plačujemo to dopolnilno zavarovanje, ampak sami veste, da te storitve niso plačane, ker jih več kot polovico sploh ni. Sploh jih ni. Kam bodo šli te presežki? In drugi problem, če se navezujem na konkreten problem samega diabetesa oziroma tematike, ki jo danes obravnavamo, je problematika, da zdravstveni blagajni bi seveda, jaz verjamem, gospod Sušelj tudi vsem rad ustregel, če bi le bilo v njegovi moči, ampak, a veste, vsakič, ko pride nova zahteva, pomeni, da boš moral nekje prerazporediti, ker denarja bo v vsakem primeru nekje zmanjkalo. Problem pa je, ker se, to je pa moja ocena, pa me bo gospod Sušelj popravil oziroma tisti, ki poznajo ta sistem, da seveda zdravstveni sistem bo vsako leto vedno dražji. Tehnologije in razvoj gre vedno bolj in bolj naprej in seveda to pomeni vedno več sredstev, to pomeni vedno več zahtev, kaj vse mora zdravstvena blagajna plačati. Mi se bomo pa morali končno enkrat resno odločiti ali bomo to zdravstveno blagajno spremenili tako, da bo sledila zahtevam in imela nenazadnje ne samo vlogo plačnika, ampak tudi vlogo tistega, ki bo ocenjeval in tudi kdaj ne plačal kakšno storitev. </font><br/>
<br/>
<b><font size="4">20. TRAK: (VP) 14.35</font></b><br/>
<br/>
<font size="4">	(nadaljevanje) Mi imamo namreč problem, da zdravstvena blagajna danes plačuje vse ne glede na to ali se ona s tem strinja ali ne - namreč tisto, kar je predpisano in dogovorjeno. Jaz še danes ne morem pozabiti, da je zdravstvenga blagajna morala plačati zdravniku v Trstu po nekem posebnem postopku, ko so tiste krčne žile, ki jih je opreriral in cela Slovenija je gledala in vsa stroka se je zgražala nad tem, po kakšni metodi dela ta zdravnik, ampak zdravstvena blagajna je to storitev morala plačati, pa je to hotela ali ne, ker je storitev bila opravljena. In tukaj imam jaz resen problem, kje bi lahko zdravstvena blagajna na eni strani zelo prišparala zato, da bi lahko na drugi strani postregla z doseganjem, da seveda lahko hitreje in lažje plačuje tiste storitve, ki so bistveno bolj učinkovite, bistveno bolj tehnološko dovršene in seveda to, kar smo danes slišali nenazadnje, da bi lahko plačali. </font><br/>
<font size="4">	Zraven tega imam problem, da zdravstvena blagajna, to je spet moja ocena, ne gleda procesa iz vidika prepletenih sistemov. Koliko lahko ena storitev, ki je sicer na videz lahko draga, pa dolgoročno ali kratkoročno naredi v bistvu neke vrste, da se prišparajo sredstva zaradi tega, ker nekih drugih dejavnikov seveda se ne bo zgodilo. O tem je govoril danes dr. Batelli, ki je pravzaprav pojasnil, kakšen hiter učinek se lahko zgodi, če seveda uporabljaš dražjo, na videz dražjo metodo, pa v resnici bistveno več prihraniš. Zakaj prihraniš? Zaradi tega, ker ni nekih drugih posledic, ki običajno pri tej bolezni so prisotne. Potem so tukaj še posredni učinki, ki seveda govorijo, ki smo jih danes slišali tako iz vidika staršev in pa nenazadnje tudi združenja, ki govorijo o tem, kakšne posledice so lahko v družini, kjer imajo probleme seveda s tovrstno boleznijo in nenazadnje tudi učinki, razpad družin, težave v financiranju, skratka nenazadnje koliko ljudi mora zraven sodelovati za to, da lahko en tak otrok, bom rekel ima neko terapijo zagotovljeno.</font><br/>
<font size="4">	Skratka to je vidik, problem te družbe, ki bi jo mi morali resno zagotoviti. In tukaj je seveda tudi vprašanje Ministrstvu za zdravje. Kdaj bo začela s postopki in resnim razmislekom o spremembi Zakona o zdravstvenem varstvu in zdravstvenem zavarovanju? To je ključno. Brez tega vprašanja mi ne bomo tega rešili, ampak se bomo kar naprej dobivali tukaj in ugotavljali, kako ena stvar ne funkcionira in je povezana z drugo. Seveda je problem, da se stvari ne morejo zgoditi čez noč, meni je to jasno kot beli dan. Ampak ne bom pristal na to, in vedno težje gledam, in vam povem iz leta v leto, da ozka skupina ljudi interese uveljavlja skozi zdravstveno blagajno mimo tega, kaj mi želimo, ki to v resnici plačujemo. In to so dve skupine, na eni strani imamo notri zelo močen sindikat, na drugi strani imamo zelo močno skupino starejših in pa stalnih, konstatnih funckionarjev, ki se svaljkajo tam že po 20, 30 let. In v resnici uresničujejo samo tiste interese, ki nimajo nič skupnega s širšimi interesi. A je to rigidnost te velike zdravstvene blagajne, ki je problematična. In vsakič, ko se predlagajo v družbi spremembe te zdravstvene blagajne, imamo mi resen problem, ker doživimo strašen upor, strašen upor. In kje je največji upor? Vedno v zdravstveni blagajni, vedno oni vidijo probleme, kako ni fajn preveč to spreminjati, ker je fajn, da to ostane tako kot je, zorganizirano na takšen način.</font><br/>
<font size="4">	Na tem mestu bi se seveda opravičil vsem tistim, ki si seveda želite spremembe, pa tega ne morete doseči. Ampak mene se spomnite, ko je bivši direktor zdravstvene blagajne, ni postal direktor zdravstvene blagajne in sem povedal, da bodo stvari več ali manj ostale zacementirane in enake v celem mandatu novega kandidata. Pa veste zakaj? Tudi, če ima željo vsak direktor kaj spremeniti, v resnici ne more, ker je tam toliko interesov notri vključenih, da pravzaprav hitro ugotovi, da ima zvezane roke. Jaz sicer danes  ne pričakujem nobenega resnega priznanja od zdajšnjega direktorja, da je temu tako, ker bi bil nor, če bi to priznal, ker potem je bolje, da se spoka in se nikoli več ne pojavi v zdravstveni blagajni, ampak nam mora biti jasno, da s tem sistemom, dejansko takšen kakršen je, glede na potrebe, glede na </font><br/>
<br/>
<b><font size="4">21. TRAK: (VP) 14.40</font></b><br/>
<br/>
<font size="4">	(nadaljevanje) delovanje pravzaprav ne funkcionira in da nas bo pahnil v, bom rekel še večjo travmo. Si predstavljate, da mi jutri sprejemamo zakon o dolgotrajni oskrbi takšen kakršen je pripravljen in dodamo notri še dodatna sredstva v to zdravstveno blagajno, še dodatno nabor novih ljudi, ki bo se zaposlilo zato, da bo te stvari oskrbel, ob tem, da bomo vedeli, da ta stvar ne bo zaživela še nadaljnjih pet let, ker nima niti virov, kdo bo to vse skrbel, ob tem, da mi danes govorimo pa o eni zelo preprosti stvari, o napravi, ki je tehnološko dovršena, ki bi pomagala v resnici merjenja krvnega sladkorja in seveda avtomatskega injiciranja brez, da zato seveda to počneš fizično sam, ampak bi seveda opravljala? Pa govorimo samo o eni stvari. Recimo do danes ne slišim nobenega vprašanja, kako bo zdravstvena blagajna rešila veliko luknjo, ki jo ima notri v zdravstveni blagajni, tj. kako bo rešila prevoze po Sloveniji. To je noro. S temi prevozi delamo posebni svojevrstno taksi službo za zdravstvene namene, pa saj to je, mislim, meni je to počasi že nerazumljivo, v kakšne razsežnosti gremo. Upam si trditi, da reševalci več vozijo na obiske na preglede kot pa so namenjeni tistemu, čemur povprečni Slovenec misli, da so, zato da opravljajo intervencijske prevoze in tako naprej ali pa nujne medicinske prevoze, ki so nujni. Ne, taksi služba je zdaj bolj problematična, in tam gre ogromno denarja. Jaz govorim samo o momentih, kaj vse bi bilo potrebno storiti za to, da bi lahko ob takih primerih kot jih imamo danes, seveda lahko zmanjšali ali pa olajšali, da čimprej pridemo do takšne storitve. </font><br/>
<font size="4">	Zdaj, pred nami je tudi predlog sklepa, ki je predlagan s strani koalicije. Odbor za zdravstvo poziva Ministrstvo za zdravje, da predlaga Zavodu za zdravstveno zavarovanje Slovenije, da obravnava problematiko sladkorne bolezni in način reševanja težav sladkornih bolnikov, hibridno zaprta zanka, ki dovaja inzulin na podlagi meritev senzorja za neprekinjeno merjenje glukoze v podkožju na prvi naslednji seji skupščine Zavoda za zdravstveno zavarovanje Slovenije. Zdaj jaz bom iskren. Za mene je ta sklep milo rečeno kar tako malo na zalogo. Kaj to pomeni prva naslednja? Prva naslednja je lahko maja meseca. To ni nič. Če me razumete, kaj hočem povedati. Mene bolj zanima ali bo direktor zdravstvene blagajne osebno, in to danes, javno povedal, poskrbel, da bo ta skupščina lahko takoj, ko je to možno, in to že konec januarja, če bodo vsi te postopki zaključeni, ne pa maja meseca. Mi imamo lahko izredne seje skupščine, ne rabimo imeti redno sejo skupščine. Izredna seja se skliče, ne? Ampak to  vam govori, kako rigiden sistem ima zdravstvena blagajna, da mora čakati na neko skupščino, ki bo to odobrila in tako naprej. Lepo vas prosim, pa saj to nikamor ne pelje, no. Jaz vam bom dal primer, kaj to pomeni recimo, ne vem, če spomnite, ker je cena zelo pomembna. Pred leti smo imeli strašne probleme, ker je bilo izredno drago zdravljenje hepatitisa C, drago zdravljenje HIV-a. Vmes so se spremenile cene, nekatere so se znižale, celo postopki so se skrajšali zdravljenja. In hvala bogu je to zaenkrat pri nas vse sprejeto in je zdravstvena blagajna poskrbela, da se danes to plačuje promptno vse to iz zdravstvene blagajne. Ampak stvar se bo bistveno bolj širila. Mene danes zanima ali bo zdravstvena blagajna poskrbela, da bo to res urejeno takoj. To je za mene ključno vprašanje, a veste. To, da se mi strinjamo, kot sem rekel na začetku, nam je to vsem jasno, da se vsi strinjamo in vsi bi to z veseljem podprli. Ni noben problem, jaz bom podprl tudi ta predlog, samo haska ne bo nobenega. Meni bo veliko več kot ta sklep pomenilo, kaj bo danes povedal direktor zdravstvene blagajne, ker ga bom lahko potem držal za besedo. In srčno upam, da bo čim manjkrat v zdravstvenem, pardon, se opravičujem, da bo čim manjkrat v Državnem zboru zaradi tovrstnih vprašanj. Jaz bi ga rad, veste kdaj, videl? Ko pride s poročilom o delovanju zdravstvene blagajne enkrat na leto. Basta, ne rabim ga več. Ampak, da bomo res lahko tako funkcionirali, bomo lahko funkcionirali takrat, ko bomo spremenili to zdravstveno blagajno malce drugače.</font><br/>
<br/>
<b><font size="4">22. TRAK: (VP) 14.45</font></b><br/>
<br/>
<font size="4">	(nadaljevanje) Da si ne izmišljujem in da ne govorim na pamet, če imate čas, si poglejte, kdo sedi v izvršnem odboru in kdo sedi v skupščini, in pejte pogledat mandate nazaj. To so eni in isti ljudje z majhnimi spremembami. In v glavnem oni so odločevalci, oni odločajo o vseh teh stvareh. Poglejte si, dobro si poglejte segment plačevanja storitev, katere stvari se financirajo. Neverjetno, kaj vse še vedno zdravstvena blagajna financira, pa po moje nima kaj to financirati. In tam imamo mi še kopico rezerv, ker v končni fazi, roko na srce, ta zdravstvena blagajna ni revna, ogromno denarja ima notri, res veliko denarja. In vedno je vprašanje, ki si ga jaz vedno postavim: ali je pravilno razporejen? </font><br/>
<font size="4">	Jaz se opravičujem, direktor Sušelj. Nebi rad izzvenel, da sem vas osebno napadel, ker, sem povedal, to ni vaš problem samo. To je problem sistema rigidnosti zdravstvene blagajne. To je problem vseh direktorjev do zdaj. Žal ste pač danes vi tukaj, jutri bo pa nekdo drug mogoče. Ampak nebi želel, da ta problem ostane. Zato seveda bom podprl vse sklepe, ki so predlagane, z veseljem. Bi si želel mogoče celo popravke tega zadnjega sklepa, da dejansko jih pozovemo, da se to zgodi ne na prvi naslednji seji, ampak takoj, ko je to možno, se pravi jaz bi jih z mesecem januarjem zavezal glede na to, da če vemo, kakšni so roki in kaj vse je do zdaj že narejeno. In tudi nenazadnje januarja meseca bo njim bistveno lažji zaradi tega, ker januarja meseca bodo začeli novo finančno leto in takrat bodo tudi hitro lahko prerazporejali storitve in tudi pregled bodo imeli, kje jim bo naraščalo in kje jim se zmanjšuje, ker bodo imeli, ker praktično bilančno leto bodo zaključili februarja meseca in bodo imeli vse te podatke na mizi. Tako, da to se mi zdi bistveno bolj smiselno. Nenazadnje poziv v končni fazi tudi vsem odločevalcem na tem področju, da se na teh področjih naj ne bodo zaspani in rigidni. Ker, veste, če kaj, ljudje pozabili ne bomo. Pa ne govorim tukaj poslanci, ljudje. In včasih, veste, imam jaz vedno problem, ker se daje prednost, prav je, da damo prednost formalnosti in postopkom. Prav je, ker drugače bi bila zmešnjava, ampak če smo kaj ljudje in če kaj znamo, znamo prisluhniti takrat, kdaj se kakšno stvar da pospešiti in čimprej zapreti in omogočiti ljudem, da enostavnejše živijo ne zato, da gledajo po televiziji, kako to v Avstriji lahko, v Italiji lahko, v Sloveniji pa še ne moremo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Kolega Dejan Židan je prej že napovedal repliko. </font><br/>
<font size="4">	Tako, da beseda je vaša. Izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Ja, moram se oglasiti, čeprav ni tema tega današnjega srečanja, ampak zato, ker imamo predstavnika vlade tukaj in generalnega direktorja, da ne bodo mislili, da je to kakšno enotno stališče poslancev. O tem se bomo sicer morali enkrat drugič pogovoriti.</font><br/>
<font size="4">	Jaz pa imam problem, da nam sistem prevoza bolnikov več ne deluje dobro. Jaz imam problem, ko dobim, pa boli me, pa nebi smelo biti takole, da celo onkološki bolniki že morajo sami plačati prevoz do Ljubljane. Ravno prejšnji teden sem postavil ministru vprašanje, kako je možno, da bolnica je 40-krat obsevana in zdravljena s pomočjo kemoterapije, potem pa mora hoditi na preglede, da potem dobi dovoljenje, da gre na operacijo na svoje stroške, ki pride ena vožnja 60 evrov. Nismo vsi v Ljubljani doma. In ko mi potem iz Goričkega pošiljajo dopise, da razmišljajo ali zaradi tega plačila sploh iti v Ljubljano, imamo veliko težavo. Tako, da ni to danes razprava, to sem spregovoril samo zato, da predstavniki vlade in zavoda ne boste mislili, da je to soglasno mnenje poslancev, da je prevozov preveč. Jaz imam problem, ker nekateri ljudje, ki bi morali imeti plačan prevoz, ga več nimajo. In sedaj čakam, kaj bo odgovoril trenutni vršilec dolžnosti ministra za zdravje, da potem skušamo področje urediti.</font><br/>
<font size="4">	Hvala vam.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, to ni bila glih ravno replika, ampak v redu. Gremo naprej.</font><br/>
<br/>
<b><font size="4">23. TRAK: (VP) 14.50</font></b><br/>
<br/>
<font size="4">	(nadaljevanje) Zdaj pač se je prijavil predlagatelj, bom pa samo na nekaj opozorila. Še kar nekaj imamo prijav in nikogar ne omejujem, vi dobro veste. Bi vas pa pač obvestila, da moramo ob 16.30 zapustiti ta prostor, ker je naprej potem drugi dogodek. Tako, da veste, pač lepo prosim, če ste pač pri svojih razpravah predvsem osredotočite na to točko dnevnega reda in da ne širimo na drugo problematiko, ki je seveda tudi predmet našega odbora, ampak je treba za to ustrezno sklicati sejo.</font><br/>
<font size="4">	Izvolite, predlagatelj.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Ja, hvala lepa.</font><br/>
<font size="4">	Samo zdaj glede na razpravo se je kup enih zadev tudi nekako razjasnilo. Želim dati direktorju ZZS-ja dodatno spodbudo. Glejte, nobene dileme praktično nebi smelo biti, če razmišljamo podjetniško. Če je ta nova črpalka z zaprto zanko s temi podatki, da v Belgiji so izračunali, prej ko v enem letu se povrne, potem je praktično vsak dan odlašanja praktično izgubljamo iz dveh vidikov. Eno je, ker na drugi strani pridobivamo in kar ko vi planirate za naslednjo leto takšno črpalko, vam potem leto za tem že prinaša prihodke in vam drugje ostaja. Kot druga zadeva pa je, vsaka novost, ki  je, ker če jo ti odlašaš, odlagaš, pa jo bomo mi dve, tri leta kasneje sprejeli kot so jo recimo nekatere države, ki jo že uporabljajo, na koncu bo ta črpalka že zastarala, zadaj bo že razvoj šel naprej, bo že nekaj drugega. A razumemo? To se pravi, da je tudi v tej hitrosti, ki jo seveda želimo od vas, da se danes izjasnite, zdaj sem že v prvi razpravi prej  vas tudi pozval, da želim vaše mnenje, kaj se lahko čim hitreje naredi, je to tisto dejstvo, ki praktično, a razumete, delamo škodo, če ne hitimo oziroma ne sprejmemo teh novosti čim prej.</font><br/>
<font size="4">	Ker je pa prej tudi en kolega iz NSi-ja opozoril, kako pa pacienti prihajajo danes do zdravnika, do zdravstvenih teamov, želim na nekaj opozoriti, ker zdaj, ko sem te gradiva malo predeloval, sem ujel tudi eno anketo, ki jo je Zveza društev diabetikov izvedla, kako so pacienti v v času COVID-19 zadovoljni z dostopom do zdravnika. In glejte, zanimivo, najbolj zadovoljni so na Koroškem. Ker slučajno malo poznam, izhajam tudi od tam, sem si naredil sliko, zakaj. Glejte, tudi na tem področju prihajajo nove prakse, nove novosti iz prakse. In Koroška, ta zdravstveni team je kakšno leto nazaj uvedel elektronski karton, ki daje zelo dober pregled nad vsemi pacienti. Mislim, da je nekaj čez 5 tisoč pacientov z diabetesom in zdaj sploh s tem elektronskim kartonom lahko oni ugotovijo, koliko pacientov sploh imajo. Ostali del Slovenije niti ne ve točnega števila, ta prevalenca je potem nekako ocenjena. Točno število poznajo in na podlagi tega dobrega pregleda oni spremljajo potem paciente, recimo koliko presegajo na podlagi prejšnjih meritev. In pa še dodatno poznamo to telemedicino na daljavo s telefoni, tudi ta del je gor na Koroškem se razvil in vzporedno te zadeve uporabljajo. In seveda s pacienti so ves čas v stiku po telefonu, meritve vnašajo oziroma kar avtomatsko se te zadeve prenašajo in tam, kjer so zapleti, se potem zdravnika obišče, kjer pa ni, pa niti ni potrebno. In to je tudi praksa zdaj pokazala, da je dosti manj obiskov zdaj potrebno pri zdravnikih. Zato želim zdaj, ko ste že drugi tudi napeljali na te razprave, da vse take zadeve je treba čim prej, čim prej uvajati, če se nekje v praksi pokažejo kot dobre.</font><br/>
<font size="4">	Hvala lepa. Zdaj toliko pa se še slišimo kasneje.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, hvala lepa.</font><br/>
<font size="4">	Zdaj, spoštovani predlagatelj, vi veste, da vabljeni ne morejo kar tako dobiti besedo, dobijo jo vedno na začetku in potem na koncu, in da ni potem razprava med vsemi vabljenimi. </font><br/>
<br/>
<b><font size="4">24. TRAK: (VP) 14.55</font></b><br/>
<br/>
<font size="4">	(nadaljevanje) Zdaj izjemoma sicer lahko dam direktorju Zavoda za zdravstveno zavarovanje besedo, če želite, ampak to bo pač izjema. Lahko pa počakamo do konca. Kakor vi želite.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">A sem razumel, da so bila vprašanja zdaj to?</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Tako. Ja. Saj zato. Tako, da izvolite. Jaz vam dam pač besedo, pa potem pa prosim, da razumete, da imamo pač sistem. Vabljeni na začetku in potem na koncu dobijo besedo. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">MARJAN SUŠELJ: </font></b><font size="4">Hvala lepa.</font><br/>
<font size="4">	Osredotočil se bo na vsebino, ki se danes diskutira, skladno z gradivom. </font><br/>
<font size="4">	Problematika te inzulinske črpalke z zaprto zanko je pomembna za paciente. Je pomembna tudi seveda za zdravstveni sistem, posledično tudi za blagajno. To, kar pač bomo uvedli s to novo črpalko, bo Zavod za zdravstveno zavarovanje koštalo v naslednjih letih po sedanjih izračunih približno 4 milijone 800. Ampak že uvodoma sem povedal, da tukaj konkretno za takšne primere ne gledamo zgolj z ekonomskimi očmi, z ekonomskimi očali, ampak seveda na nek način tehtamo, kakšne so pridobitve za paciente danes in seveda tudi na daljši rok. </font><br/>
<font size="4">	Kdaj je bil predlog sprejet v našo hišo, sem povedal. Mogoče nekateri niste bili v dvorani. Prejeli smo ga v novembru leta 2020. Kdaj je bil obravnavan na upravnem odboru? 7. decembra 2020. Sedaj je v t.i. javni razpravi, ki traja 30 dni, se zaključi v mesecu januarju. Potem se dospele pripombe takšne in drugačne na nek način presodi, evalvira, poskuša uskladiti s stroko. In tukaj moram pohvaliti, zdaj prof. Battelino ni več tukaj, ampak izjemno borec je za paciente na njegovem področju, enako prof. Janež. Uskladimo se s stroko in potem, ko pridemo s končnim predlogom, tak ki pije vodo in ki je upošteval tudi različne vidike iz obravnave, gre to v obravnavo, v potrditev na upravni odbor, torej ponovno se presoja in potem gre na skupščino. Prva seja skupščine v letu 2021 bo v mesecu marcu in na to sejo bo stvar uvrščena. </font><br/>
<font size="4">	Bi pa povedal naslednje. Zdravstvene tehnologije se razvijajo izredno hitro. Izredno hitro. In seveda razumem predstavnike tega, bom rekel te populacije, da so stiske velike, ampak imamo seveda tudi različne druge stroke, ki se tudi hitro razvijajo. Imamo izredno hitro razvijajočo področje zdravil, imamo razvijajoče, ne vem, diagnostične postopke. In to, kar je poslanec Möderndorfer povedal, se v Sloveniji spremlja, cela shema od zgodnje diagnostike, tudi preventive, če je presejalni programi, do kurative, do terapije, do rehabilitacije, pa mogoče še tudi kakšne druge faze naprej, tam smo še šibki, paliativa in tiste faze smo še relativno šibki. In tukaj je pravzaprav vodenje blagajne ali pa upravljanje zdravstvenega sistema je na nek način iskanje ravnotežja v vseh teh segmentih. Seveda vsak, ki ima eno bolezen, vidi tisto, kar je pred njegovimi vrati in pred, ne vem, v družini, ampak gledati celoto, to je pa tista odgovornost, ki jo pač vidijo upravljavci sistema. Tega se zaveda Ministrstvo za zdravje, tega, verjamem, se zavedate tudi vi. Gospod Židan je opozoril na zadevo recimo prevozov. Seveda, prevozi za tiste, ki so na Viču in se peljejo na Metelkovo, ni noben problem, se zdi brezvezen pravzaprav, zakaj se solidarnostno zbrani denar uporablja za tovrstne pravice, ampak za tiste, ki se pa vozijo na onkološko obsevanje iz, ne vem, Gorice ali iz kje ste dali primer, je pa to še kako pomembno. In običajno se nove tehnologije, v resnici povedano, ne uvajajo v noben sistem čez noč ali v mesecih, se uvajajo dejansko, ko se naredi temeljita </font><br/>
<br/>
<b><font size="4">25. TRAK: (VP) 15.00</font></b><br/>
<br/>
<font size="4">	(nadaljevanje) stroškovna analiza, ko se naredijo ustrezne priprave. Tudi tukaj pri inzulinski črpalki naj omenim, da je slovensko zdravstvo, ko je uvajalo te črpalke in jih bo tudi naprej, sposobno uvesti toliko in toliko nekaj sto na leto, ne nekaj tisoč. Nekaj sto, ker je zraven še edukacija pacientov, ker je priprava infrastrukture. Ampak to ni stvar denarja, to je stvar dejansko propustnosti sistema, ki ga pač imamo takšnega kot imamo toliko kot si ga lahko privoščimo. In privoščimo si tisto, kar zberemo s prispevki. Zdaj seveda vsak bi si želel, da ima vse pravice, tudi najsodobnejše načine zdravljenja, ampak tisti, ki nekoliko poznate zdravstvo, če bi hoteli vse uvesti, kar danes zmore medicina, bi po mojem morali črtati še marsikateri drugi proračun v državi, da bi dali toliko denarja v zdravstvo. To je pač dejstvo in tukaj seveda mislim, da je prav, da gremo z nekimi realnimi pričakovanji, s sodelovanjem različnih deležnikov - pacienti, stroka in plačnik Ministrstvo za zdravje - in gremo z dinamiko, ki so jo lahko privoščimo.</font><br/>
<font size="4">	Če se vrnem samo nazaj, ja, inzulinska črpalka z zaprto zanko bo na voljo za naše paciente po prvi dekadi v mesecu, ne prvi dekadi, prvem kvartalu v letu 2021.  </font><br/>
<font size="4">	Koliko je še diabetesa, to je tudi gospod Židan odprl. Pred kratkim sem bil na seji nacionalnega program za obvladovanje diabetesa. Od teh 200 tisoč diagnosticiranih bolnikov tipa A in tipa B je približno 60 do 70 tisoč neidentificiranih bolnikov v naši populaciji. To so tudi tisti, ki jih na nek način moramo na nek način identificirati in seveda tudi začeti z zdravljeni, če želimo preprečiti kasnejše zelo visoke stroške in seveda predvsem negativne posledice za paciente. Ampak to je zdaj samo na področju diabetesa. Imamo seveda še neoplazme, imamo še druga področja, tretje področje, četrta področja. </font><br/>
<font size="4">	Tako, da prav enostavno v zdravstvu ni. Je pač kompleksen sistem in terja veliko, bom rekel premišljenih rešitev, veliko znanja, tudi sistemske rešitve so verjetno predmet posodobitve in potrebe posodobitve. To je pa seveda v rokah tega kroga, v rokah parlamenta. Na koncu se pa zadeve tudi nekako zaprejo s čim? Z razpoložljivimi finančnimi viri. V letu 2021 bomo namenili iz javnih sredstev 7,02 našega BDP-ja - pomembno manj kot ga namenjajo vse tiste države, s katerimi se zelo radi primerjamo. Pomembno manj. A ga je preveč denarja, kot slišim gospoda poslanca? Jaz mislim, da ga ni, da ga je malo, da ga uporabljamo učinkovito, da so pa seveda tudi možnosti, da se tukaj in tam tudi kakšne zadeve prestrukturirajo, preusmerijo, ampak to je pač treba imeti za to stroškovne analize, odločitve in seveda potem tudi odgovornosti, ki temu sledijo. Pa veliko strpnosti, ker zdravstvo je približno 2 milijona interesov, ne samo 45, kolikor jih je v skupščini Zavoda za zdravstveno zavarovanje. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Replika kolega Jani Möderndorfer.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Hvala lepa.</font><br/>
<font size="4">	Saj se nebi oglasil, če nebi bila seveda izrečena ena neresnica. Predvsem to, veste, gospod Sušelj, jaz nisem nikoli rekel, da je denarja preveč. To ne vem, kje ste zasledili. Hvala bogu imamo v Državnem zboru magnetogram, si ga boste lahko potem še enkrat prebrali doma, kje sem kdaj to izrekel. Rekel sem pa, da ima zdravstvena blagajna luknjo in da marsikje polzi denar ven po nepotrebnem. In še enkrat ponavljam kljub temu, da moj kolega poslanec Židan pravi in se je razburil ob prevozih, še vedno trdim, da je prevozov preveč, še vedno. Ampak to ne pomeni, da onkološki pacienti in dializni bolniki in še in še jih je niso upravičeni do tega. Je pa res, da imamo sistem napačno zastavljen, ker je to od posameznega zdravnika odvisno, kdo </font><br/>
<br/>
<b><font size="4">26. TRAK: (VP) 15.05</font></b><br/>
<br/>
<font size="4">	(nadaljevanje) bo napotnico naredil in kdo ne. Vi pa samo plačujete. V tem je problem in to sem jaz opozarjal in tukaj se midva ne razumeva. Dokler zdravstvena blagajna ne bo postala aktivni kupec, ki bo ne samo plačeval, ampak tudi odločal, kaj pa bo plačal in kaj ne bo plačal in za to prevzel tudi odgovornost pri sooblikovanju zdravstvene politike, toliko časa je za mene zdravstvena blagajna samo plačnik in neke vrste rigidna institucija, ki je okorela in zastarela. O tem govorim. In nikoli pa nisem rekel, da ima zdravstvena blagajna preveč denarja, ker še danes trdim, da ga ima premalo in ga bomo morali povečati in tukaj se z vami strinjam. 7,5 ali 7,2 nisem si zapomnil številke, bruto BDP-ja skratka je absolutno premajhen denar za to, kar plačujemo danes, in za tisto kar bi radi imeli, s tem se pa popolnoma strinjam. Ampak za to je pa seveda treba najprej urediti doma stvari zato, da bomo lažje predlagali tudi določene spremembe kar se tiče zvišanja teh sredstev. To je nujno potrebno narediti. In kar je bolj pomembno od tega, je, to sem tudi načel in moj namen je bil samo eden, takšne seje kot so danes, bom najbolj vesel takrat, ko ne bodo več potrebne, ampak se bomo samo pogovarjali o političnem sistemu ali pa zdravstvenem sistemu, kako bi ga radi uredili, da bo še boljši kot je danes, to je smisel. To ali bomo odobrili črpalko ali ne, sem pa napovedal na začetku, vsi smo za in čimprej in prav je, da stroka tista, ki pove, kaj je prav in kaj ne. Ampak takrat ko se pojavi to na Odboru za zdravje, imam jaz resen problem, kaj bo jutri, katera zahteva bo jutri. Bomo jutri odločali še o, ne vem, nekih novih procesih? To je napačno, ker če je temu tako, potem ne rabimo več zdravstvene blagajne. Če ste me razumeli in to sem jaz razpravljal. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam.</font><br/>
<font size="4">	Sedaj sem prijavljena k razpravi sama.</font><br/>
<font size="4">	Zdaj kar bi najprej poudarila, je, da seveda danes ne razpravljamo o Zavodu za zdravstveno zavarovanje Slovenije. Mislim, da pač je pa vendarle treba biti korekten in da se nekako držimo točke dnevnega reda. Verjamem pa, da so pač te povezave, ki so bile izpostavljene, pomembne, pa vendar se mi zdi, da je pač predlagatelj dal zelo konkretno točko dnevnega reda s konkretno problematiko. Nenazadnje, spoštovane kolegice in kolegi, imamo kot Odbor za zdravstvo eno od alinej našega delovanja zdravila in pa zdravstveni pripomočki. Torej pomeni, da skozi zgodovino dela Državnega zbora in tudi v prihodnosti se bomo še velikokrat soočali s takšno in drugačno tematiko vezano na seveda kot je zdravila in pa različni pripomočki in seveda z vso ostalo problematiko. Tako, da z moje strani, kolegice in kolegi, jaz zelo pozdravljam današnjo razpravo. Meni se zdi pomembno, da vse strukture v tej družbi vedo, da tudi mi nekako smo lahko, bom rekla ne enotni v tem smislu, da moramo vedno podpreti drug drugega, ampak enotni v tem, da so takšne razprave potrebne in da seveda končni cilj je, da naredimo korak naprej. In jaz verjamem, da z današnjo sejo ga bomo.</font><br/>
<font size="4">	Uvodoma bi se zahvalila vsem prisotnim, ki ste si vzeli čas. Naprej zdravstvenim delavcem, ki ob seveda vsem teh težkih trenutkih so prišli na sejo in predstavili svoj vidik, potem pa tudi obema predstavnikoma društev. Zelo pomembno je, da ste pač tudi delili neke osebne zgodbe, ker verjamem, da je to težko in ni lahko govoriti o tem, kako se soočaš osebno z takšno, bom rekla boleznijo in potem stisko, ki pripelje lahko ves potek.</font><br/>
<font size="4">	Jaz nisem strokovnjak za diabetes. Jaz nisem tista, ki bom danes govorila o tem, da je nekdo v moji družini s to boleznijo.</font><br/>
<br/>
<b><font size="4">27. TRAK: (VP) 15.10</font></b><br/>
<br/>
<font size="4">	(nadaljevanje) Vem pa nekaj, in to zagotovo vem, da če je tehnologija omogoča tem ljudem boljšo življenje, kakovostnejše življenje in nenazadnje na drugi strani manj stroškov zaradi njihovih težav, potem je pač potrebno to zagrabiti z vsemi rokami in sprejeti čim prej. Jaz velikokrat razpravljam o tem, da zaradi tega, ker na eni strani neke stvari gredo prepočasi, prepočasi in da mislimo, da je v bistvu problem denar in da s tem nekaj varčujemo, če temu tako rečem, mečemo denar z lopato na drugi strani. In da seveda pri teh zadevah je še kako pomembno, da te ljudi ne samo, da jim izboljšamo življenje, ampak da so čim bolj enakovredni potem lahko v družbi na vseh področjih, tako v izobraževalnem sistemu kot po tem delovnem okolju, in kar se mi zdi najbolj tragično je to, kar ste, gospa, vi izpostavila, tudi osebnem življenju. Jaz lahko povem, da osebno poznam zgodbo, ki je zaradi te bolezni pripeljala zakonca tudi do razhoda, tudi za to je šlo, ampak ne bom krivila nikogar, ampak dejstvo je, da je bilo zelo težko se spopadati s tem in mogoče včasih tisti, ki pridejo v družino, se ne znajo povsem spopasti s to težavo. In ponoči na nek način čuvati osebo zraven tebe in gledati ali je morda kaj narobe ali gre zgolj za nek tak splošen vzdihljaj, je včasih težko. In razumem, dejansko razumem, da prihaja res do težkih zgodb.</font><br/>
<font size="4">	Zdaj v Slovenski demokratski stranki lahko povem, da pač podpiramo vse sklepe, ki jih je predlagal predlagatelj. Morda edino, to bomo seveda potem v razpravi sami še ugotovili ali pa potem na koncu, pa vendar se mi zdi, da pač ta prvi sklep, seznanitveni sklep mislim, da ni potreben, da o njem glasujemo, ker se dejansko razprava poteka v tem in velikokrat je že govora o tem, da seznanitvene sklepe vendarle ne dajemo na glasovanje. Seveda podpiramo tudi oba sklepa s strani predlagatelja, čeprav sem vesela, da smo takoj z ministrstva kot tudi s strani direktorja Zavoda za zdravstveno zavarovanje slišali, da postopki potekajo in da je stvar v fazi v bistvu, bom rekla fazi tega, da pride do končne rešitve in do ustreznega pač sklepa, pa vendar smo nekako sopodpisniki menili, da ni narobe, če predlagamo še dodatni sklep, kjer opredelimo, da skupščina Zavoda za zdravstveno zavarovanje o tem odloča na prvi naslednji seji. Zdaj smo slišali, da je to marca. Mi bomo seveda to spremljali in absolutno, če pač temu ne bo tako, bomo pač lahko vsi skupaj ustrezno reagirali. Ampak kot rečeno, naš poziv zavodu, najprej ministrstvu in seveda njim, da pač pozovejo predlagajo Zavodu za zdravstveno zavarovanje, ampak, kot rečeno, smo že slišali, da se naj bi to zgodilo marca, kar je, mislim, da spodbudna novica glede na to, da pač neki postopki vendarle morajo pač teči tudi v tem smislu. Tako, da res je, včasih je težko, ko se soočamo enkrat s takšno problematiko, drugič z drugačno problematiko, pa vendar je to naše delo in naša dolžnost, da slišimo klic državljank in državljanov, da slišimo klic različnih društev in da mogoče spoznamo tudi zgodbe, ki jih sicer ne moremo poznati tako podrobno, ali pa da vemo, kje se stvar zapleta. Veste, včasih ni potrebno veliko, včasih je potrebno nekaj besed dodatne spodbude in pride do rešitve morda prej. In jaz verjamem, </font><br/>
<br/>
<b><font size="4">28. TRAK: (VP) 15.15</font></b><br/>
<br/>
<font size="4">	(nadaljevanje) da če bomo s tem pospešili, da do rešitve pride pa mesec dni prej, smo naredili zagotovo korak naprej. Sem pa vesela, da vsi, bom rekla odgovorni pri tem so odgovorno šli v to in nam tudi pojasnili, kako stvari že potekajo. Seveda si sama ne želim, da bi kakorkoli si kdo pripisoval neke zasluge za tovrstne odločitve, absolutno se mi zdi pomembno, da politika prisluhne, pa ne glede na to od kod prihaja. Zato zelo pozdravljam, da je pod današnji ta zadnjih sklep, se pravi, da seja skupščine, da pač se to obravnava na prvi naslednji seji skupščine, smo tako podpisali predstavniki koalicije kot predstavniki opozicije. To pomeni, da naj tudi javno državljani in državljanke vedo, da znamo stopiti skupaj in da seveda prisluhniti stvarem takrat, ko je to potrebno.</font><br/>
<font size="4">	Tako, da jaz bi iz te strani seveda pač zaključila. Še enkrat zahvaljujem se vam za to, da ste prišli. In seveda upam, da čim prej pridemo do ustrezne rešitve in da tudi v prihodnje omogočimo, da bo življenje ljudi, ki se soočajo s to boleznijo čim lažje, kajti, kot rečeno, tehnologija napreduje in upam, da bo na tem področju tudi čim bolj uspešna. </font><br/>
<font size="4">	Hvala lepa.</font><br/>
<font size="4">	Predlagatelj, izvolite. Beseda je vaša.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa. Bom poskušal biti kratek.</font><br/>
<font size="4">	Ja, pokazala se je ta seja kakorkoli se vsi nekako strinjamo, da je bila zelo dobrodošla, da smo tudi nekako odprli določene dileme tudi s strani zdravstvene blagajne je bilo pojasnjeno. Seveda skupni cilj je, da se take zadeve pospešijo. Seveda je pa po svoje žalostno, da  v tem primeru, da morajo starši, zveza društev potem opozarjati nad tem, da zadeve potekajo prepočasi, na to, kar bi moralo biti rešeno čim hitreje, da pridemo do teh učinkov, do večje produktivnosti, če se tako izrazim. Kajti če to prenesemo na podjetja, od koder tudi jaz prihajam, v podjetju preživi tisti, ki je hitrejši, ki hitreje uvaja novitete, te prednosti, da potem prinaša večjo produktivnost, manjše stroške in tako naprej. Zdaj glejte, tu je en primer, samo na kratko. Tudi pred kratkim sem izpostavljal v tem Državnem zboru, kar smo v javnosti slišali. V Kranju imajo ultrazvok dve leti, nimajo pa zdravnika. V dveh letih niso uspeli dobiti zdravnika, da bi s tem rokoval. Na koncu koncev pa prihaja do ne vem kakšnih čakalnih dob, ko morajo ti procenti hoditi drugam. V Slovenj Gradcu imajo zdravnike, imajo strokovno osebje, nimajo pa gamma kamere. Na drugi strani ne vem kakšne milijone vlagamo za to, da bi se skrajševale čakalne dobe, na drugi strani pa ne znamo rešiti kot podjetniško določene zadeve, da bi se hitreje odvijale in bi lahko trikratno dobivali nazaj. To se mi zdi, da je poanta tudi današnje seje, da do takšnih zaključkov pridemo ne samo zdaj pri tej črpalki zaprte zanke, ampak da moramo širše gledati na to in bomo tudi to zdravstvo lahko verjetno hitreje in bolje reševali.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNICA MOJCA ŽNIDARIČ: </font></b><font size="4">Hvala, predlagatelj.</font><br/>
<font size="4">	Naslednji prijavljeni je gospod Cigler, potem pa se pripravi gospa Bojana Muršič.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa, predsedujoča. Spoštovani gosti, gospa državna sekretarka, kolegice in kolegi. </font><br/>
<font size="4">	Dejstvo je, da govorimo o hudem zdravstvenem problemu v Sloveniji, ki se tiče tako bolnikov kot njihovih najbližjih svojcev, predvsem pa našega zdravstvenega sistema. In mi smo </font><br/>
<font size="4">Odbor za zdravje, ki ima vsebinsko in politično funkcijo. Mi se moramo do tega problema opredeliti predvsem v smislu, kako ga najhitreje in najučinkoviteje reševati na osnovi dosegljive, tudi najsodobnejše tehnologije in zdravil. Naš cilj in naša naloga je in odgovornost, da zagotovimo dostopnost tehnologije in zdravil tistim, ki jih rabijo. Za to pa je potrebno </font><br/>
<br/>
<b><font size="4">29. TRAK: (VP) 15.20</font></b><br/>
<br/>
<font size="4">	(nadaljevanje) zagotoviti – poleg črke a, da smo vsi humani – denar, kar je gospod direktor Sušelj lepo povedal. Letos imamo 7,02 % BDP-ja za zdravje, za javno zdravstveno varstvo, kar je premalo. In mi moramo kot odbor zahtevati, ko se obravnava proračun ali ko se PKP paketi obravnavajo, za zdravstveno varstvo, še posebej zdajle v času covid krize, več sredstev. In če smo danes ugotovili, da gre tukaj za 200 tisoč bolnikov, 70 do 80 tisoč jih je pa še zraven neidentificiranih oziroma da bo ta številka radikalno rasla proti letu 2030, to je zdajle zdravstvena stroka povedala, je dejstvo, da se tega problema moramo konkretno lotiti in za to zagotoviti tudi sredstva, ne samo humani odnos do bolnikov in njihovih svojcev. In to čim prej. Tako kot je prej direktor Zavoda za zdravstveno zavarovanje Slovenije povedal, da naj bi zadeva že od marca naprej bila operativna in dosegljiva čim večjemu številu tistih, zlasti sladkorna bolezen tip A, ki to pomoč, se pravi inzulinsko črpalko sistema zaprta zanka, nujno potrebujejo. V nasprotnem primeru stopi pa naprej naša politična funkcija. Če se to ne uredi, pa smo mi zagotovili za to pogoje, bom samo čisto kratko še potem rekel, kaj s tem mislim, moramo zahtevati pa politično odgovornost. Če ne znaš poskrbeti za zdravstveno varstvo ljudi pri nas, oprosti, tam nimaš kaj iskati. Naša odgovornost pa je, poslank in poslancev Državnega zbora, da zagotovimo vse pogoje, da se potrebno zdravstveno varstvo v državi lahko zagotavlja. In tukaj mora biti pika in brez diskusije. </font><br/>
<font size="4">	In moram reči, da v Levici pobudo podpiramo, prav tkao predlagane sklepe, tako te, ki jih je Lista Marjana Šarca predlagala, kot  te, ki so zdajle prišli na mizo. Gre samo za to, da jih je treba realizirati čimprej, ker s tem ohranjamo življenja in kvaliteto življenja. In tudi nenazadnje, če se pravilno obrnejo sredstva, je poraba sredstev manjša prav na ta način, da človeku kvalitetno pomagamo. Še posebej zaradi tega, kar je prej dr. Battelino povedal – gre za kategorijo ljudi, ki je ranljiva kategorija in ki je tudi lahko močno oziroma jo prizadeva epidemija koronabolezni, to ne smemo pozabiti.</font><br/>
<font size="4">	In rad bi še to opozoril, kot je prej gospa Aleksandra Marjanovič lepo povedala, gre za doplačilo 2 tisoč 500 evrov za to zadevo. Oprostite, v tej državi si ogromno sladkornih bolnikov tega preprosto ne more več privoščiti. Zato moramo mi poskrbeti, da gre za zadevo, ki je zagotovljena s strani zdravstvenega varstva Slovenije. In jaz verjamem zdravstveni zavarovalnici, da bo to zagotovila in tudi na svoji skupščini to dosegla. Ker v nasprotnem primeru pomeni, če tega ne bomo zagotovili, da bo dostopna kot brezplačna tistim, ki jo rabijo, da si je večina ljudi ne bo mogla privoščiti. In ker bo šlo tukaj / nerazumljivo/ naj se gre financiranje iz obveznega zdravstvenega zvarovanja, pomeni, da bodo reveži financirali bogate, da bodo prišli do tega sodobnejšega načina zdravljenja. </font><br/>
<font size="4">	In glejte, kot sem še prej rekel, ne bom predolg, samo tole birekel. Ko govorimo pa o denarju, se pa moramo zavedati, pa naj bo za vprašanje zaprte zanke, naj gre za zdravila, za dolgotrajno oskrbo, prevoze bolnikov, rakavih ali pa dializnih – za to je potrebno imeti denar. In ko govorimo o prevozih, bi rad rekel, moja kolegica se vozi na onkologijo na obsevanja. Glejte, in ko ti avto, na onkološki inštitut moraš zelo previdno jih notri spuščajo, da ja nebi tja notri covid bolezen prišla, ker vemo, da to pomeni katastrofo lahko, in skrbijo kvalitetno za to zdravstveni delavci inštituta, ampak če ti pa prevozi vozi po 5 komadov bolnikov naenkrat bolnikov na onkologijo, se je treba pa vprašati, kako imamo pa to plat organizirano logistično. / nerazumljivo/ tudi to so prevozi in to so prevozi tistih, ki se borijo za svoje življenje. In tu nimamo, nobenega vprašanja nebi smelo biti ali bomo za to zagotovili sredstva ali ne. In če opozarjamo tukajle notri, da se na zdravstveno zavarovalnico Slovenije s strani vlade izrazito pritiska, da ima premalo denarja in da se jo premalo dofinancira, odpiramo tisto bistveno plat tega vprašanja ali bomo imeli zagotovljena sredstva za to, za kar se danes vsi zavzemamo. </font><br/>
<br/>
<b><font size="4">30. TRAK: (VP) 15.25</font></b><br/>
<br/>
<font size="4">	(nadaljevanje) In jaz moram, glejte, imeli bodo letos primanjkljaj 120,7 milijona evrov. To je treba zagotoviti. In če ni dovolj denarja, je treba zagotoviti še dodatna sredstva bodisi s proračunske rezerve, s prerazdelitvijo ali z nakupi katerih stvari, ki jih pa trenutno ne rabimo, pa ne bom omenil, katere mislim, ker se verjetno dobro razumemo. In v Levici smo predlagali spremembo določenega zakona, ki bi zagotovila trajne proračunske varovalke za sofinanciranje primanjkljaja Zavoda za zdravstveno zavarovanje Slovenije, če do njega pride. Takšna zadeva zaenkrat ni uzakonjena, upam, da bomo do tega prišli. Ker če mislimo resno, na kar danes prisegamo s svojimi humanimi čustvenimi izjavami in razpravami, za to zagotovimo tudi denar, pa je zadeva končana. </font><br/>
<font size="4">	Pa vam povem še čisto na koncu, o čem govorim. Jemljem tablete za pritisk. Prenewel. 7,5 evra je zdajle doplačilo. Jaz si jih lahko kupim. Večina ljudi, ki brez tega ne morejo živeti in so socialno ogroženi, si pa vse več zdravil, ki jih je treba doplačevati v naši državi, ne more privoščiti. Tako kot tele zaprte zanke, o katerih danes govorimo, si ne morejo privoščiti. Zato mora ta država zagotoviti sredstva. In, gospod direktor Sušelj, zelo vesel bom, če boste lahko na kakšen način posredovali informacije, oprostite, ko to zraven povem, katera so bila zdravila, ki so bila prej krita iz sredstev obveznega zavarovanja, danes pa so po novem plačljiva, in to v večjih zneskih. Še posebej je to težko za upokojence, ki v teh marginalnih, premalih penzijah plačujejo dopolnilno zdravstveno zavarovanje, potem pa jih za vsak, ko pridejo v lekarno po zdravila, še sreča nova informacija jih to in to boš moral v takem in takem znesku doplačati. Postajajo jim ta zdravila, tudi ta zdravila, nedosegljiva. Glejte, in to je danes bistvo razprave. Čim prej zaključek mora biti, da čim prej to sredstvo za sladkorne bolnike zagotovimo, ki mora biti dostopno brezplačno. Naša naloga je, če mislimo pa resno v današnji razpravi, da zagotovimo tudi javna sredstva, da se bo ta del zdravstvene politike lahko izvajal.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNICA MOJCA ŽNIDARIČ: </font></b><font size="4">Hvala, gospod Cigler.</font><br/>
<font size="4">	Naslednja prijavljena je gospa Bojana Muršič, potem gospod Rajh. Še nekaj je razpravljavcev. Nekje, kot je prej predsednica opozorila, pa bi v roku ene ure morali zaključiti. Tako, da prosim za strnjeno razpravo, če se da. </font><br/>
<font size="4">	Hvala.</font><br/>
<br/>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa za besedo, predsedujoča. Spoštovana državna sekretarka, direktor gospod Sušelj, vabljeni, prisotni, kolegice in kolegi.</font><br/>
<font size="4">	Zdaj danes govorimo o izjemno strokovnem področju na eni strani, na drugi strani se pa dotikamo tudi načina financiranja, ki nas vedno tako, bom rekla udari tako ali drugače. </font><br/>
<font size="4">	Postopki absolutno potekajo predolgo. Zakaj? Navajam to. Moja poslanska pobuda leta 2019 je bila na temo spremembe starostne meje za brezplačne senzorje sladkornih bolnikov. Danes smo sicer slišali, da se je to spremenilo, ampak koliko časa je minilo od takrat, se moramo vsi skupaj vprašati. V tem odgovoru takrat sem dobila ja, so pripravljene smernice, bo to sprejeto, ampak to je bilo šele konec leta. To je dolgo obdobje. Danes se ponovno srečujemo z zelo podobno zgodbo in to je res žalostno. Zato res tukaj apel, da te zadeve se prestavijo, bom rekla v večjo brzino in nekako stvari, mislim postopki pospešijo. Zakaj govorim? Ko sem se pripravljala in prebrala to zahtevo, moram reči, da sem se spomnila svojih mladih let izpred 40 let, ko sem prijateljico povabila na počitnice in to je bil en velik zalogaj, kajti ta prijateljica je imela sladkorno bolezen. Bil je zalogaj tako za moje starše kot tudi za mene. Takrat pred več kot 40-imi leti smo še imeli zgolj in samo pikanje vsaki dan, merjenje zjutraj, opoldne, zvečer, prehrana. Življenje te moje prijateljice je bilo, bom rekla povsem drugačno kot moje, ki je bilo pač tako zdravo. Kolegica je takrat šla prvič od doma,</font><br/>
<br/>
<b><font size="4">32. TRAK: (VP) 15.30</font></b><br/>
<br/>
<font size="4">	(nadaljevanje) jaz pa moji starši pa smo prevzeli eno veliko odgovornost. In če bi takrat imeli to možnost, ki je danes dana, te težave absolutno nebi bilo. Ampak ja, prijateljica je bila pri meni eni en teden, imeli sva se krasno, staršev pa raje ne bom spraševala, kako so se takrat počutili. Vem pa, da sem tudi jaz takrat še kot mlada punca res pazila, da smo se ravnali po vseh navodilih, ki jih ni bilo malo. Skoraj bi takrat že potrebovala eno, bom rekla dobro usposabljanje, kajti bilo je potrebno jo vedno vprašati si naredila to kljub temu, da je bilo to dekle leto dni mlajše od mene takrat zelo odgovorno in zadeve je tudi zelo dobro obvladala, ampak vedno še je bilo tisto si naredila to, imaš to, imaš prevelik sladkor, koliko lahko tega naredimo. In ja, tehnologija je šla naprej in to je izjemno, izjemno pomembno in temu mora tudi Republika Slovenija slediti in temu ne more biti nekako pogoj potem, mislim pravica otroka do tega kakovostnega življenja, ki se s pridobitvijo te črpalke pridobi, ne sme biti od ekonomsko-socialnega položaja družine. Zato je potrebno, še enkrat, te postopke pospešiti in čim prej, če je šla tehnologija tako naprej, da se to tudi zagotovi. Poznam tudi dekle, danes že žensko, ki je bila v tej fazi, ki se je pikala trikrat na dan, šla na črpalko. Življenje se je spremenilo za celotno družino za 100 %. Bistveno bolj kvalitetno življenje, sploh enostavno sploh si ne zna predstavljati, kako je prej njeno življenje potekalo. Na drugi strani pa poznam primer svaka, ki pa nima te možnosti, in kaj se dogaja? Dvakrat smo ga že reševali zaradi tega, ker je padel v hipo. Znate si predstavljati ali pa ste se že mogoče kdaj soočili s tem, kaj se dogaja s takšnim človekom, ko so štete minute, da bo prišla nujna medicinska pomoč, kajti v tistem času mu ti sam, ko že stanje tako slabo, ne moreš pomagati. In glede na to, da smo pač prihajam iz štajerskega konca, pa ne Maribora, ampak iz Ruš in Ruše in Maribor smo oddaljeni s sireno 12 minut, so te minute izjemno, izjemno pomembne. Dvakrat sem se soočila s tem. Hvala bogu bil pravi čas, pomagali smo, danes še svak vedno živi, ampak glede na to, da pač, bom rekla pozabi na to, da si pozabi pojesti ali si ne dozira pravilno, zdaj je že sicer kar starejši, bi taka zadeva te črpalke bi bistveno, bistveno spremenila življenje in tudi življenjsko ogroženost bi se z uporabo tega spremenila oziroma zmanjšala. Zato še enkrat, to je pomembna zadeva in tukaj v zdravstveni blagajni mora biti denar. </font><br/>
<font size="4">	Ja, in ko se pogovarjamo o denarju, moram reči, da se z marsikatero trditvijo kolega Janija ne moram strinjati, vendar o tej taksi službi pa moram reči, da imam pomisleke, in to velike pomisleke, kajti mi, ki prihajamo iz periferija, smo zelo, zelo handikapirani vsaj pri teh zadevah, tako pri onkoloških bolnikih, ki potem potrebujejo prevoz bodisi v Ljubljano bodisi v Maribor, ali pa tudi pri dializnih bolnikih. In tukaj ni nobene taksi službe in verjamem, vsaj na tem našem koncu, zdravniki, pa toliko kolikor sem se pogovarjala, izjemno natančno preučijo, kdo je upravičen do tega, komu to predpisujejo. In za te ljudi absolutno ta, bomo rekli, pa jaz ji ne govorim taksi služba, ampak nujna pomoč, ki jo morajo imeti, mora biti zagotovljena, kajti vsi nismo v Ljubljani.</font><br/>
<font size="4">	Zdaj se še bom pa zgolj in samo malce dotaknila te sladkorne bolezni in diagnostike v času covida. </font><br/>
<br/>
<b><font size="4">32. TRAK: (VP) 15.35</font></b><br/>
<br/>
<font size="4">	(nadaljevanje) Pa žal imam tudi tukaj oseben primer. Pojavila se je sladkorna bolezen, zdravnik je napisal napotnico, ne sicer nujno, ampak hitro. Pa vam povem nekaj. Pol leta je mimo. Prvič je bil naročen po treh mesecih, ker je bil pač covid, se je to prestavilo, je dobil drugi termin januarja, zdaj se že januarski termin prestavlja. Vprašanje časa, kaj se bo zgodilo, kaj bo. In tukaj imamo resnične težave. Zdaj sicer jaz verjamem, da v primeru, da bo prišlo do blaznega poslabšanja, da bomo poiskali urgentno nujno medicinsko pomoč, samo takšen način, kljub temu, da je covid, enostavno nebi smelo biti. Da specialistični pregledi obravnave odpadajo, je nedopustno, kajti posledice bodo izjemno velike, pa ne samo pri teh sladkornih bolnikih, tudi druge bolezni se bodo pokazale. In tukaj je resnično, bo potrebno v najkrajšem času razmisliti, kako bomo obravnavali te paciente, ki čakajo na obravnavo, ali pa paciente ali bolnike, ki čakajo na obravnave, njihove obravnave se odpovedujejo, kakšno bo njihovo zdravstveno stanje, ko se bodo zadeve normalizirale. Zdravstveni sistem bo takrat še bistveno bolj obremenjen s tem posameznikom. Zato bo potrebno nekaj razmisliti v tej smeri, da bomo to zadevo tudi rešili. Napovedujejo se nam dejansko tudi še tretji val oziroma saj drugega vala sploh nismo zaključili, ki je kar, bom rekla obsežen, potem se pravi pred poletjem pacientje oziroma bolniki, ki trpijo za tako in drugačno boleznijo, ne bodo prišli v obravnavo. In tukaj bo potrebno nemudoma narediti korake naprej, kajti drugače se nam bo res zgodila težava.</font><br/>
<font size="4">	In v zvezi s financiranjem, pa res tukaj bomo pa morali se začeti intenzivno pogovarjati, 7,2 % BDP-ja za zdravstvo absolutno premalo, to vemo že vsi ne vem koliko let, dvigniti na neko raven Evropske unije, nekje okrog 8 do 9 %, pa še to bo po mojem premalo. In mogoče bi bila tudi razprava o načinu financiranja tudi ena tema tega odbora, ampak trenutno se res ukvarjamo zgolj in samo z temi perečimi zadevami in zgolj in samo o covidu, ampak še enkrat, ne smemo pozabiti, da imamo vrsto drugih bolezni, ki nas težijo. Posledice bomo pa čutili v prihodnjih letih, in to velike.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam.</font><br/>
<font size="4">	Sedaj pa je na vrsti kolega Rajh.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa, predsedujoča kolegica Ana Bah.</font><br/>
<font size="4">	Res je, zgodbe, ki smo jih slišali, so nas dejansko vse pretresle. In dokler nimaš stika z bolnim človekom, pravzaprav ne veš, da so, da ti ljudje med nami obstajajo in da imajo težave, ker so večinoma tiho. In tudi zato je prav, da smo danes v Državnem zboru in da se vsi seznanimo s težavami, ki so. In jaz sem tudi vesel, da je direktor zavarovalnice povedal, da to dejansko rešujejo in da že konec marca nekako lahko pričakujemo, da se bodo problemi, ki so, začeli naslavljati in tudi reševati v praksi. </font><br/>
<font size="4">	Neločljivo pa je današnja debata povezana s financiranjem zdravstva, z določitvijo standardov in normativov. To je v bistvu ključnega pomena za to, da vemo, kaj si lahko privoščimo in kaj imamo. In ko bomo vedeli, kakšne so naše potrebe, koliko denarja imamo, koliko denarja bi potrebovali, potem bomo lahko določili tudi financiranje. Torej potem se bomo morali tudi vsebinsko začeti reševati probleme, kako te naše potrebe sfinancirati. Te debate mi žal v </font><br/>
<br/>
<b><font size="4">33. TRAK: (VP) 15.40</font></b><br/>
<br/>
<font size="4">	(nadaljevanje) Državnem zboru nismo nikoli pravi imeli. Če želimo ta naš procent BDP-ja, 7,02 je povedal direktor zavarovalnice, povečati na evropsko raven, to je nekaj nad 8 %, pomeni, da potrebujemo vsaj milijardo evrov dodatnega zneska. Če vemo, kako burne so debate, ko se želi vojski dati nekaj manj kot 100 milijonov dodatno letno za oborožitev, potem se moramo zavedati, kako burne bodo razprave, kako za zdravstvo nameniti dodatnih milijardo evrov in kje to milijardo dobiti. In to je ena debata, ki jo bomo morali imeti, in jaz bi želel, da bo v prihodnosti ta debata potekala in da bo vsebinska. Torej mi bomo morali najti neko dodatno milijardo. In če se zavedamo, da se prebivalstvo stara, torej da bo porabnikov zdravstvenih storitev zmeraj več, zdravih plačnikov pa vedno manj, in da bo zdravljenje zaradi razvoja tehnologije zmeraj dražje, potem bomo morali si tudi na tem področju naliti čistega vina in povedati, koliko to stane in najti stabilne in predvidljive vire financiranja, da se ne bo zgodil zlom sistema. Jaz mislim, da bo debata, če se bo razvijala v smer, da lahko s črtanjem določenih investicij v znesku 50 ali pa 60 milijonov evrov letno pripomogla k temu, da bomo našli milijardo evrov za zdravstvo, da to ne bo vodilo k rešitvi težave, ampak samo k enemu TV šovu tu v Državnem zboru. Torej apeliram na vse, da najdemo pogum in da začnemo razpravljati, kako v ta sistem dodatno zagotoviti milijardo evrov dodatnih sredstev za to, da bomo imeli javno zdravstvo, ki bo dostopno vsem takrat, ko ga potrebujemo, da se ne bodo zgodile zadeve tako kot zdaj, da v bistvu niti ne vemo, kakšne so čakalne vrste. Za mene je to ena velika uganka, da tega podatka preprosto nimamo, ko vemo, da splošni zdravnik izda elektronsko napotnico. In se mi zdi preprosto neverjetno, da specialist, ki to napotnico sprejme, te ne vpiše v elektronski sistem. Torej eno šifro bi moral dodatno napisati in bi imeli čakalne vrste v realnem času znane. Jaz mislim, da nobenega pravega reševanja tega zdravstvenega problema ne bomo imeli, če ne bomo poznali čakalnih vrst, in to v realnem času, in to je tudi naloga, bom rekel zavarovalnice. Vsaj v interesu bi moralo biti, da ve, kakšne so čakalne vrste, in tudi bolnišnic oziroma izvajalcev, da se jim ne zgodi, da je nekdo nekje dvakrat prijavljen, pa da tega niti prav ne veš. To mi zelo, ni mi jasno, zakaj se zadeve na področju čakalnih vrst sploh ne urejajo, torej v smislu informatizacije čakalnih vrst v realnem času. To je, za današnje razmere se mi to zdi nerazumljivo, še posebej, ko lahko nekdo v roku enega tedna razvije aplikacijo, ko ti sledi 24 ur. Za covid govorim. Tako, da mislim, da bi vsaj v tem smislu tudi mogoče na kakšni od prihodnjih sej moral biti poziv ali na ministrstvo ali na zavarovalnico, da če smo po eni strani v stanju razviti tako aplikacijo, da nekoga 24 ur sledi, da sledi tudi pacienta od specialista, od splošnega zdravnika do specialista in da so znane čakalne vrste. Ker drugače mislim, da se bo, če se te zadeve ne bodo uredile, se bo v sistem namesto, da bi ga krepili, vnašalo samo še več nezaupanja. </font><br/>
<font size="4">	V stranki SAB bomo, kakor smo že na začetku povedali, te predloge, ki so jih kolegi iz LMŠ-ja pripravili, podprli.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Sedaj ima pa besedo naša podpredsednica odbora, Mojca Žnidarič.</font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">MOJCA ŽNIDARIČ (PS SMC): </font></b><font size="4">Hvala za besedo. Lep pozdrav vsem prisotnim.</font><br/>
<br/>
<b><font size="4">34. TRAK: (VP) 15.45</font></b><br/>
<br/>
<font size="4">	(nadaljevanje) Bom poskušala biti zelo kratka in jedrnata.</font><br/>
<font size="4">	Je pa tako, da je sladkorna bolezen žal res zelo, zelo razširjena, tako da ima verjetno skorajda vsak izmed nas izkušnjo s kom v bližini ali družini ali iz poznanih. Predvsem sicer tip 2 je bolj razširjen seveda, velja za tihega ubijalca, kot smo že slišali, kajti ljudje včasih kar nekaj časa živijo s to boleznijo, pa sami niti ne vedo, da jo imajo, tako je ne prepoznajo. Pri tipu 1, o katerem danes predvsem govorimo, je drugače. Prizadene, kot smo slišali, predvsem otroke. Tudi sama imam izkušnjo, in sicer z iskanjem spremljevalca za otroka v vrtcu, v šoli, potem iskanjem primerne zaposlitve za njegovo mamo, ki je morala biti vsaj enoizmensko nekje v bližini. V glavnem res nihče se verjetno ne zaveda, dokler podrobno ne spozna kakšne družine, koliko omejitev različnih imajo te družine, ki imajo torej otroka s takšno boleznijo. In zagotovo bi jim taka sodobna črpalka zelo olajšala življenje, ne samo tistemu otroku, ampak res celotni družini. In če je cilj današnje seje, bo dosežen, če bo res potem se zadeva torej malo pospešila. Kot smo slišali, ja, pot je tlakovana, sklep je Zavod za zdravstveno zavarovanje že na decembrski seji upravnega odbora sprejel. moram reči, da se mi zdi, da so kar hitro odreagirali, če je predlog res do njih prišel meseca novembra, 7. decembra je bila že potem ta seja. Sedaj je sklep v javni razpravi. In, kot smo slišali danes direktorja Zavoda za zdravstveno zavarovanje, torej, da bo obravnavan na skupščini marca, jaz mislim, da če bo tako, je cilj dosežen, ker prej je nekako bilo v gradivu tam maja, junija predvideno. Tako, da si res želim, da bomo potem s to sejo in s soglasjem vseh pripomogli k temu.</font><br/>
<font size="4">	Jaz bom seveda torej osebno in pa seveda vsi predstavniki SMC-ja bomo sklepe podprli, tako sklepe predlagatelja kot tudi tale naš dopolnjen sklep odbora, ki smo ga sedaj pripravili, torej da se čimprej ta zadeva obravnava. Res je mogoče, da bi se v kakšnem sklepu kakšna beseda morala popraviti, kot je bilo rečeno, ampak meni se zdi ključno to res, da nismo pikolovski, da ne spreminjamo sklepov predlagatelja samo zato, da se spremenijo, ampak res vsi skupaj vemo, kaj je naš cilj in, kot vidimo, bo dosežen in to je tisto ključno. Vesela sem res, da se je danes poenotila tako koalicija, opozicija, da tukaj ni torej nekega deljenja, da vsi vemo, kaj si želimo in da želimo čim prej pomagati tem družinam, otrokom. Tako, da navsezadnje tematika ni lahka, ampak sem vesela, da je danes tako poenotenje in da je nakazan čimprejšnji realiziaciji izhod tega. Tako, da res ni bilo lahko, prijetno tudi poslušati, ja, oddaje Tednika, kjer smo lahko res podrobno slišati težave, ki jih imajo te družine. Tako, da sem vesela, da je rešitev nakazana in da bo dokaj hitro sedaj tudi realizirana.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Sedaj ima pa besedo še kolega Simonovič in potem kot zadnji kolega Černigoj. Potem pa potem je tudi nekako ta lista zaključena.</font><br/>
<font size="4">	Izvolite, gospod Simonovič.</font><br/>
<br/>
<font size="4">	</font><b><font size="4">BRANKO SIMONOVIČ (PS DeSUS): </font></b><font size="4">Hvala lepa, predsedujoča. Lep pozdrav vsem skupaj.</font><br/>
<font size="4">	Javno in dostopno zdravstvo je ena prioritetnih točk stranke DeSUS, iz katere prihajam. Nisem se nameraval oglasiti, a naj povem, da predlog sklepov podpiramo in apeliramo na Zavod za zdravstveno zavarovanje vodi vse aktivnosti, da se to problematiko razrešiti čimprej tako kot predlaga stroka. Nekatere kolegice in kolege bi pa rad opozoril, da eno govorijo tukaj, ko nastopamo medijsko, programsko pa imajo neke druge točke. V DeSUS-u smo prepričani, da dokler nimamo zakonsko opredeljenih virov financiranja zdravstvene blagajne, ne moremo govoriti o ukinitvi dopolnilnega zdravstvenega zavarovanja. </font><br/>
<br/>
<b><font size="4">35. TRAK: (VP) 15.50</font></b><br/>
<br/>
<font size="4">	(nadaljevanje) Nalijmo si čistega vina enkrat. Za zdravstvo, za zdravstveno blagajno je potrebno zagotoviti višji delež bruto družbenega proizvoda, tako kot je to na primer v Avstriji. Gotovo pa je potreben tudi prevetriti zdravstveno blagajno in odločanje o njej. </font><br/>
<font size="4">	Na koncu, da bom kratek, bi se pa rad zahvalil vsem zdravstvenim delavcemi in tudi tistim delavcem, ki z nadčloveškimi napori uspevajo kljubovati tej epidemiji covida-19. In pa naj povem, da v DeSUS-u bomo vse strokovne rešitve predlagali in podpirali tudi v bodoče.	</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, hvala lepa tudi vam, podpredsednik Državnega zbora. Tako, ker sem tudi prej povedala za Tino Heferle, je prav, da tudi to vašo funkcijo izpostavim. </font><br/>
<font size="4">	Zdaj pa kot zadnji ima besedo Andrej Černigoj. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Hvala, predsedujoča, še enkrat za dano besedo. Še enkrat lepo pozdravljeni vsi v dvorani, kolegice in kolegi.</font><br/>
<font size="4">	Vsi se strinjamo, da izziov v zdravstvu je veliko. Lahko bi rekli celo preveč kot bi si jih želeli, ampak jaz moram reči, da danes, dandanes današnja omizje, današnji pogovor je predvsem poziv za sprejetje strokovnih kriterijev ter odobritvi sistema zaprta zanka in tako naprej. Danes je ta tema in bi zelo želel, da bi moji kolegice in kolegi se mogoče držali. Čeprav moram reči, da Nova Slovenija – krščanski demokrati nimamo nobenega problema, da bi mogoče prevetrili ZZZS blagajno. Ampak to, kot sem že rekel, ni današnja tema.</font><br/>
<font size="4">	Kaj si jaz želim in tukaj moram reči. Jaz bom z velikim veseljem podprl vse tri sklepe predlagatelja in bom z velikim veseljem podprl tudi sklep, ki smo ga skupaj z ostalimi strankami pripravili od strank, to me pa zelo veseli, koalicije in tudi opozicije. Za kaj gre? Jaz mislim, da to je danes vesel dan za demokracijo. V tej dvorani se je zgodila koalicija za hibridno zaprto zanko, in to je najbolj pomembno, za boljše in bolj kakovostno zdravje državljank in državljanov Republike Slovenije. In to je najbolj pomembno. Najbolj veseli tudi, da je omenil gospod direktor, kako hitro je do tega prišlo. November, december, januar in marec bo ključen. Tako, da tukaj še enkrat pozdravljam, časovnica je jasna, eksplicitna in jo ni mogoče ovreči. </font><br/>
<font size="4">	Še za konec bi mogoče dal še predlog, ki sem ga tudi dobil po socialnih omrežjih. Še enkrat dajmo se vsi potruditi, da bo ta hibridna zaprta zanka v bistvu dostopna za vse državljane Republike Slovenije, da bo brezplačna za vse, ker strošek tisoč ali pa naj bo dva tisoč petsto ali pa kolikor je strošek, je za posameznika, še posebno, če jih je več v družini, ogromen. In tukaj si moramo prizadevati, da bo to enako dostopno vsem in predvsem brezplačno.</font><br/>
<font size="4">	Z velikim veseljem bom podprl vse sklepe in jaz mislim, da to je velik dan za demokracijo v Republiki Sloveniji.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, hvala tudi vam.</font><br/>
<font size="4">	Sedaj seveda dobi besedo predlagatelj. </font><br/>
<font size="4">	Tako, da izvolite, beseda je vaša. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa, predsednica.</font><br/>
<font size="4">	Jaz sem vesel te izredno konstruktivne razprave danes na tej seji na tem primeru črpalke z zaprto zanko, ki bo seveda vsem diabetikom tipa 1 pripomogla k boljšemu življenju, večji varnosti in pa seveda tudi razbremenitvi svojcev. Glejte, seveda zahvala vsem gostom, ki so danes prišli in nam tudi dodatno obrazložili, Zavod za zdravstveno zavarovanje Slovenije, seveda tudi Ministrstvo za finance. Za zdravje, oprostite. Seveda ta primer, </font><br/>
<br/>
<b><font size="4">36. TRAK: (VP) 15.55</font></b><br/>
<br/>
<font size="4">	(nadaljevanje) ko smo, tudi v razpravi se je videlo, da je treba na celem področju skrbeti za vse novosti in na tak način bomo tudi hitreje reševali naše zdravstvo ne samo na tem primeru tudi drugje. Seveda zatakne se pa vedno pri denarju, ampak glejte, še enkrat bom rekel,  podjetnik, če vidi, da je dolgoročno, prinaša neke koristi oziroma hitre koristi, tam se je smiselno zadolžiti tudi in dati prednost tem področjem, da potem jutri prihraniš drugje. In to razmišljanje mislim, da moramo prenesti tudi na zdravstvo, in to včasih premalo. Politika je včasih zapletena zadeva in tako kot je sam dr. Sušelj rekel, da je izredno zahtevni te procesi odločanja. Tu je treba nekaj narediti in s tem tudi apeliramo na vas. Drugače pa seveda razumemo in smo veseli vašega podajanja. Na koncu koncev če je 2 meseca nazaj ta predlog prišel, je danes že v neki fazi. Dobro, da pa še kaj pospešimo in poskušamo hitreje napreviti, je pa tudi prav.</font><br/>
<font size="4">	V glavnem, danes smo si prisluhnili eden drugemu, tudi vsi smo se iz tega nekaj naučili. In mislim, da ta seja je bila kar konstruktivna in dobra za vse in želim si, da bodo potem te sklepi res mogoče še kaj prehitimo časovno, kar je danes bilo tu rečeno, če bo le mogoče. </font><br/>
<font size="4">	Hvala lepa še enkrat vsem in ostanimo zdravi. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa za res lep zaključek. Res je, ostanimo zdravi.</font><br/>
<font size="4">	Zdaj pa, ker je razprava izčrpana, bi šli kar na glasovanje. Če ste za to, jaz predlaganih sklepov nebi brala. Vsi smo seznanjeni z njimi in mislim, da ne bo težav, razen. če kdo želi, da jih preberem. </font><br/>
<font size="4">	Aha, obrazložitev. Ja, takoj. Samo, da se prvo pač mogoče poenotimo glede prvega predlaganega sklepa, da o njem ne glasujemo. Predlagatelj, se strinjate s tem? Ker po navadi o seznanitvenih sklepih ne glasujemo. Se strinjate s tem? V redu.</font><br/>
<font size="4">	Potem dajem na glasovanje drugi sklep, ki ga je pač predlagal predlagatelj. In sicer videla sem roko. </font><br/>
<font size="4">	Gospod Verbič v imenu poslanske skupine? Svojem imenu. Izvolite za obrazložitev glasu.</font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa, predsedujoča. Lep pozdrav prav vsem. Bom zelo kratek in bom izkoristil pri tem predlogu sklepa tudi za vse ostale sklepe.</font><br/>
<font size="4">	Sam bom podprl vse sklepe, najsibo to tako opozicijski kot pozicijski, ampak bom pri tem izkoristil priložnosti, ki jo je tudi spoštovani kolega v svoji razpravi navedel. Kajti nenavadno je, da se je ta matični odbor pogovarja in tudi odloča o t.i. sprejetih strokovnih kriterijih, ki je to v izključni pristojnosti zdravniške stroke in neposredno vezano na paciente. In tukaj bom izkoristil priložnost in podprl razpravo, ki je bila s strani nekaterih poslancev, da je zdravstvena zavarovalnica Republike Slovenije okostenela organizacija, ki je skrajni čas, da se poseže v njeno organizacijsko strukturo in delovanje. In dokler je tak sistem obstoja te zdravstvene zavarovalnice, je brezpredmetno se pogovarjati o zagotavljanju dodatnih sredstev, kajti to je jama brez dna.</font><br/>
<font size="4">	Če končam. Podpiram, mi je pa nenavadno, da je sklic namenjen s točko dnevnega reda, ki je to v izključni pristojnosti institucij v zdravstvu, ne pa zakonodajne veje oblasti, ki je predvsem politični organ.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala za vašo obrazložitev.</font><br/>
<font size="4">	Ne vidim več potrebe po obrazložitvi, tako da dajem t.i. drugi sklep predlagatelja.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	In sedaj tretji, ki je v bistvu drugi sklep, dajem na glasovanje.</font><br/>
<font size="4">	Začenjam glasovanje. Glasujemo.</font><br/>
<br/>
<b><font size="4">37. TRAK: (VP) 16.00</font></b><br/>
<br/>
<font size="4">	(nadaljevanje) Kdo je za? (16 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	In sedaj še t.i. dodatni sklep Odbora za zdravstvo. Tako, da ne vidim želje po obrazložitvi in ga dajem prav tako na glasovanje. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (16 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Tako, da vas obveščam, da so vsi trije sklepi bili sprejeti.</font><br/>
<font size="4">	Ker ni več nobene točke dnevnega reda, pred zaključkom seje samo zaželim našim vabljenim, ostali se bomo še srečali, vse dobro. Čeprav je leto nekoliko drugačno za nami, vam želim miren božič, ponosno praznovanje dneva samostojnosti in enotnosti in drugačno, srečnejše leto 2021, tudi s pomočjo sklepov, ki smo jih danes sprejeli.</font><br/>
<font size="4">	Srečno in ostanite zdravi. </font><br/>
<br/>
<b><font size="4">Seja se je končala 21. decembra 2020 ob 16.01. </font></b>
</root>