<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">21. seja</font>
         </b>
         <br/>
         <br/>
         <b>
            <font size="4">(13. december 2018)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 10.04 uri.</font>
   </b>
   <ul>
      <ul/>
   </ul>
   <b>
      <font size="4">1. TRAK: (DAG)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane gospe, spoštovani gospodje!</font>
   <br/>
   <font size="4">Začenjam 21. sejo Kolegija ter pozdravljam vse prisotne. Včeraj vam je bilo posredovano gradivo k 1. točki. Hkrati vas informiram, da gospoda Matjaža Hana nadomešča gospod Samo Bevk. Hkrati vas tudi informiram, da bo od pol enajstih naprej bo dobro, Kolegij vodil podpredsednik gospod Jože Tanko.</font>
   <br/>
   <font size="4">S tem prehajamo na določitev časa obravnave točk dnevnega reda 3. seje Državnega zbora, ki se bo pričela v petek, 14. decembra 2018. Gradivo k tej točki ste prejeli včeraj in sicer tabelo z najavljenim</font>
   <br/>
   <br/>
   <b>
      <font size="4">2. TRAK (VI) 10.05</font>
   </b>
   <br/>
   <br/>
   <font size="4">(nadaljevanje) časom ter osnutek časovnega poteka 3. seje. Kot ste opazili je najavljenega veliko časa. Sejo pa je treba zaključiti 20. decembra. Zato je v osnutku časovnega poteka seje predvideno, da bi seja v torek in sredo potekala zvezno, pri čemer opozarjam na naslednje. V torek se nadaljevanje seje prične ob 9. uri, v sredo pa ob 10. uri. V torek delamo do 22. ure, v sredo pa do zaključka glasovanj. V sredo v vsakem primeru, ne glede na potek točk v torek, ob 10. uri pričnemo z obravnavo 24. točke. Glasovanje o predlogu kandidata za ministra pa bo zadnje glasovanje tega dne. Obravnava 27. točke, to so Mandatno-volilne zadeve v vsakem primeru potekalo v sredo, in sicer v okviru glasovanj. Informiran sem tudi o prošnji SMC za dodatne minute. Bo upoštevano.</font>
   <br/>
   <font size="4">Odpiram razpravo. Želi kdo razpravljati? Jože, izvoli.</font>
   <br/>
   <br/>
   <b>
      <font size="4">JOŽE TANKO (PS SDS):</font>
   </b>
   <font size="4">Hvala lepa. Dve stvari. Najprej predlagam, da se 12. točka zamenja z Gradbenim zakonom s 15. točko. Mene v petek ni, pa sem nosilec točke. Gradbeni zakon je pa tudi naš predlog in mislim, da ta zamenjava ne bi bila noben problem, je približno časovno enako.</font>
   <br/>
   <font size="4">Naslednje vprašanje pa se nanaša na to, na najavo časa Vlade. Vlada je pri nekaterih točkah najavila več kot tistih dogovorjenih pol ure. Sprašujem, kakšen razlog je to, ker ponavadi ima predlagatelj 30, Vlada 30 pri zakonih. Tu vidim ima Vlada v dveh primerih ima eno uro in v treh primerih 35 minut. V primerih, ko ni predlagatelj zadeve. Predlagam, da pač ohranimo ta uravnotežen status ali pa pozicijo predlagatelja in Vlade kadar ni predlagatelj, 30 minut za oba.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Prosim za odgovor.</font>
   <br/>
   <br/>
   <b>
      <font size="4">IGOR LAKOTA:</font>
   </b>
   <font size="4">Spoštovani predsednik, poslanci. Hvala za besedo. S predlogom se načeloma strinjamo. Bila je prošnja s strani resorjev. Glede na kompleksnost obravnave, da bi želeli več časa. Vendar pa spoštujem odločitev Državnega zbora, da se držimo teh 30 : 30.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Ugotavljamo, da se tudi Vlada strinja, da se praksa, ki ni sicer predpisana, upošteva tudi v naprej. In tako bo tudi tabela popravljena. S tem ugotavljam, da ni več želje po razpravi.</font>
   <br/>
   <font size="4">In zato prehajamo na glasovanje o sklepu, ki se glasi takole: »Sprejme se čas za obravnavo posameznih točk dnevnega reda 3. seje zbora, ki se bo pričela v petek 14. decembra 2018 z dogovorjenimi spremembami danes na seji Kolegija predsednika Državnega zbora.«</font>
   <br/>
   <font size="4">Kdo je za? Ugotavljam popolno soglasje.</font>
   <br/>
   <font size="4">S tem tudi ugotavljam, da je sklep sprejet in da je 1. točka zaključena.</font>
   <br/>
   <br/>
   <font size="4">Prehajamo na</font>
   <b>
      <font size="4">OBRAVNAVO PREDLOGOV ZAKONA PO SKRAJŠANEM POSTOPKU.</font>
   </b>
   <font size="4">Predlog ste prejeli s sklicem seje Kolegija. Razpravljali in odločali bomo o dveh predlogih za obravnavo predlogov zakonov po skrajšanem postopku, in sicer gre, kot prvo, za Predlog zakona o spremembi zakona o Vladi Republike Slovenije in Predlog zakona o spremembi zakona o državni upravi. Predlagam, da združimo razpravo o obeh predlogih. Odločali pa bomo o vsakem posebej. Želi besedo predstavnik predlagatelja, gospod Robert Pavšič? Izvolite.</font>
   <br/>
   <br/>
   <b>
      <font size="4">ROBERT PAVŠIČ (PS LMŠ):</font>
   </b>
   <font size="4">Predsednik, hvala za besedo. Zakaj predlagamo skrajšani postopek? Ker gre za manj zahtevne spremembe in dopolnitve obeh zakonov. V predlogu zakona o spremembi zakona o Vladi Republike Slovenije je cilj vzpostaviti učinkovito in nemoteno delovanje Urada Vlade Republike Slovenije za Slovence v zamejstvu in po svetu in službe Vlade Republike Slovenije za razvoj in evropsko kohezijsko politiko. Predlog povečuje število državnih sekretarjev na način, da dodatnega državnega sekretarja</font>
   <br/>
   <br/>
   <b>
      <font size="4">3. TRAK: (SB) – 10.10</font>
   </b>
   <br/>
   <br/>
   <font size="4">(nadaljevanje) dobi Urad Vlade Republike Slovenije za Slovence v zamejstvu in po svetu ter Služba Vlade Republike Slovenije za razvoj in evropsko kohezijsko politiko. Predlog zakona nima neposrednih finančnih posledic za državni proračun in na druga javna finančna sredstva. Potrebna pa so finančna sredstva za operativno izvedbo personalne reorganizacije pri Uradu Vlade Republike Slovenije za Slovence v zamejstvu in po svetu ter Službe Vlade Republike Slovenije za razvoj in evropsko kohezijsko politiko. Sredstva za izvajanje zakona so zagotovljena v državnem proračunu v okviru postavk, ki pripadajo ustreznim proračunskim uporabnikom. Cilj Zakona o spremembi Zakona o državni upravi pa je vzpostaviti učinkovitejše delovanje ministrstva, pristojnega za zdravstvo, ministrstva, pristojnega za izobraževanje, znanost in šport ter ministrstva, pristojnega za gospodarski razvoj in tehnologijo. Predlog zakona povečuje število državnih sekretarjev, in sicer dva dodatna državna sekretarja dobi ministrstvo, pristojno za zdravje, po enega državnega sekretarja dodatno dobita ministrstvo, pristojno za izobraževanje, znanost in šport ter ministrstvo, pristojno za gospodarski razvoj in tehnologijo. Tudi ta predlog zakona nima neposrednih finančnih posledic za državni proračun in na druga javna finančna sredstva, potrebna pa so finančna sredstva za operativno izvedbo personalne reorganizacije pri Ministrstvu za izobraževanje, znanost in šport, Ministrstvu za zdravje in Ministrstvu za gospodarski razvoj in tehnologijo. Sredstva za izvajanje zakona so zagotovljena v državnem proračunu v okviru postavk, ki pripadajo ustreznim proračunskim uporabnikom. S predlogoma omogočamo kar najoptimalnejšo in najučinkovitejšo sestavo posameznih resorjev za zagotovitev zastavljenih ciljev Vlade. Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod Pavšič.</font>
   <br/>
   <font size="4">Verjamem pa, da to pa bo beseda. Kdo želi besedo? Izvolite, gospod poslanec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Najlepša hvala predsednik. Naj povem, da v Levici tega skrajšanega postopka ne bomo podprli iz čisto načelnih razlogov. Najmanj nenavadno je to, da poslanke skupine v Državnem zboru predlagajo širitev kadrovske zasedbe na ministrstvih, torej bi pričakovali, če so takšen potrebe in razlogi, da to stori Vlada ne pa Državni zbor tako, da tudi s tega vidika delitve oblasti je nekoliko nenavadno, da bomo mi zdaj narekovali kakšne so potrebe na ministrstvih, da ne odpiram potem razprave o tem ali je res potrebno, da na ministrstvih kjer trenutno je samo sekretar, dodajamo še dodatne.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala.</font>
   <br/>
   <font size="4">Ali želi še kdo spregovoriti? Gospod Jože Tanko, izvolite.</font>
   <br/>
   <br/>
   <b>
      <font size="4">JOŽE TANKO (PS SDS):</font>
   </b>
   <font size="4">Hvala lepa. Načeloma organizacijo Vlade ne urejajo poslanci, ampak pripravi predlog Vlada in tu se moram strinjati z gospodom Vatovcem, ki je na to zadevo opozoril. Skrajno neobičajno je, da se Vlada povečanju zaposlovanja na funkcionarskem delu poslužuje ene izmed poslanskih skupin, da gre po kostanj žerjavico in za njo ureja zadeve, ki, ne vem, če so tako nujne, urgentne in potrebne, potem je to najmanj kar je mora to Vlada narediti ne pa kdorkoli ne glede na to ali gre za koalicijske ali opozicijske poslanke skupine.</font>
   <br/>
   <font size="4">Drugo, kar je, se mi pa zdi, da je še manj možnosti, da predlagatelj poslanska skupina s tem zakonom poseže v prerazporejanje sredstev znotraj Vlade oziroma znotraj resorjev. pooblastilo za to ima izključno Vlada. In meni se to zdi neobičajno, da se na tak način zapiše v zakon, da druga finančna sredstva ali nima posledic za proračun in druga finančna sredstva. Zdaj, če bi prvi stavek ostal bi v bistvu pričakoval, da ti novi uradniki delajo pro bono, ker je to tako, drugo je pa naravnost poseg v Zakon o izvrševanju proračuna, zdaj ga sprejemate in nobene izmed takih postavk v Zakonu o izvrševanju proračuna, ki je v postopku in ki bo danes 1. točka dnevnega reda, ni notri, da lahko na tak način poslanci predlagajo izvrševanje proračuna.</font>
   <br/>
   <br/>
   <b>
      <font size="4">4. TRAK: (NB) - 10.15</font>
   </b>
   <br/>
   <br/>
   <font size="4">(Nadaljevanje) To je, ne vem. Če boste tako prakso dopustili, spoštovani kolegi, potem vas moram opozoriti, da niti en, da ne kritizirate zakonov, ki jih mi vlagamo, pa imajo opredeljene finančne posledice ne do druge decimalke natančno, kot ste jih nekateri predlagali pri posameznih zadevah, ampak na grobo imajo. Tam tega nima. In v bistvu bi moral iti ta predlog zakona na dopolnitev. Pa še nekaj je. Zdaj jaz ne vem sicer kako ste napisali, uveljavitev zakona, s katerim datumom. Zakon, ki ga predlagajo poslanske skupine, lahko velja šele za obdobje, ko ni sprejet državni proračun, na tak način kot je tole. Ne morete vi predvideti nobenih posledic ali pa prerazporeditev za obdobje, ko je sprejet državni proračun in ko ima edina pooblastila za izvrševanje proračuna vlad, če v okviru kriterijev naredi prerazporeditve, če gre preko teh kriterijev je pa rebalans. Druge ni. In poglejte, jaz mislim, da na tak način, če se boste posluževali izvajanje politik, da se dva poslanca spomnita in napišeta zakon in naredita, ne vem, šest ali osem novih delovnih mest na funkcionarskih pozicijah v okviru Vlade, pa ni dal niti en minister na to nobeno soglasje niti kakšne želje izrazil, jaz je ne poznam, pa sem član Kolegija in že dolgo tukaj, nisem opazil, da bi katerikoli izmed teh ministrov za katere predlagate dodatne funkcionarje, dodatne državne sekretarje, izrazil javno kakršnokoli željo po tej spremembi. Če pa bi jo izrazil, je pa dolžnost Vlade, da predlaga pravzaprav svoje temeljna ali pa ustavna zakona. To sta ustavna zakona, če to vzamem za Vlado. Po teh dveh zakonih Vlada, je narejen organigram Vlade, po tem deluje, pristojnosti so razdeljene, itn., itn. In jaz mislim, da na tak način, to je lahko opozicijski predlog, ki nima druge možnosti, Vlada oziroma vladni poslanci pa na tak način krojiti Vlade ne morete, je neprimerno. In ne glede na postopek ali kot ste ga predvideli, skrajšan ali pa reden postopek, to je neužiten predlog, da povem čisto direktno.</font>
   <br/>
   <font size="4">Hvala lepa.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala.</font>
   <br/>
   <font size="4">Besedo ima gospod Robert Pavšič. Izvolite.</font>
   <br/>
   <br/>
   <b>
      <font size="4">ROBERT PAVŠIČ (PS LMŠ):</font>
   </b>
   <font size="4">Hvala za besedo.</font>
   <br/>
   <font size="4">Strinjam se, da je to mogoče nanavadno ali pa nekonvencionalno, ni pa v neskladju s slovensko zakonodajo. Gre pravzaprav za nadaljevanje koalicijskih naporov, da bi se čim prej vzpostavila operativna in močna Vlada. In če smo poslanci v koaliciji, ne eden ali dva poslanca, ampak celotna koalicija začela s tem dogovarjanjem, ki bi omogočilo čim močnejšo in čim bolj operativno Vlado, če smo to začeli, potem nam pustite možnost tudi, da dokončamo. Sicer pa ja, finančne posledice, bodo verjetno vidne oziroma so vidne v zakonu o izvrševanju proračuna in kasneje tudi v rebalansu, in o tem se bomo pogovarjali, ko bo prišel čas za to. Tako da, danes predlagamo, da gresta oba ta zakona po skrajšanem postopku, zaradi tega, ker bo šele, v ponedeljek bo 96 dni od kar je bila ta Vlada ustanovljena in zdaj pričakovati, da se bo vse skupaj zvrnilo samo na Vlado, mislim da ni ne fer do poslanskih skupin, ki so to zadevo usklajevale od samega začetka ne do same Vlade. Ni imela 100 dni časa, ni imela niti 14 dni časa, da bi se konsolidirala, vzpostavila in začela učinkovito delati, vidimo pa, da danes da dela učinkovito.</font>
   <br/>
   <font size="4">Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala gospod poslanec.</font>
   <br/>
   <font size="4">Ponovno gospod Tanko. Izvolite.</font>
   <br/>
   <br/>
   <b>
      <font size="4">JOŽE TANKO (PS SDS):</font>
   </b>
   <font size="4">Hvala lepa.</font>
   <br/>
   <font size="4">Zdaj, če so stvari jasne, sta v bistvu prva zakona, ki jih Državni zbor sprejme na začetku mandata, Zakon o Vladi in Zakon o državni upravi, ker s tem se zameji</font>
   <br/>
   <br/>
   <b>
      <font size="4">5. TRAK: (NB) -10.20</font>
   </b>
   <br/>
   <br/>
   <font size="4">(Nadaljevanje) delo Vlade, določijo resorji, določijo službe, ki so v sestavi, itn., itn. In tudi vse ostale stvari, ki so s tem povezane. To sta prva dva zakona, ki se sprejmeta, ko nastane neka koalicija. Če boste pogledali nazaj, je to tako potekalo vedno, ker tisti, ki dela, ki vodo izvršno oblast, je tisti, ki si nastavi kriterije pozicije realizira dogovore znotraj resorjev ali pa razdelitve funkcij po resorjih. In poglejte, tole da poslanci prevzemate neko mediacijsko vlogo in določate kaj Vlada potrebuje, ne da bi, ne vem, Vlada kjerkoli v tem vašem predlogu, če ga boste prebral, izrazila kakršnakoli pričakovanja ali željo, da rabi dodatne funkcionarje, tega nimate v tem predlogu notri. Ne v enem ne v drugem. In zdaj, jaz ko to berem, si lahko samo umišljam, da delate proti Vladi, da ji delate organizacijo sistema proti Vladi. To ste se poslanci zmenili in to ste naredili, Vlada pa, ne vem kaj. To je isto ali pa podobno, kot če bi, ne vem, nam Vlada predpisala katere odbore moramo imeti na, obratno. Ne gre. Vlada, ki dela sto dni, mora prvi, drugi, peti dan priti s predlogom kaj potrebuje, če je stvar jasna, če je stvar razdelana, če se ve za kaj se gre, kateri ukrepi bodo sprejeti, itn., da / nerazumljivo/ na zdravstvu, ste tisti nacionalni inštitut boste ukinili, pa državnega sekretarja dodatno dali. Zdaj še to. To je popolnoma kontradiktorno kar počnete. In poglejte, to je neobičajen, nenormalnem pristop. Vlada na začetku mandata mora priti z neko jasno shemo, ne da se to potem vsake tri mesece popravi nek, pride nek, s strani nek zakon v državni upravi, Zakon o Vladi, kjer bodo poslanci urejali in zaposlovali, ne vem koga, kogarkoli, ampak pač to je temu namenjeno. Zdaj, tam imate še kakšno stvar, mora Vlada še kakšen sklep sprejeti, o še kakšnih dodatnih zaposlitvah, ker državni sekretar rabi še vedno neko tajnico, pa ponavadi ima še kakšnega za stike z javnostjo, pa za stike s civilno družbo, itn., to ne pomeni samo funkcionarsko zaposlitev, ampak pomeni verjetno kakšen paket, da predsednik Državnega zbora ve kako to izgleda, ker je bil na resorju. Državni sekretar sam od sebe ne funkcionira, ampak rabi določen strokovni suport, ker se ga lahko prerazporedi, nekje bo treba pa, da ne rečem, takole kupiti, nabaviti oziroma na novo zaposliti in to ima širše posledice ne samo teh pet ali šest delovnih mest. in zato sem vam prej povedal, da to ne drži, da nima finančnih posledic, ampak jih ima in kar je problem, jaz mislim, da mandata koalicijski poslanci za prerazporejanje postavi znotraj proračuna, nimate. To je pa drugi problem. tega mandata poslanci nimate. To lahko naredi Vlada.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala.</font>
   <br/>
   <font size="4">Imam sedaj dva prijavljena. Gospod Brane Golubović in gospod Franc Jurša. Izvolite.</font>
   <br/>
   <br/>
   <b>
      <font size="4">BRANE GOLUBOVIĆ (PS LMŠ):</font>
   </b>
   <font size="4">Hvala lepa.</font>
   <br/>
   <font size="4">Verjamem, da strokovne službe Državnega zbora, kako bi temu rekel, glede na nasmehe nekaterih, pa ne bom nadaljeval, ampak se mi zdi neprimerno, da se smejete, ko se strinjate s tem kar nek poslanec govori, ker vaše delo je neka druga stvar, da ste navijaški, ampak OK, pač tako je tukaj v tej hiši. Dejstvo je, da ima gospod Tanko prav, da Vlada, se pravi, ko se mandatar izvoli, se ponavadi spremeni ta Zakon o Vladi in pa Zakon o državni upravi, glede na to kakšen koncept bo imela Vlada. To je dejstvo. In to se je začelo tudi pripravljati takrat in poslanske skupine ponavadi vložijo ta zakon, vloži ga Vlada, ampak vložijo poslanske skupine, ker Vlade še ni. In mi smo to začeli delati</font>
   <br/>
   <br/>
   <b>
      <font size="4">6. TRAK (VI) 10.25</font>
   </b>
   <br/>
   <br/>
   <font size="4">(nadaljevanje) Ampak ker ta Vlada niti ni imela sto dni miru, ampak je še preden je bila sestavljena je bila že napadena s strani gospodarstvenikov posameznih, opozicije itd., itd. smo se ukvarjali z drugimi stvarmi in to stvar dali na stran. So bili pa teh šest državnih sekretarjev usklajenih z ministrstvi. Ali jih bodo ministri sedaj tudi imenovali preko Vlade, se pravi predlagali v imenovanje Vladi ali ne niti ne vem, lahko da ne. Z Zakonom o Vladi in Zakonom o državni upravi bo to možno. Če bodo pa to storili pa ne vem, lahko da ne. Ampak sedaj govorimo, če prav razumem, ne toliko o vsebini kot o tem, ali je zakon primeren po skrajšanem postopku ali ne. Mi menimo, da je. Kolega je povedal zakaj ja. Glede na to, kako, razumem, da se poslanci smejete nekemu predlogu in s tem na nek svojevrsten način izkazujete nepodporo nekemu zakonu, težko razumem, da to strokovne službe delajo, ampak okej. Po vsej verjetnosti ta skrajšan postopek ne bo šel čez. In to je demokratično. Odpirati pa tukaj neko vsebinsko razpravo o teh dveh zakonih, pa govoriti, da bodo, ne vem, teh šest državnih sekretarjev, za katere se niti ne ve ali bodo imenovali ali ne, potegnilo za seboj ne vem še koliko zaposlitev, pa ni korektno. Pod ta dva zakona se je podpisalo, ne vem, 43 ali 40 poslancev, ne 2. Tako da jaz predlagam, da gremo na glasovanje, da se odloči ali gre po skrajšanem postopku ali bosta šla po rednem postopku in vsebinsko razpravo prepustimo na seji. Nekateri poslanci moramo cel dan tukaj notri delati, nekateri pa lahko petinsko delajo še kje drugje, ker imajo preveč časa, da bi opravljali svojo funkcijo poslanstva zelo odgovorno, da ne govorim o kakšnih strokovnih službah. Hvala.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Preden gremo naprej, to pa se moram odzvati, spoštovani poslanec. Ali so strokovne službe držijo smrtno resno, se kdaj nasmehnejo, jaz upam, da ne bo to predmet obravnave politične na tem odboru, ker nobene potrebe ni.</font>
   <br/>
   <font size="4">Gospod Jurša, izvolite.</font>
   <br/>
   <br/>
   <b>
      <font size="4">FRANC JURŠA (PS DeSUS):</font>
   </b>
   <font size="4">Hvala lepa. Saj ne bom povedal nič novega, ampak vseeno bi želel reči, da v nekem delu z razpravo kolega Tanka se strinjam. Ampak želim pa osvežiti spomin. V preteklosti mandat nazaj ali pa dva mandata, točno vemo kdo je vlagal te iste zakone oziroma zakone z istimi naslovi. V enem ste verjetno tudi stanovali vi takrat kot vladna največja koalicijska stranka. Tako da tu jaz ne vidim nobenih težav. Kar pa se tiče samega postopka bi zadevo lahko izpeljali na predlog, ki je dan, se pravi po skrajšanem postopku, ker ne vidim, da so to neke bistvene in večje spremembe. Je pa ras, da je to bilo koordinirano delo znotraj koalicijskih poslanskih skupin, kakor tudi Vlade. Tako da to ni izmišljotina dveh poslancev, ampak to je dogovor znotraj koalicije. Ja, vsaka plača je strošek, ampak jaz mislim, da se znotraj vsakega resorja zadeve lahko tako organizirajo, da bodo tudi s povečanjem državnih sekretarjev lahko dejansko z manjšimi stroški ministrstvo dela. En državni sekretar ne sme predstavljati neke večjega bremena, prinese pa lahko tudi pri uspešnosti posameznega resorja.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod poslanec za vaše stališče.</font>
   <br/>
   <font size="4">Gospod Matej Vatovec, izvolite.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Ja, saj mislim...</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Ali lahko samo en proceduralni… Hvala. Gospod Danijel Krivec je pooblastil gospoda Jožeta Tanka. Izvolite.</font>
   <br/>
   <br/>
   <b>
      <font size="4">DR. MATEJ T. VATOVEC (PS Levica):</font>
   </b>
   <font size="4">Hvala še enkrat. Mogoče nima smisla več kot toliko se sedaj spuščati v to, ampak tudi trditev, sedaj pač obstaja potencialnost, da bodo zaposleni ali pa ne bodo zaposleni. Kljub temu, predvidenih je šest zaposlitev, to za državne sekretarje vemo v katerih plačnih razredih so,</font>
   <br/>
   <br/>
   <b>
      <font size="4">7. TRAK: (SB) – 10.30</font>
   </b>
   <br/>
   <br/>
   <font size="4">(nadaljevanje) govorimo v razponu med 360 in 390 tisoč evrov letno. Tako, da čisto govoriti, da ta zakon ne bo imel finančnih posledic, je mogoče malo prenategnjeno.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za vaša stališča. S tem ugotavljam, da ni več želje po razpravi in razpravo zaključujem.</font>
   <br/>
   <font size="4">S tem prehajamo na glasovanja o dveh sklepih.</font>
   <br/>
   <font size="4">Prvi sklep se glasi: Predlog zakona o spremembi Zakona o Vladi Republike Slovenije se obravnava po skrajšanem postopku. Kdo je za? (SD, LMŠ, SAB, poslanec manjšine, SMC in DeSUS.)</font>
   <br/>
   <font size="4">Ugotavljam, da imamo s tem 44 glasov in da sklep ni sprejet.</font>
   <br/>
   <font size="4">Prav tako prehajamo na glasovanje o drugem sklepu, ki se glasi: Predlog zakona o spremembi Zakona o državni upravi se obravnava po skrajšanem postopku.</font>
   <br/>
   <font size="4">Kdo je za? (SD, LMŠ, SAB, poslanec manjšine, SMC in DeSUS.)</font>
   <br/>
   <font size="4">Sklep ni sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Prehajamo na</font>
   <b>
      <font size="4">TOČKO RAZNO</font>
   </b>
   <font size="4">, vendar hkrati ugotavljam, da do dve uri pred sejo Kolegija ni bilo nobene zahteve po dodatni obravnavi. Ali želi kdo od poslank in poslancev odpreti kakršnokoli zadevo, ki je formalne oziroma tehnične narave? Ne. S tem zaključujem tudi to točko in 21. sejo Kolegija. Prijeten dam vam želim.</font>
   <br/>
   <br/>
   <b>
      <font size="4">Seja je bila končana 13. decembra 2018 ob 10.32.</font>
   </b>
</root>
