<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">3. nujna seja</font></b><br/>
<br/>
<b><font size="4">(23. avgust 2018)</font></b></p></div><br/>
<b><font size="4">Sejo je vodil Jože Tanko, predsednik komisije.</font></b><br/>
<b><font size="4">Seja se je začela ob 9. uri.</font></b><br/>
<br/>
<b><font size="4">	PREDSEDNIK JOŽE TANKO: </font></b><font size="4">Spoštovane kolegice in kolegi! Glede na to, da nadomestne poslanke še ni in da tudi še nimamo njenega potrdila o izvolitvi, predlagam, da sejo Mandatno-volilne komisije prestavimo za 15 minut in bomo nadaljevali ob 9.20. </font><br/>
<br/>
<font size="4">(Seja je bila prekinjena ob 9.03.) </font><br/>
<br/>
<b><font size="4">2. TRAK: (DAG) - 9.20</font></b><br/>
<br/>
<font size="4">(Seja se je nadaljevala ob 9.20.)</font><br/>
<br/>
<b><font size="4">	PREDSEDNIK JOŽE TANKO: </font></b><font size="4">Začenjam 3. nujno sejo Mandatno-volilne komisije. Vse članice in člane komisije, vabljene ter ostale prisotne lepo pozdravljam! </font><br/>
<font size="4">	Na seji kot nadomestne članice in člani komisije s pooblastili sodelujejo: Jurij Lep namesto Franca Jurše, mag. Marko Koprivec namesto Matjaža Hana, Nataša Sukič namesto dr. Mateja T. Vatovca in Blaž Pavlin namesto Jožefa Horvata. </font><br/>
<font size="4">	S sklicem seje ste prejeli naslednji dnevni red: </font>
<ul>
<ul><font size="4">1.	sklep o pravici nadomeščanja poslanca Državnega zbora,</font><br/>
<font size="4">2.	administrativne zadeve.</font></ul>
</ul>
<font size="4">	Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<font size="4">	Nekatera gradiva za današnjo sejo ste prejeli v varovani predal v sistemu Udis, saj vsebujejo podatke, ki so varovani na podlagi zakona. Če jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 101. členom poslovnika sejo za javnost zapreti. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - SKLEP O PRAVICI NADOMEŠČANJA POSLANCA DRŽAVNEGA ZBORA.</font></b><br/>
<b><font size="4">	</font></b><font size="4">Gradivo je objavljeno v računalniškem omrežju Državnega zbora pri EPA. </font><br/>
<font size="4">	Na sejo sem povabil gospo Karlo Urh, kandidatko za poslanko, in Državno volilno komisijo. </font><br/>
<font size="4">	Državni zbor je na 5. izredni seji, 17. 8. 2018, za predsednika Vlade izvolil poslanca Marjana Šarca. Na tej podlagi je predsednik Državnega zbora zaprosil Državno volilno komisijo, da obvesti Državni zbor, katera kandidatka oziroma kateri kandidat bo v skladu s 14. členom Zakona o poslancih opravljala oziroma opravljal funkcijo poslanke oziroma poslanca namesto Marjana Šarca, ki opravlja funkcijo predsednika Vlade. </font><br/>
<font size="4">	Državna volilna komisija je Državnemu zboru posredovala Sklep o pravici nadomeščanja poslanca Državnega zbora, s katerim je ugotovila, da v času, dokler poslanec Marjan Šarec opravlja funkcijo predsednika Vlade, opravlja funkcijo poslanke Državnega zbora Karla Urh, rojena 7. 6. 1961, stanujoča Zgornje Stranje 31A, Kamnik. </font><br/>
<font size="4">	Prejeli smo tudi izjavo predstavnika liste kandidatov Liste Marjana Šarca v prvi volilni enoti za volitve poslancev v Državni zbor, ki so bile 3. 6. 2018, iz katere izhaja, da se odpoveduje pravici do pritožbe na podlagi 109. člena Zakona o volitvah v Državni zbor zoper Sklep Državne volilne komisije o pravici nadomeščanja poslanca Državnega zbora. </font><br/>
<font size="4">	Kandidatka za poslanko Karla Urh je Mandatno-volilni komisiji predložila tudi potrdilo Državne volilne komisije, iz katerega izhaja pravica opravljanja funkcije poslanke namesto poslanca, ki opravlja funkcijo predsednika Vlade. </font><br/>
<font size="4">	Ali želi besedo direktor Državne volilne komisije, gospod Dušan Vučko? (Ne želi.) Želi kdo od članov ali članic razpravljati pri tej točki? (Ne želi.) Zaključujem razpravo. </font><br/>
<font size="4">	V skladu s 13. in 17. členom Poslovnika Državnega zbora dajem na glasovanje naslednji predlog sklepa: Mandatno-volilna komisija predlaga Državnemu zboru, da na podlagi 14. člena Zakona o poslancih in 112. člena Poslovnika Državnega zbora sprejme naslednji sklep: »V času, ko poslanec Marjan Šarec, ki opravlja funkcijo predsednika Vlade v skladu s prvim odstavkom 14. člena Zakona o poslancih ne more opravljati funkcije poslanca, opravlja funkcijo poslanke v skladu z drugim odstavkom 14. člena Zakona o poslancih od 23. 8. 2018 Karla Urh, rojena 7. 6. 1961, stanujoča Zgornje Stranje 31A, Kamnik.« Glasujemo.</font><br/>
<br/>
<b><font size="4">3. TRAK: (SC) - 9.25</font></b><br/>
<br/>
<b><font size="4">	</font></b><font size="4">(nadaljevanje) Kdo je za? (19 članov.) Kdo je proti? (Nihče.) </font><br/>
<font size="4">	Predlog sklepa je sprejet. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA - ADMINISTRATIVNE ZADEVE. </font></b><br/>
<b><font size="4">	</font></b><font size="4">V okviru te točke bomo najprej obravnavali obvestili poslanca dr. Milana Brgleza in poslanke Jelke Godec o odprave dopolnilnega dela na podlagi 13. člena Zakona o poslancih. Obvestili poslanke in poslanca ste prejeli v sistemu UDIS. Prvi odstavek 13. člena Zakona o poslancih določa, da me je poslanec po obvestilu pristojnemu delovnemu telesu Državnega zbora samostojno ali v delovnem mestu opraviti dejavnost, vendar največ v obsegu, ki ne presega petine polnega delovnega časa potrebnega ali določena za delno opravljanje dejavnosti, če gre za opravljanje zahtevnejših strokovnih znanstvenih pedagoških ali raziskovalnih del. Na podlagi drugega odstavka navedenega člena Državni zbor na predlog Mandatno-volilne komisije odkloni poslanca opravljanja dejavnosti ali dela, če to vpliva na izvrševanje funkcije poslanca ali oviro objektivno in od zunanjih vplivov neodvisno opravljanje funkcije. Namen izjeme od prepovedi opravljene pridobitne dejavnosti, ki ni združljiva s funkcijo poslanca je, da se poslancu omogoči poklicna kontinuiteta. </font><br/>
<font size="4">	Želi kdo razpravljati? (Ne.) </font><br/>
<font size="4">	Zaključujem razpravo. </font><br/>
<font size="4">	Na glasovanje dajem naslednje predloge sklepov. </font><br/>
<font size="4">	Prvi sklep: »Mandatno-volilna komisija se je v skladu s 13. členom Zakona o poslancih seznanila z obvestilom poslanca dr. Milana Brgleza z dne 20. 7. 2018 in dopolnitvijo z dne 22. 8. 2018, da bodo petine polnega delovnega časa potrebnega oziroma določena za redno opravljanje dejavnosti opravlja zahtevnejše strokovno-znanstveno in pedagoško delo na Fakulteti za družbene vede Univerze v Ljubljani ter na obvestilo ni imela pripomb.« Glasujemo.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Predlog sklepa je sprejet.  </font><br/>
<font size="4">	Drugi sklep: »Mandatno-volilna komisija se je v skladu s 13. členom Zakona o poslancih seznanila z obvestilom poslanke Jelke Godec z dne 20. 8. 2018, da bo do petine polnega delovnega časa potrebnega oziroma določenega za redno opravljanje dejavnosti opravljala zahtevnejše strokovno in pedagoško delo in sicer izvajanje izobraževanj s področja računalniško digitalnih znanj in splošnih neformalnih znanj s področja izobraževanja odraslih ter na obvestilo ni imela pripomb.« Glasujemo. </font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Predlog sklepa je sprejet. </font><br/>
<font size="4">	V okviru 2. točke dnevnega reda bomo obravnavali še vlogo poslanca Felice Žiži za najem službenega stanovanja. Vlogo ste članice in člani, zaradi varstva podatkov prejeli v varovani predal v sistem UDIS. Iz vloge izhaja, da poslanec izpolnjuje pogoje po prvem odstavku 10. člena Stanovanjskega pravilnika za dodelitev stanovanja. Želeno stanovanje navedeno v vlogi je nezasedeno, zato predlagam, da vlogi ugodimo. </font><br/>
<font size="4">	Želi kdo razpravljati? (Ne.) </font><br/>
<font size="4">	Zaključujem razpravo. </font><br/>
<font size="4">	Na glasovanje najem naslednji predlog sklepa: »Na podlagi 17. člena Stanovanjskega pravilnika dodeljuje Mandatno-volilna komisija poslancu Felice Žiži službeno stanovanje navedeno v vlogi z dne 2. 8. 2018.« Glasujemo. </font><br/>
<font size="4">	Kdo je za? (17 članov.) Kdo je proti? (Nihče.) </font><br/>
<font size="4">	Ugotavljam, da je predlog sklepa sprejet.   </font><br/>
<font size="4">	Zaključujem to točko dnevnega reda </font><br/>
<br/>
<b><font size="4">4. TRAK (VI) 9.30</font></b><br/>
<br/>
<font size="4">	(nadaljevanje) in 3. nujno sejo Mandatno-volilna komisije.</font><br/>
<font size="4">	Lep dan želim.</font><br/>
<br/>
<b><font size="4">Seja se je končala 23. avgusta 2018 ob 9.31.</font></b>
</root>