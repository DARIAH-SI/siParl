<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">93. redna seja</font></b></p></div><div align="center"><b><font size="4">(15. januar 2021)</font></b><br/>
<br/>
</div><br/>
<b><font size="4">Sejo je vodil mag. Marko Pogačnik, predsednik odbora.</font></b><br/>
<b><font size="4">Seja se je pričela ob 9. uri.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolegice in kolegi, začenjam 93. sejo Odbora za zadeve Evropske unije!</font><br/>
<font size="4">Obveščam vas, da je zadržan in se seje ne more udeležiti dr. Trček, na seji pa gospa poslanka Monika Gregorčič nadomešča poslanca gospoda Gregorja Periča.</font><br/>
<font size="4">Obveščam vas, da so na sejo povabljeni poslanci Evropskega parlamenta iz Republike Slovenije, ter predstavniki Vlade in Državnega sveta.</font><br/>
<font size="4">Vse navzoče lepo pozdravljam!</font><br/>
<font size="4">S sklicem seje ste prejeli dnevni red. Dne 12. januarja ste prejeli še obvestilo o razširitvi dnevnega reda. Tako se dnevni red seje razširi še z naslednjo točko dnevnega reda: pod točko 10. - Predlog stališča Republike Slovenije do Predloga uredbe Evropskega parlamenta in Sveta o evropskem upravljanju podatkov.</font><br/>
<font size="4">Dnevni red seje odbora je tako določen na podlagi 154.d člena Poslovnika Državnega zbora.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O USTREZNIH MINIMALNIH PLAČAH V EVROPSKI UNIJI.</font></b><br/>
<font size="4">Gradivo od 1. do 6. točke smo prejeli od Vlade Republike Slovenije 23. decembra 2020, k točki 7. smo gradivo prejeli 9. decembra 2020, k 8. in 9. točki 23. decembra 2020, ter k 10. točka 7. januarja 2021 in sicer, na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njihovo obravnavo v Državnem zboru je danes.</font><br/>
<font size="4">Predlog stališča k tej točki dnevnega reda je bilo v skladu s določili Poslovnika Državnega zbora dodeljen v obravnavo Odboru za zadeve Evropske unije, kot pristojnemu odboru, ter Odboru za delo, družino, socialne zadeve in invalide, kot matičnemu delovnemu telesu. Slednji ga je obravnaval na 46. nujni seji 13. januarja 2021 in sprejel mnenje, ki smo ga prejeli.</font><br/>
<font size="4">Naprošam državno sekretarko, gospo Matejo Ribič, da nam predstavi predlog direktive in zlasti predlog stališča Republike Slovenije.</font><br/>
<br/>
<b><font size="4">MATEJA RIBIČ:</font></b><font size="4"> Hvala za besedo. Spoštovani predsednik odbora, spoštovani poslanke, poslanci, ter ostali vabljeni.</font><br/>
<font size="4">Evropska komisija je 28. oktobra 2020 podala Predlog direktive Evropskega parlamenta in Sveta o ustreznih minimalnih plačah v Evropski uniji, ki ga je pripravila na podlagi intenzivnih posvetovanj s socialnimi partnerji in širšo javnostjo. Med glavnimi izhodišči posvetovanj so bili upoštevanje nacionalnih tradicij, avtonomija socialnih partnerjev in spoštovanje kolektivnih pogajanj.</font><br/>
<font size="4">Kot izhodišče velja izpostaviti načelo 6 evropskega stebra socialnih pravic iz novembra 2017, ki se nanaša na plače in poziva k določitvi ustreznih minimalnih plač in sicer na pregleden in predvidljiv način, v skladu z nacionalnimi praksami ter upoštevanju avtonomije socialnih partnerjev. Politične usmeritve komisije za obdobje 2019 do 2024, kjer je bil napovedan akcijski načrt za celovito izvajanje evropskega stebra socialnih pravic, vključno s pobudo o poštenih minimalnih plačah, ter politične smernice predsednice Evropske komisije, ob nastopu mandata in v nagovoru o stanju v Evropski uniji.</font><br/>
<font size="4">Evropska komisija je sledila pozivom k pravični in socialni Evropi, prav tako pa se je tudi želela odzivati na socialno-ekonomske razmere, ki so se zaradi krize, zaradi pandemije, še zaostrile. Pred direktive vzpostavlja okvir za povečanje ustreznosti minimalnih plač</font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) in izboljšanje dostopa delavcev do zaščite minimalne plače, tako v sistemih z zakonsko določenimi minimalnimi plačami, kot v sistemih, ki temeljijo na kolektivnih pogajanjih.</font><br/>
<font size="4">Predlog ne zavezuje držav članic, da vzpostavijo zakonsko določeno minimalno plačo. Prav tako ne poskuša vzpostaviti skupne višine minimalne plače. Predlog poziva vse države članice, naj spodbujajo kolektivna pogajanja o določanju plač, še zlasti takrat, kadar je pokritost s kolektivnimi pogajanji majhna, pa tudi da okrepijo izvrševanje minimalnih plač, ter spremljanje njihove ustreznosti in pokritosti z njimi. Kar zadeva države, ki že imajo zakonsko določene minimalne plače, je namen predlagane direktive zagotoviti, da se v teh državah vzpostavijo pogoji za določanje minimalne plače na ustrezni ravni, ob upoštevanju socialno-ekonomskih razmer, ter regionalnih in sektorskih razlik.</font><br/>
<font size="4">K ustreznosti zakonsko določenih minimalnih plač bodo prispevali jasna in trdna merila za večjo ustreznost, ter okvir upravljanja, ki omogoča redne in pravočasne posodobitve, ter učinkovito vključevanje socialnih partnerjev. Poleg tega naj bi se s predlagano direktivo ustreznost nadalje izboljšala tudi s čim večjo omejitvijo uporabe variacij zakonsko določenih minimalnih plač za posebne skupine delavcev ali odbitkov od plačila.</font><br/>
<font size="4">Bistveni poudarki predloga stališča Republike Slovenije so: Republika Slovenija podpira cilje predloge direktive, s katero se želi zagotoviti, da bodo delavci v Evropski uniji zaščiteni z ustreznimi minimalnimi plačami, ki jim bodo omogočale dostojno življenje, ne glede na to, kje delajo, ter da se bo povečala ustreznost minimalnih plač, izboljšala pokritost z njimi in se s tem zagotovila tudi konvergenca navzgor, med državami članicami. Prav tako Republika Slovenija podpira spodbujanje kolektivnega dogovarjanja o določanju plač.</font><br/>
<font size="4">Republika Slovenija ocenjuje, da je slovenska ureditev glede sistema in mehanizma določanja minimalnih plač v večji meri skladna z zahtevami predloga direktive. Določene prilagoditve bi potrebovali predvsem glede zahteve za ustanovitev posvetovalnega telesa, ki bi pristojnim organom svetoval o vprašanjih, povezanih z zakonsko določeno minimalno plačo in glede zahteve za spremljanje iz zbiranje podatkov. Poleg tega ostaja odprto tudi vprašanje morebitne fiksne opredelitve kazalnika za ocenjevanje ustreznosti minimalne plače.</font><br/>
<font size="4">Republika Slovenija meni, da je treba v celoti spoštovati pristojnosti Evropske unije in raznolikost nacionalnih sistemov. Vsak instrument Evropske unije bi moral omogočiti zadostno prožnost v državah članicah, upoštevati dobro delujoče nacionalne ureditve in spoštovati avtonomijo socialnih partnerjev. Glede na to, Republika Slovenija pozdravlja odločitev o pridobitvi pisnega mnenja pravne službe sveta, glede vprašanja ustreznosti pravne podlage predlagane direktive, kar bo nedvoumno pripomoglo k razjasnitvi dilem.</font><br/>
<font size="4">Republika Slovenija je močna podpornica načela evropskega stebra socialnih pravic, ki se nanaša na minimalne plače, kot tudi konvergence navzgor. V pogajanjih, tako v vlogi države članice, kot tudi med prihajajočim predsedovanjem, bo konstruktivna in bo iskala kompromise, ki bodo sprejemljivi za vse države članice, da bi na ta način preprečila nadaljnja razhajanja in spodbujala enotnost v Evropski uniji.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državni sekretarki za predstavitev Predloga stališča Republike Slovenije.</font><br/>
<font size="4">Na 54. seji 12. januarja, je gradivo od 1. do 9. točke obravnavala tudi Komisija Državnega sveta za mednarodne odnose in evropske zadeve, ter sprejela mnenja, ki smo jih prejeli.</font><br/>
<font size="4">Za predstavitev mnenja Komisije Državnega sveta k tej točki, naprošam podpredsednika komisije, gospoda Igorja Antauerja.</font><br/>
<br/>
<b><font size="4">IGOR ANTAUER:</font></b><font size="4"> Gospod predsednik, hvala lepa.</font><br/>
<font size="4">Kot rečeno, 12. 1. je komisija obravnavala Predlog stališča Republike Slovenije do Predloga direktive Evropskega parlamenta in Sveta o ustreznosti minimalnih plač v Evropski uniji. Komisija je bila seznanjena kot že tudi uvodoma, da je namen, da se zagotovi, da bodo delavci v Evropski uniji zaščiteni z ustreznimi minimalnimi plačami, da se zagotovi konvergenca navzgor med državami članicami, ter enakopravnosti spolov. Podana je ocena, da je slovenska ureditev uvodničarja s strani ministrstva, da je slovenska ureditev glede sistema in mehanizma določanja minimalnih plač,</font><br/>
<br/>
<b><font size="4">3. TRAK: (TB) – 9.10</font></b><br/>
<br/>
<font size="4">	(nadaljevanje) v večji meri skladna z zahtevami predloga direktive.</font><br/>
<font size="4">	Člani komisije so bili seznanjeni tudi z ozadjem nastanka obravnavanega zakonskega akta predsednice, gospe Ursule von der Leyen, ki je na začetku mandata obljubila pripravo ustreznega pravnega instrumenta, ki bo zagotovil poštene minimalne plače za delavce v EU, ter to zadevo nato tudi ponovila v svojem govoru, v septembru 2020.</font><br/>
<font size="4">	Komisija je v razpravi, k posameznim določbam predloga direktive izraža naslednja stališča, in sicer, da podpira predlagani določbi o vzpodbujanju kolektivnih pogajanj o določanju plač, ter njihovi vlogi socialnih partnerjev v tem procesu, posebno pa tudi, da podpira predlog o krepitvi zmogljivosti socialnih partnerjev. Potem, izražen je bil dvom oziroma obstaja odprto vprašanje o ustreznosti novoustanovljenega posvetovalnega organa, ki bi pristojnim organom, seveda to ne leti na to direktivo, ampak na notranjo ureditev, ki se bo zgodila, ki bi pristojnim organom svetoval o vprašanju, povezanim z zakonskimi, določeno minimalno plačo, postavilo se je vprašanje, ali Ekonomsko-socialni svet ne bi mogel opraviti te funkcije.</font><br/>
<font size="4">Nadalje je izrazila dvom o uresničljivosti te določbe, v zvezi s 6. členom, v okviru nacionalne ureditve, saj države članice poziva, naj posvetovalno s socialnimi partnerji / nerazumljivo/ uporabe variacij zakonskih določenih minimalnih plač, tudi v smislu njihovega trajanja in obsega. Ta člen poleg tega zagotavlja zaščito pred neupravičenimi in nesorazmernimi odbitki od zakonsko določene minimalne plače.</font><br/>
<font size="4">K 7. členu je izrazila podporo predlagani določbi, saj vzpodbuja vključevanje socialnih partnerjev v predpisovanje in posodabljanje zakonsko določene minimalne plače, kar, kot veste, se pred kratkim ni zgodilo. K členu 10. pa je bila izražena podpora predlagani določbi, da bi spreminjanje in zbiranje podatkov v kolektivnih pogodbah in njihovih določbah o plačah predstavljalo podatke, pregledne in javno dostopne. Razvoj učinkovitejši in zanesljivejših orodij za zbiranje podatkov, bi lahko vzpodbujal mogoče učinkoviti sistem spremljanja in zbiranja podatkov, seveda tudi njihovo evropsko primerjavo. Kot veste, je sistem plač zaradi sistema, kakršen je, seveda, različen po državah članicah.</font><br/>
<font size="4">Na koncu Komisija za mednarodne in evropske zadeve, je soglasno sprejela mnenje, da podpira Predlog stališča Republike Slovenije do Predloga direktive Evropskega parlamenta in Sveta o ustreznih minimalnih v Evropski uniji.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za to predstavitev stališča oziroma mnenje.</font><br/>
<font size="4">Odpiram razpravo poslank in poslancev. Prvi se je k besedi javil poslanec Evropskega parlamenta, dr. Brglez.</font><br/>
<br/>
<b><font size="4">DR. MILAN BRGLEZ:</font></b><font size="4"> Hvala za besedo, gospod predsedujoči. Spoštovane in spoštovani.</font><br/>
<font size="4">Pozdravljam napor Evropske komisije, še posebej pristojnega komisarja Schmita, urediti področje minimalne plače na evropski ravni. Gre za zelo pomembno vprašanje za socialiste in demokrate in pravzaprav vse tiste, ki se podrobneje ukvarjamo z poslovanjem in socialnimi pravicami v Evropskem parlamentu. S tem predlogom se premikamo od oblik h konkretnim dejanjem za uresničevanje evropskega stebra socialnih pravic, posebej, kot je bilo že omenjeno, šestega načela glede zagotavljanja pravičnega plačila, ki omogoča dostojno življenje.</font><br/>
<font size="4">Jasno je, da Evropska unija ni nikoli imeli pristojnosti določanja višine plač. Še več, temeljne pogodbe to možnost celo eksplicitno izključujejo, dejstvo pa je, da evropski trg, ki ostaja dominanten element evropskega povezovanja, sam po sebi nima posluha za potrebe delavk in delavcev, še posebej tistih, ki opravljajo najslabše plačano delo. Hkrati pa temeljne vrednote Evropske unije, k sreči, niso združljive s konkurenco, ki bi se napajale na nižanju standardov delavskih in človekovih pravic, ter socialnem »dumpingu«.</font><br/>
<font size="4">Zato je ne le dopustno, ampak nujno, da Evropska unija ob upoštevanju načela subsidiarnosti, vzpostavi okvir določanja ustrezne minimalne plače, ter s tem pripomore k trendu pozitivne konvergence med državami članicami.</font><br/>
<br/>
<b><font size="4">4. TRAK: (TB) – 9.15</font></b><br/>
<br/>
<font size="4">	(nadaljevanje) Pri tem naj še enkrat izpostavim, da Evropska komisija ne bo določala enotne višine minimalne plače v Evropski uniji, niti koliko naj bi ta znašala v posamezni državi članici. To ni namen direktive. Njen namen je določiti jasno predvidljive kriterije določanja statutarno ali zakonsko določene minimalne plače, kakor je ta glede ne nacionalno zakonodajo, ta trenutek v uporabi v 21. državah članicah, tudi v Sloveniji, hkrati pa spodbujati in pomagati krepiti sistem kolektivnega dogovarjanja, na področju določanja plač in širše.</font><br/>
<font size="4">	Aktualna kriza je namreč enkrat več pokazala, da naša družba v veliki meri sloni na delavcih in še posebej delavkah, ki so najslabše, nekateri in nekatere povsem nedostojno plačani za svoje delo. To je nedopustno. Kakor je tudi nedopustno »šibitev« socialnega dialoga, celo v času aktualne krize. Zelo sem zaskrbljen nad poročili o pritiskih na predstavnike delavcev po Evropski uniji in ukrepe ob Covid-19, ki obidejo socialne partnerje.</font><br/>
<font size="4">Zato je še toliko bolj pomembno, da je drugi steber direktive namenjen spodbujanju kolektivnega dogovarjanja in njegovo širitev na številne delavce, ki so ta trenutek iz njega izvzeti. Sam bi iz tega mesta zato rad posebej pozval k vključevanju socialnih partnerjev na splošno in v procesu sprejemanja te direktive. Jasno je, da postopek njenega sprejemanja ne bo enostaven. Gre za vsebinsko in pravno zelo zahtevno materijo, glede na različne nacionalne sisteme urejanja trga dela. Težko bo najti končni kompromis, ki bo vodotesen tudi iz pravnega stališča.</font><br/>
<font size="4">Portugalsko predsedstvo si je zastavilo ambiciozen program za prvo polovico tega leta, s posebnim poudarkom na socialni dimenziji Evropske unije in verjamem, da bo poskušalo narediti konkretne premike v pogajanjih, ki jih bo potem, kot predsedujoča, v drugi polovici leta 2021 prevzela Slovenija. Slovenija mora seveda zavzeti svojo nacionalno stališče, pri katerem pa je potrebno upoštevati, da bo kmalu morala delovati tudi kot pošteni posrednik med državami članicami z različnimi stališči.</font><br/>
<font size="4">Pristojno ministrstvo, ter naše stalno predstavništvo v Bruslju se, kot izhaja iz gradiva za to sejo, zavedata teže te naloge in se nanjo aktivno pripravljata. Kot evropski poslanec in še posebej v vlogi člana Odbora Evropskega parlamenta za zaposlovanje in socialne zadeve, bom seveda aktivno in odprto sodeloval z vsemi deležniki, vključujoč slovensko Vlado in ta cenjeni odbor, da skupaj pripeljemo direktivo do sprejetja. Okvir za določane minimalne plače še zdaleč ne bo rešil vseh stisk, bo pa z njegovim sprejetjem, ter upam, da tudi čim prejšnjimi pravili glede temeljnega dohodka, zagotovo narejen premik k bolj socialni Evropi, ki bo bližje potrebam ljudi.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala dr. Brglezu za to predstavitev mnenja.</font><br/>
<font size="4">Naslednji ima besedo mag. Rajh.</font><br/>
<br/>
<b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči.</font><br/>
<font size="4">Res je – in spoštovani vsi gostje z ministrstev – res je, minimalna plača je nekaj, na čimer moramo tudi na evropskem nivoju najti soglasje. Prav je, da minimalna plača zagotavlja spodobno življenje, ne da bi delavec, po tem, ko še dela, rabil dobit kakršenkoli socialni transfer. Torej, delavec mora bilo kje v Evropi, biti v stanju, živet od lastnega dela, bi pa želel izpostavit eno težavo, ki je pa ta direktiva ne naslavlja, je pa posebej izrazita v obmejnih območjih, kjer je ena država bistveno bolj razvita oziroma bistveno večji družbeni proizvod, kot druga.</font><br/>
<font size="4">Sam prihajam iz Maribora, torej, mejimo na eno najbogatejših evropskih regij – Avstrijsko-štajersko, in seveda, če je minimalna plača 10 kilometrov od meje bistveno večja, kot pri nas, potem je jasno, kako se bodo delavci ali pa, oziroma, kako bojo delavci zadovoljevali svoje potrebe po delu in zaslužku in tudi te zadeve bi morala ta direktiva nekako urejat, da se ne bi zgodilo, da preprosto zaradi enih objektivnih okoliščin, kot je višji BDP in višje plače določenega kadra, v določenih obmejnih območjih ni, kajne</font><br/>
<br/>
<b><font size="4">5. TRAK: (TB) – 9.20</font></b><br/>
<br/>
<font size="4">	(nadaljevanje) in tudi, govorimo ravno, medicinsko osebje, ljudje v domovih za starejše občane, ta težka in slabo plačana dela. Hkrati se pa ob tem moramo tudi zavedat, da ne smemo dat, bom rekel, fokusa samo na minimalno plačo, ker je v Sloveniji ta minimalna plača nekoliko zlorabljena. Evropska komisija jasno ugotavlja, da imajo v določenih državah tudi kolektivne pogodbe, ki za določen kader predpisujejo minimalno plačo in ta ni enaka za zdravnika in snažilko. Medtem, ko je lahko minimalna plača v Sloveniji, če si nekdo želi izplačat, tudi za doktorja enaka, kot za snažilko.</font><br/>
<font size="4">In, če bomo mi želeli te anomalije na trgu dela v Sloveniji odpravit in tudi zagotovit, da bodo te blagajno kolikor toliko stabilne, torej, socialne blagajne, pa zdravstvene in da bodo ljudje imeli kasneje tudi eno ustrezno socialno varnost v starosti in tudi, če želimo imet ustrezen družbeni standard oziroma kvalitetne javne usluge tudi na področju zdravstva, potem bomo morali tudi na tem področju doseči en konsenz in se tudi, bom rekel, od teh minimalnih plač, ki so, ki je edina zakonsko določena, tudi govorit o drugih plačah, kako se naj formirajo, če bomo želeli biti primerljivi z sosedami.</font><br/>
<font size="4">To se mi zdi zelo, zelo pomembno in mislim, da bi bilo prav, da se ene te zadeve najprej v Sloveniji uredijo, drugo pa, je ta zadeva, ki je obmejna in pride posebej do izraza v obmejnih območjih, kjer je v eni državi bistveno višji bruto domači proizvod, kot v drugi in mogoče bi te zadeve lahko tudi na evropskem parketu nekoliko izpostavili in začeli reševat.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.</font><br/>
<font size="4">Naslednji ima besedo Zmago Jelinčič Plemeniti.</font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Hvala lepa.</font><br/>
<font size="4">No, meni se zdi ta predlog stališča Slovenije v redu, pameten, da to podpremo. Kar se tiče pa dokumenta samega, pa mislim, da je to ena kopija Kardeljevih govorov iz let 1960 do 1977. Gre za neko »vsegliharstvo«, ki pa nikamor ne pripelje. Mi bomo… Zdaj, mi moramo tukajle iskat, na evropskem nivoju, pravo mero. Kako bomo mi iskal pravo mero, ko pa je Švedska nekaj popolnoma drugega, kot Grčija in tako naprej. To kaže, da bruseljski birokrati pač morajo nekaj delat, sestavljajo neke dokumente, razpravlja se o vsem skupaj, troši se denar, iz katerega bi mirno lahko popravili marsikakšno plačo tistega, ki slabo zasluži, po drugi strani pa je to še en zajeten skupek dokumentov, ki ne bo prineslo nobenega rezultata.</font><br/>
<font size="4">Socialni dogovor se dela v vsaki državi posebej - glede na njen status gospodarstva, glede na nezaposlenost in glede na tiste parametre, ki vodijo stvari znotraj države. Ne more neka gospa von Leyenova določati po posameznih državah, kaj bo najnižja plača, ko pa po drugi strani vidimo, da Evropska unija dela samo, vsaka država samo za sebe. To vidimo pri teh cepivih, kjer so si gospodje iz velikih držav najprej nabasali svoje zaloge in svoje predale s cepivi, če bo pa kaj ostalo, bomo dali pa onim ta malim, tako, kamor sodi tudi Slovenija.</font><br/>
<font size="4">Dajte, lepo prosim, nehajte s takimi bedarijami. Danes smo dobil en kup enih zadev, nekih predlogov stališč, s katerimi se strinjam, saj škode ni nobene, če rečemo, ja, se strinjamo, ampak, iz tega ne bo nobenega izplena, ker bo Evropska unija medtem že, preden bo kaj narejeno, se bo razsula in to je pravzaprav tudi prav. Ena taka zgradba, ki bi bila temeljena na popolnoma drugačnih osnovah in kakršna je pa danes, oprostite, to je nekaj popolnoma drugega in take godlje, kot jo ima danes Evropska unija, res ne rabimo, da nas bojo še iz Bruslja tolkli po glavi, če ne bomo česa upoštevali, medtem ko oni sami delajo, pa kakor jim je v lastno korist in kakor se oni spomnijo.</font><br/>
<br/>
<b><font size="4">6. TRAK: (TB) – 9.25</font></b><br/>
<br/>
<font size="4">	(nadaljevanje) Podpret tole, to ni nobena zadeva, lahko podpremo to in še vse ostalo, vendar pa, lepo vas prosim, nehajmo že s to »blesarijo«, ko nam Bruselj z bogato plačanimi uradniki in vsemi ostalimi, ki jih je okrog 30 tisoč, fino reže sebi debel kos kruha, medtem ko drugi nimajo, seveda pa, mečejo pa pesek v oči vsem tistim, ki naj bi jim nekaj urejali, ureja se pa samo zato, da imajo bruseljski birokrati delo, še boljšo plačo in še večji zaslužek.</font><br/>
<font size="4">	Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala Zmagu Jelinčiču Plemenitemu.</font><br/>
<font size="4">Černigoj, beseda je vaša.</font><br/>
<br/>
<b><font size="4">ANDREJ ČERNIGOJ (NSi):</font></b><font size="4"> Najlepša hvala za besedo. Gospod predsedujoči, spoštovani gospod minister, spoštovani državne sekretarke, spoštovani evropski poslanec, kolegice in kolegi. Jaz moram reči, da ta 1. točka je z mojega stališča zelo zanimiva in zelo dobrodošla in jaz sem zelo vesel, da smo jo odprli tudi v Državnem zboru.</font><br/>
<font size="4">Najprej naj povem, da v bistvu ta predlagan akt, pravni akt, je v bistvu direktiva, kot ste že nekateri pred mano to povedali. Direktiva je zakonodajni akt o določenem cilju, ki ga morajo doseči države članice, da vsaka država sama sprejme svoje predpise o tem, kako bo ta cilj dosegla. To se mi zdi zelo pomembno, tako da tukaj, sami odločamo, kako bomo prišli do tega cilja. Moram pa reči, pri samem prebiranju / nerazumljivo/ tega gradiva, sem vesel, da se Republika Slovenija strinja, da so minimalne plače in tudi to je tudi mnenje Krščanskih demokratov in tudi, kot poslanec Nove Slovenije, to podpiram. Določena na ustrezni ravni, delavcem zagotavljajo dostojno življenje in ohranjajo domače povpraševanje, predvsem pa krepijo spodbude za delo, ter zmanjšujejo revščino zaposlenih in neenakost v spodnjem delu porazdelitve plač.</font><br/>
<font size="4">Moram tudi tukaj pozdravit, država Republika Slovenija je na tem področju zelo visoko, zelo veliko naredila, ni, ta, mislim, ta ureditev v Sloveniji, ureditev minimalnih plač, je urejena in tukaj upoštevanje vsega tega navedenega, jaz sam ocenjujem, da je slovenska ureditev glede sistema mehanizma določanja minimalnih plač v večji meri skladna z zahtevami predloga direktive. Zdaj, bo potrebno nekaj naredit na, predvsem, ustanovit bo potrebno neko posvetovalno telo, ki bo ta problem minimalne plače še dodatno gledalo skozi večjo prizmo, ampak jaz mislim, da Republika Slovenija je tukaj, mogoče tudi lahko tudi zgled marsikateri državi članici v Evropski uniji.</font><br/>
<font size="4">Me veseli, da Republika Slovenija je močna podpornica načela evropskega stebra socialnih pravic, ki se nanaša na minimalne plače, kot tudi konvergence navzgor. Tukaj bi rad poudaril, predvsem, Evropska komisija je konec oktobra podala ta predlog direktive Evropskemu parlamentu in Svetu in med glavnimi izhodišči - in to me zelo veseli – posvetovanj, je bilo upoštevano nacionalne tradicije vsake države članice, avtonomija socialnih partnerjev in spoštovanje kolektivnih pogajanj.</font><br/>
<font size="4">Če gremo malček pogledat še v zgodovino, moramo, vemo, da Evropski parlament, Svet in Komisija, so že novembra 2017 razglasili evropski steber socialnih pravic in v bistvu, to je nadaljevanje tega. Samo pobudo oziroma direktivo, lahko, jaz jemljem tudi kot spodbuditi tudi ostale države članice, da bodo na tem področju več naredili in kot Krščanski demokrati in poslanec Nove Slovenije, jaz to podpiram in bom to točko, 1. točko, to direktivo, z velikim veseljem podprl.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Andreju Černigoju.</font><br/>
<font size="4">Naslednji ima besedo gospod Marko Koprivc.</font><br/>
<br/>
<b><font size="4">MAG. MARKO KOPRIVC (PS SD):</font></b><font size="4"> Ja, hvala lepa, spoštovani predsednik, za besedo. Spoštovani vsi prisotni vabljeni, spoštovani kolegice in kolegi poslanci.</font><br/>
<font size="4">No, kot je že povedal, pred menoj, kolega evropski poslanec</font><br/>
<br/>
<b><font size="4">7. TRAK: (SC) – 9.30</font></b><br/>
<br/>
<font size="4">	(nadaljevanje) dr. Brglez, Socialni demokrati absolutno pozdravljamo pričetek postopka za uveljavitev evropske minimalne plače in s tem seveda sprejem te direktive. Namreč po sprejetju evropskega zelenega dogovora je sprejem pobude za dostojno minimalno evropsko plačo še ena izpolnjena obljuba Socialnih demokratov in Stranke evropskih socialistov izpred zadnjih volitev. Gre za enega pomembnejših korakov v boju proti revščini in za dostojno življenje ljudi na območju Evropske unije. Rešitev vsekakor krepi vlogo socialnih partnerjev ter sistema kolektivnih pogajanj. Omogoča pa tudi izenačevanje pogojev za podjetje iz evropskih držav, saj bo otežila tako imenovani socialni »dumping« in konkuriranje podjetij na podlagi poceni delovne sile. Evropska komisija s tem postavlja temelje za uresničitev social demokratske zahteve, da mora vsak prav vsak imeti možnost s svojim delom dostojno preživeti sebe in pa svojo družino.</font><br/>
<font size="4">Tako da, naše osnovno izhodišče je, da so vsi zaposleni upravičeni do pravičnega plačila, ki jim zagotavlja preživetje. Hkrati je dejstvo, da dostojna minimalna plača prispeva tudi k višji gospodarski rasti, zato bomo seveda Socialni demokrati ta sklep podprli. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslancu Koprivcu za to razpravo. </font><br/>
<font size="4">	Naslednja se je k besedi javila gospa poslanka Nataša Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Hvala lepa za besedo, predsedujoči. Lep pozdrav. </font><br/>
<font size="4">	Poglejte, stopanja tveganja revščine po socialnih transferih v Evropski uniji je leta 2018 znašala 16,8 odstotkov, kar pomeni, da je bila v primerjavi z letom 2017, ko je znašala 16,9 odstotkov skoraj nespremenjena. Leta 2018 je, kar 8,2 odstotka prebivalstva Evropske unije na podlagi socialnih transferjev se je, potem šele dvignilo nad prag revščine. To so zelo zgovorni podatki, ki govorijo seveda o tem, da je potrebno ukrepati, da je potrebno Evropo narediti bolj socialno in kdo, če ne mi smo dobri zgled za to.</font><br/>
<font size="4">Navsezadnje smo se v Levici borili in smo izborili formulo za minimalno plačo v Sloveniji in smo lahko svetu vzgled celotni Evropski uniji in ker bomo predsedovali letos v drugi polovici leta torej bomo lahko imeli izjemno priložnost, da ta direktiva, če se je še malo dodela torej zaživi in delavkam in delavcem nekako omogoči vsaj minimalno dostojno življenje in vsaj minimalno plačilo za njihovo delo. Vsekakor je treba narediti vse, da se prepreči izkoriščanje delovne sile, treba je torej z neko skupno direktivo pritisniti na vse članice Evropske unije, da začnejo to spoštovati, da začnejo tore udejanjati princip oziroma ukrep minimalne plače v vseh državah Evropske unije, zato ne vidim razloga, zakaj bi okoli tako pozitivne agende kot je to sploh imeli pomisleke in seveda bom to podprla. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslanki Sukič. </font><br/>
<font size="4">	Vidim, da ni več interesa za razpravo, zato bi prešli h glasovanju.</font><br/>
<font size="4">Ker je predlog stališča daljši, ga če se strinjate, ne bi  bral v celoti, tako dajem na glasovanje Predlog stališča Republike Slovenije, kot je objavljen na drugi in tretji strani gradiva, z dne 23. december 2020. Glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	S tem ugotavljam, da je stališče Republike Slovenije sprejeto. </font><br/>
<font size="4">	Končujemo 1. točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O UPRAVLJANJU AZILA IN MIGRACIJ TER SPREMEMBI DIREKTIVE SVETA 2003/2009/ES IN PREDLAGANE UREDBE EU, [SKLAD ZA AZIL IN MIGRACIJE]. </font></b><br/>
<b><font size="4">	</font></b><font size="4">Gradivo od 2. do 6. točke ter k 10. točki, so bila v skladu z določili Poslovnika Državnega zbora dodeljene v obravnavo </font><br/>
<br/>
<b><font size="4">8. TRAK: (SC) – 9.35</font></b><br/>
<br/>
<font size="4">	(nadaljevanje) Odboru za zadeve Evropske unije, kot pristojnemu odboru in Odboru za notranje zadeve, javno upravo in lokalno samoupravo, kot matičnemu delovnemu telesu. Slednji je omenjena gradiva obravnaval na 38. nujni seji 11. januarja 2021 in sprejel mnenja, ki smo jih prejeli. Ker gradiva od 2. do 6. točke predstavljajo novi pakt o migracijah in azilu in kot taka obravnava je med seboj prepletena in povezane vsebine predlagam, če se strinjate, da uvodno predstavitev in razpravo za omenjene točke opravimo pri tej točki dnevnega reda, nato pa bi ločeno glasovali o predlogih stališč k posameznim predlogom uredb.</font><br/>
<font size="4">Naj omenim še, da je odbor stališče Republike Slovenije do sporočila komisije o novem paktu o migracijah in azilu sprejel na svoji 90. seji 12. novembra lani.</font><br/>
<font size="4">Naprošam predstavnika Ministrstva za notranje zadeve, da nam predstavi uredbo ter zlasti Predlog stališč Republike Slovenije do njih. </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">Hvala lepa, gospod predsednik. </font><br/>
<font size="4">	Torej kratek uvod bom naredil sam kasneje na eventualna vprašanja bom tudi odgovarjal sam, z menoj pa sta tudi kolegici z ministrstva, gospa Nataša Potočnik, direktorica Direktorata in gospa Suzana Ivanovič, vodja Službe za evropske mednarodne zadeve.    </font><br/>
<font size="4">	Uvodoma naj rečem, da smo novi pakt o migracijah in azilu dobili v mesecu septembru tega leta. Komisija ga je predstavila skupaj s petimi zakonodajnimi predlogi in sicer uredbo o preverjanju na zunanjih mejah, postopkovna uredba, uredba Eurodac, uredba o upravljanju azila in migracij in pa krizna uredba. Poleg teh je bilo predstavljenih še tudi nekaj ne zakonodajnih aktov, ki jih v tem trenutku še ne obravnavamo bodo pa seveda pomembni v nadaljnjih fazah postopka usklajevanja vseh teh zakonodajnih predlogov. Pri tem je potrebno opozoriti, da sta iz prejšnje faze pogajanj torej vemo, da se novi pakt o azilu migracij pravzaprav že kar nekaj časa posluša uskladiti neuspešno seveda so iz prejšnje faze ostali v postopkih še trije zakonodajni postopki, ki pa jih komisija ni vključila v paket teh novih torej to je uredba o Evropski azilni agenciji ta je po moji oceni oziroma po oceni Slovenije zelo pomembna, da jo spravimo naprej oziroma sprejmemo, potem je kvalifikacijska uredba in pa recepcijska direktiva.</font><br/>
<font size="4">Sedaj v uvodu bi predstavil nekaj ključnih poudarkov novih zakonodajnih predlogov. Sedaj dejstvo je - tudi za to se zahvaljujem predsednik, ker boste obravnavali vse te predloge skupaj -, da se nekatere stvari bi rekel vodijo iz ene v drugo, zakonodajni predlog, da se nekatere celo podvajajo, zato je smiselno, da zadeve obravnavamo skupaj. Torej, ključni element vseh novih ali pa teh novih paketov so sledeči: najprej se uvaja novi obvezen predhodni pregled tako imenovani »screening« vseh tujcev, ki želijo stopiti v Evropsko unijo. Ta pregled vključuje na zunanjih mejah seveda tako zdravstveni pregled, varnostni pregled in pa seveda ugotavljanje identitete. Ugotavljanje identitete je bilo v preteklosti zelo pomembno posebej zato pri tistem ilegalnem delu ali pa pri tistih nekaterih, ki so na mejo prihajali brez dokumentov, trdili, da so mladoletni in to niso bili in podobno, zato seveda ta način uvajanja »screeninga« na zunanjih mejah je izrazito pomemben.</font><br/>
<font size="4">Postopki naj bi se drastično pospešili seveda še vedno govorimo o postopkih, ki trajajo več dni, nekateri celo več tednov. Torej pri hitrih postopkih, ki naj bi bili nekako končani v roku petih dni je bistveno to torej ne samo pri hitrih pri vseh, da naj bi se vsi podatki torej vsi pomembni podatki vnašali v zbirko podatkov na nivoju Evrope tako imenovani Eurodac pri čemer je možnost oziroma dopuščena tudi možnost razširitve tega Eurodac s tistimi kategorijami, ki bi se v postopkih izvajanja teh direktiv izkazale še kot dodatno nujne. Posebej je pomembno to, da bodo tisti, </font><br/>
<font size="4">  </font><br/>
<b><font size="4">9. TRAK: (SC) – 9.40</font></b><br/>
<br/>
<font size="4">	(nadaljevanje) ki se jih že nekak na začetku ugotovi, da nekako ne izpolnjujejo pogojev za azil torej gre seveda tudi v tem primeru za povsem individualno obravnavo vsakega posebej podvrženi postopku, ki naj bi oba postopka torej ugotovitev tega, da niso upravičenci za azil in pa samo vrnitev v tretje države opravljali v nekem hitrem postopku seveda pa ta hitri postopek zopet pomeni, da ne bo kakšnih nesporazumov 10 do 12 tednov.</font><br/>
<font size="4">Vsi ti postopki naj bi bili izvedeni ne zgolj na zunanjih mejah, ampak vsakič, ko bi se nekoga nekako prepoznalo kot takega, ki je vstopil v Evropo brez ustrezne dokumentacije oziroma ilegalno moč izvajati tudi v notranjosti Evropske unije. Posebej pomembno je, da se uvaja znotraj teh paketov, kar je za nas izrazito problematično torej princip tako imenovane solidarnosti, ki pa ne vključuje besede, ki je za nas ključna torej fleksibilne solidarnosti.</font><br/>
<font size="4">Zakaj govorim o tem? Govorim o tem, da komisija nekako predlaga, da bi vse države članice participirale pri obvezni »relokaciji« tistih, ki vstopajo in so ali niso to je zelo pomembno torej so upravičeni za azil ali pa tudi niso upravičeni za azil obvezno »relocirani«. Res, da predpisuje sama direktiva trifazni postopek torej prvi krog prostovoljnega nabora, še eden krog ravno tako prostovoljnega nabora do kolikor nobena od članic teh ljudi ne pobere je tretji krog obvezen torej v tem primeru mora država članica po nekem ključu torej tudi po upoštevanju GDP siceršnji obremenjenosti države z azilanti oziroma z migranti te ljudi enostavno prevzeti.</font><br/>
<font size="4">V direktivah se tudi spreminja hierarhija kriterijev na podlagi katerih mora država članica ljudi obravnavati torej kot veste je v dublinski uredbi bila prioritetna obravnava vstopna oziroma mesto, kjer so ljudje vstopili v državo ta kriterij še vedno ostaja je pa dodatnih, kar nekaj novih kriterijev, kjer je na prvem mestu seveda napisana največja korist otroka, potem združevanje družine, potem so že izdani vizumi ali pa država študija in podobno. Slovenija se je nekako v dosedanjih pogajanjih tukaj je pač potrebno povedati, da je država članica, ki je predsedovala Evropski uniji torej Nemčija računala, da bi morda bil lahko narejen že neki napredek do konca lanskega leta pa vendarle to ni šlo torej tudi s politično izjavo ne že v teh pol leta se je izkazalo torej manj kot pol leta od septembra, decembra se je izkazalo, da so stališča držav zelo različna, zato seveda kakšnega politične napredka tukaj ni bilo moč pričakovati tudi predsedovanje Nemčije se je končalo zgolj s poročilom o napredku ne pa z nekim političnim stališčem o tem ali je taka priprava zakonodaje sprejemljiva za večino držav članic seveda ni. Torej Slovenija absolutno podpira paketni pristop torej sprejem vseh zakonodajnih predlogov skupaj povedal sem že, da so medsebojno tako povezani, da ocenjujemo, da jih treba sprejemati skupaj se pa zavzemamo tudi za to, da del tistih posebej Direktiva o Evropski azilni agenciji, vendarle sprejmemo kljub temu, da ni vključena v ta paket kajti to je agencija, ki bi po naši oceni lahko bistveno pripomogla k učinkovitejšemu upravljanju migracij. </font><br/>
<font size="4">	Kar se tiče koncept prevzemanja in vračanja je za Slovenijo izjemno pomembno in na temu seveda prioritetno vztrajamo. Bistveno, bistveno večji ali pa bolj intenzivni pristop evropskih institucij, ki skrbijo za zunanje zadeve torej jasno je, da se posebej male države članice kot je Slovenija ne morejo zavezati k učinkovitemu vračanju teh ljudi v tretje države. Po našem mnenju je pač potrebno to spraviti na eden nivo višje, zato seveda menimo tudi, da je ravno to tisto,</font><br/>
<font size="4">  </font><br/>
<b><font size="4">10. TRAK: (SC) – 9.45</font></b><br/>
<br/>
<font size="4">	(nadaljevanje) kar naj bi Evropska unija kot neka identiteta, ki ima v svetu neko večjo prepoznavnost neko večjo moč lahko s tretjimi državami bistveno, bistveno »spogajala« sporazume, ki bi zagotavljali vračanje tistih, ki se v tretjo država morajo vračati.</font><br/>
<font size="4">Posebej smo opozorili tudi na neki poseben status operacij reševanja na morju. Tukaj je naše mnenje, da ta del ne zasluži posebne pozornosti v smislu ne, da ne zasluži pozornosti v smislu reševanja beguncev, ampak ne zasluži neko posebno mesto, kajti ravno to, da se obravnava nekako posebej je dodatni faktor / nerazumljivo/ faktor vseh tistih, ki enostavno na čolnih bežijo proti Evropi. Vedo, da je za njih urejen neki posebni status in seveda je po našem mnenju to le dodatni magnet za vse tiste tudi tihotapce seveda, ki te stvari izvajajo. </font><br/>
<font size="4">	Posebej bi izpostavil morda še to, da se Slovenija absolutno zavzema, da je potrebno ohraniti bilateralne dogovore med posameznimi članicami. Vemo, da ravno Slovenija v kolikor ne bi imela bilateralnih sporazumov torej bilateralnega sporazuma, če smo bolj konkretni z Republiko Hrvaško bi na našem tleh lahko danes bilo tudi 10 tisoč morda celo več ilegalnih migrantov tako pa jih po bilateralnih sporazumih uspešno vsaj za enkrat vsaj del njih vrnemo Republiki Hrvaški, ki je pravzaprav dolžna za te ljudi, glede na to, da je zunanja članica torej, da ima zunanje meje Evropske unije poskrbeti. Rad bi poudaril še to, da moramo najti ustrezno znotraj teh aktov najti ustrezni pravni zapis, ki ne bi dopuščal sive lise ravno v tem smislu kaj je zunanja schengenska meja oziroma kaj je zunanja meja EU ravno, zaradi tega, ker smo v Sloveniji v takem položaju, da imamo zunanjo schengensko mejo nimamo pa zunanje EU meje torej ne sme se zgoditi, da bi znotraj tega prihajalo do kakšnih pravnih praznin, zato moramo biti v tem delu še posebej pozorni. </font><br/>
<font size="4">	Seveda se zavzemamo tudi za to, da se stvari na nivoju EU urejujejo čim bolj enotno torej, da se ne dopušča vsaki državi članici v kolikor se želi narediti neki solidarnostni sistem v drugem koraku neke proste izbire, zato stojimo na stališču, da je treba vse ostale zadeve urediti precej bolj enotno naj omenim morda eno, dve. Torej danes vemo, da ima vsaka država članica precej prosto urejeno omejitev gibanja za ljudi, ki čakajo za azil, potem je precej prosto tudi to kaj se zgodi s tistimi, ki nekako ne počakajo v azilnem domu na odločitev o njihovi prošnji pa še kakšne druge zadeve bi lahko v teh predlogih, ki niso urejeni našli. </font><br/>
<font size="4">	Čisto na koncu bom rekel še to, da je v dosedanjih nekaj letih jasno, da je obstoječi sistem v veliki meri zlorabljen. Slovenija je ena od držav, kjer se ta zloraba kaže največ in v najbolj intenzivni meri. Podatek za lansko leto imeli smo približno – točne številke lahko tudi povem, če bi koga do / nerazumljivo/ natančno zanimalo – več kot 3 tisoč 200 ljudi, ki so zaprosili za azil, azil je bil izdan mislim, da 87 prosilcem, 200 je bil azil zavrnjen, ostali pa so izginili. Treba je vedeti, da je več kot torej 80 % teh ljudi nekako izginilo torej jih ni. Dejansko zanimala pridobitev azila ali pa tega, ampak so de facto ekonomski migranti, ki želijo nekje drugje ne pri nas seveda torej v Nemčiji, Italiji, v bolj razvitih državah delati. Sedaj čisto na koncu naj povem še to, da je Vlada sprejela k vsakemu zakonodajnemu predlogu jasno stališče, kjer smo napisal kaj podpiramo, kaj ne podpiramo tako, da se iz vsakega zakonodajnega akta vidi kakšno je naše stališče in pa seveda tisto, kar je nekje vmes torej kjer ocenjujemo tudi predloge smo dali kjer ocenjujemo kaj bi bilo v teh zakonodajnih aktih možno še izboljšati. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala ministru Hojsu, za to predstavitev stališč Republike Slovenije.  </font><br/>
<br/>
<b><font size="4">11. TRAK: (SC) – 9.50</font></b><br/>
<br/>
<font size="4">	(nadaljevanje) Za predstavitev menja Komisije Državnega sveta o tej točki naprošam podpredsednika komisije, gospoda Igorja Antauerja.</font><br/>
<br/>
<font size="4">	</font><b><font size="4">IGOR ANTAUER: </font></b><font size="4">Hvala lepa, gospod predsednik. </font><br/>
<font size="4">	Če je dovoljeno bom jaz tudi k vsem točkam dal mnenje. Mnenje k Predlog stališča Republike Slovenije do predloga Uredbe Evropskega parlamenta in Sveta o upravljanju azila in migracije, ter k spremembi direktive Sveta 2003/109ES in predlaganja uredbe Sklad za azil in migracije v zvezi s tem je bila po uvodu ministra, ki se mu zahvaljujem za uvodno besedo tudi na komisiji sprejeto mnenje, da Komisija Državnega sveta za mednarodne in evropske osnove zadevo podpira. </font><br/>
<font size="4">	K naslednji točki Predlogu stališča Republike Slovenije do predloga Uredbe Evropskega parlamenta in Sveta o uredbi in preverjanju državljanov tretjih držav na zunanjih mejah ter spremembi Uredbe ES 767/2008 EU pa 2017/2226 EU in 2018/1240 in 2019/817 komisija enako predhodno po razpravi je sprejela mnenje, da podpira predlog stališča Republike Slovenije. Povem tukaj še za ostale, da seveda podpira tudi tista taktična oziroma strateška stališča pri pogajanjih, ki so bila dana tudi pri ostalih točkah dnevnega reda, ker nekateri teksti še niso skupni. </font><br/>
<font size="4">Prehajam na mnenje k Predlogu stališča Republike Slovenije do spremenjenega predloga Uredbe Evropske parlamenta in Sveta o vzpostavitvi skupnega postopka za mednarodno zaščito v Uniji in razveljavitvi direktive 2013/32/EU tudi v zvezi s tem je Komisija za mednarodne odnose in evropske zadeve Državnega sveta sprejela mnenje, da podpira predlog stališča Republike Slovenije. </font><br/>
<font size="4">Še k mnenju k Predlogu stališča Republike Slovenije do spremenjenega Predloga Uredbe Evropskega parlamenta in Sveta o vzpostavitvi sistema Eurodac za primerjavo geometričnih podatkov, zaradi učinkovite uporabe uredbe, Uredbe o upravljanju azila in migracij in Uredbe o preselitvi zagotavljanju istovetnosti in nezakonito prebivajočih državljanov tretjih držav ali oseb brez državljanstva ter o zahtevah za primerljivost s podatki s sistemom Eurodac, ki vložijo organi kazenskega pregona držav članic in Europola z namenom kazenskega pregona ter spremembi Uredbe 2018/1240 in 2019/815, da je komisija sprejela stališče, da tudi to mnenje podpira. </font><br/>
<font size="4">Še zadnja točka v tem sklopu k Predlogu stališča Republike Slovenije do Predloga uredbe Evropskega parlamenta in Sveta o ravnanju v kriznih razmerah in primeru višje sile in področju migracij in azila tudi to mnenje, ki je bilo sprejeto s strani Komisije za mednarodne odnose in evropske zadeve Državnega sveta je enako to se pravi sprejela je mnenje, da podpira Predlog stališča Republike Slovenije. </font><br/>
<font size="4">Jaz sem to optimalno skrajšal, ker mislim, da smo uvod slišali tu in tam tako, da nima posebnega razloga. </font><br/>
<font size="4">Hvala lepa, gospod predsednik. </font><br/>
<br/>
<b><font size="4">PREDSEDNIK MAG. MARKO POGAČNIK: </font></b><font size="4">Hvala za to predstavitev. </font><br/>
<font size="4">Odpiram razpravo članic in članov odbora o predlogih stališč od 2. do 6. točke.</font><br/>
<font size="4">Prva se je k besedi javila gospa poslanka Nataša Sukič, naslednji se naj pripravi gospod Andrej Černigoj. </font><br/>
<br/>
<b><font size="4">NATAŠA SUKIČ (PS Levica): </font></b><font size="4">Najlepša hvala, predsedujoči, za besedo. Lep pozdrav!</font><br/>
<br/>
<b><font size="4">12. TRAK: (SC) – 9.55</font></b><br/>
<br/>
<font size="4">	(nadaljevanje) Seveda bom nekako ponovila stališče, ki sem ga že predstavila na Odboru za notranje zadeve in javno upravo pred nekaj dnevi.</font><br/>
<font size="4">V Levici seveda nasprotujemo predlaganim stališčem Republike Slovenije za vseh teh pet uredb povezanih z migracijami, saj se namreč Republika Slovenija v svojih stališčih zavzema za še strožjo obravnavo prosilcev kot je v samih predlogih uredb pa so že same po sebi sporne. Zakaj so sporne, ker se kljub temu, da je prišlo do upada migracij od leta 2015 do danes, kar za 92 odstotkov se seveda novi pakt migracijski pakt ukvarja predvsem s problemov vračanja in zavračanja migrantov nič pa ne z odpravljanjem vzrokov za migracije, k čemur Evropska unija kot vse razvite države krepko prispevamo in bi morale prevzeti vso odgovornost za razne vojne konflikte kot tudi za velik prispevek k podnebnim spremembam.</font><br/>
<font size="4">Podnebne spremembe pa veste, da povzročajo ekstremne vremenske pojave kot so ekstremne suše in tako naprej, ljudje nimajo hrane, nimajo vode in seveda se začnejo dogajati migracijski tokovi in pa seveda tudi nič kaj ni se posvetil ta novi pakt sami boljši integraciji beguncev v novih državah. Kar pa nas posebej v Levici skrbi pa je so pa stališča Slovenije, ki se nam zdijo na nekaterih mestih celo zelo sprevržene recimo to, da mi nasprotujemo načelu solidarnosti kot rečeno argumenti za takšno nasprotovanje so po našem mnenju izrazito sprevrženi kajti dejstvo je, da so mejne države in mi smo seveda ena tistih, ki smo najbolj na udaru glede na skrbi za migrante, ampak s tem, ko jim druge države odrekajo solidarnost, preko katere bi prevzeli manjši delež migrantov neposredno silijo te mejne države, da se dodatno zaostrujejo ravnanje na državnih mejah. Kaj so posledice? Posledice so izrazito katastrofalne med drugim številni mrtvi v Sredozemskem morju pa tudi v naši reki Kolpi so dejansko že in bodo še tragično umirali begunci, ki želijo prečkati državno mejo. </font><br/>
<font size="4">Sedaj pa bi se še dotaknila še nekaterih zadev. Recimo v Levici absolutno podpiramo vzpostavitev spremljevalnega mehanizma za zagotovitev spoštovanja temeljenjih pravic v okviru postopka preverjanja pred vstopom nepravilnosti in kršitve lastnih predpisov s strani policije v državah Evropske unije je namreč preprosto preveč in očitno notranji mehanizmi nadzora znotraj policijskih organov na žalost niso dovolj. Ne strinjamo se s tem, da bi zmanjšali število podatkov na obrazcih za operativni razgovor. Žal je glede na zahtevnost in arbitrarnost postopkov bolje vključiti več podatkov kot manj. Številna pričevanja o nepravilnostih in kršitvah nacionalnih in EU predpisov ter mednarodnih konvencij na praktično vseh zunanjih mejah in tudi notranjih schengenskih mejah dejansko kličejo po večji standardizaciji in normativnosti postopkov s tem tudi zbiranja podatkov.</font><br/>
<font size="4">Pa, da to osvetlim konkretno. O številnih kršitvah zakona in konvencije s strani policijskih organov države Evropske unije pri obravnavanju beguncev oziroma migrantov govorijo številna pričevanja. Pred enim mesecem je izšla obsežna knjiga »The black book of push-backs«, ki jo je pripravil Border Violence Monitoring Network. V njem so popisani primeri grozljivega ravnanja državnih organov z migranti ob nezakonitem vračanju v države iz katerih so prišli. Push-backs namreč pomeni nezakonito vračanje čez državno mejo brez, da bi migrant imel v resnici možnost zaprositi za azil.</font><br/>
<font size="4">Pri tem se državni organi, večinoma policija, poslužujejo mnogokrat na žalost prevar, zavajanja potencialnih prosilcev za mednarodno zaščito ali celo nečloveškega ravnanja in v skrajnih primerih tudi mučenja. Opravke imamo ne le s kršitvijo upravnih predpisov s strani državnih organov temveč tudi z kaznivimi dejanji. Policijsko nasilje med postopkom lahko uvrstimo med mučenje ali drugo obliko nasilništva, kar pa je v vseh državah Evropske unije nedvoumno kaznivo dejanje in ob vseh teh primerih, ki so samo v tej publikaciji popisani na več kot tisoč straneh, </font><br/>
<font size="4">	  </font><br/>
<b><font size="4">13. TRAK: (SC) – 10.00</font></b><br/>
<br/>
<font size="4">	(nadaljevanje) Vlada Republike Slovenije nasprotuje novemu spremljevalnemu mehanizmu in vsi ti primeri zlorab s strani državnih organov prav dobesedno kličejo po tem, da je neki novi mehanizem potreben, ampak ne mi smo seveda tudi tukaj proti, kajti naša Vlada meni, da je že dovolj nadzorstvenih mehanizmov pa jih vidimo očitno ni. Pa ne samo v drugih državah namreč tudi v naši državi nova pričevanja zlorab s strani policije, ki ostanejo brez epiloga pa, da to osvetlim s konkretnim primerom.</font><br/>
<font size="4">Na žalost tisti dan, ko smo imeli sejo nisem zaznala pa je bil ravno tisti dan objavljen članek v Dnevniku, da je Upravno sodišče pri nas ponovno odločilo že drugič, da je Slovenija kršila pravica prosilca zajezil iz Kameruna. Namesto, da bi mu policisti omogočili podajanje prošnje za azil so ga brez pojasnila in o tem sem prej govorila o teh push-backih deportirali na Hrvaško, od tam pa je bil izgnan v Bosno in Hercegovino. Slovenija mora tako 24-letnikom omogočiti prihod v Slovenijo, podajanje prošnje za azil in posledično nastanitev v azilnem domu je presodilo sodišče. Gre za prvi tovrstni sodni primer po več letih opozarjan migrantov in strokovnjakov za migracije, da vračanje tujcev na Hrvaško brez možnosti, da bi zaprosili za azil ni zakonito, da še malo bolj osvetlim ta primer, kajti je pomemben. Pomemben je, zaradi pogostega, ko slišimo sprenevedanje kako naj pridejo torej sicer vi pravite migranti mi pravimo begunci naj se prijavijo, naj zaprosijo za azil in tako naprej, ampak vemo pogosto ti ljudje res tako kot sem prej omenila sploh niso seznanjeni kako naj ravnajo in dejansko se dogajajo push-backi, push-backi na Hrvaško, kjer je že v postopkih pred Evropsko komisijo, zaradi krutega ravnanja z begunci.</font><br/>
<font size="4">Mi to vemo in se sprenevedamo, da ne vemo. Na sami Komisiji za peticije, ki jo sama osebno vodim smo imeli sejo glede kršitev človekovih pravic v Centru za tujce v Postojni in takrat smo jasno pokazali in prikazali kako kruta ravnanja se dogajajo na Hrvaškem. Rezultat je bil, da je večina tistih, ki ne želite slišati o tem nič ni niti gledala na steno, kjer smo prikazovali slike, primere, krutih mučenj beguncev in gre za neverjetno sprenevedanje kako Slovenija ničesar ne ve, ampak bom nadaljevala. Kamerunčev primer je bil lani pred poletjem že obravnavan na Upravnem sodišču kot rečeno kasneje je o njem odločalo Vrhovno sodišče, ki je odločilo, da mora Upravno sodišče ponovno presoditi okoliščine …</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Kolegica Sukič, držimo se točke dnevnega reda in predloga stališč. Ne predlagati, če / nerazumljivo/</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ne, to je zelo konkreten primer. Spoštovani, to je konkretni primer tega … Ne, to se tiče teme, zelo se tiče te teme in tega kako se Slovenija spreneveda in kako celo nasprotuje tistim rešitvam, ki bi vsaj malo izboljšale stvari in to je ta primer.</font><br/>
<font size="4">Kot rečeno, vidite, kaj je sodišče presodilo. Poleg tega je sodišče kot rečeno upoštevalo prepovedi stotim migrantom, ki so bili na enak način vrnjeni na Hrvaško in Bosno in Hercegovino to pomeni, da Slovenija to počne in tega ne sme početi in zato so pomembni ti dodatni spremljevalni mehanizmi, ki jih logično Slovenija zavrača, ker tega ne želi in sedaj vidimo zakaj tega ne želi zato o tem govorim. Če mi boste vzel besedo mislim tukaj pač argumentiram stvari, ki so pomembne, pomembne zakaj bi Slovenija morala recimo podpreti tovrstne spremljevalne mehanizme.</font><br/>
<font size="4">Skratka, Slovenija je bila v trenutku, ko je vračala Kamerunca seznanjena s poročili o kršitvah človekovih pravicah na Hrvaškem, o katerih sem prej govorila, kjer policisti migrante pretepajo, ropajo in jim brez možnosti prošnje za azil na nezakonit način jih izganjajo v Bosno. Tovrstna poročila so tako množična, da bi jih morali obmejni organi upoštevati je odločilo Upravno sodišče. Odločilo je sicer o tem posameznem primeru a sodba je napisana tako, da bi posebej, če bi hoteli ravnati zakonito morali v vsakem primeru policisti presojati tudi dogajanje na Hrvaškem in tako naprej.</font><br/>
<font size="4">Skratka, da ne omenjam o tem, da migranti oziroma begunci na Hrvaškem dobesedno izginejo za približno tisoč ljudi se sploh ne ve kje so, dobesedno izginjajo.  </font><br/>
<font size="4"> </font><br/>
<b><font size="4">14. TRAK: (SC) – 10.05</font></b><br/>
<br/>
<font size="4">	(nadaljevanje) Hrvaška se je že znašla na sodišču v Strasbourgu in mi sodelujemo pri tem in zato so pomembni ti mehanizmi, ki jih predlaga novi migracijski pakt in Evropa verjetno ve kaj dela in zakaj to dela in ne razumem in ne podpiram in to v Levici ne razumemo in ne podpiramo tega zavračanja s strani Republike Slovenije mehanizmov, ki bi morali biti dobrodošli in bi morali biti vsem v interesu. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala kolegici Sukič.</font><br/>
<font size="4">Res vas naprošam poslanke in poslance, da se držimo točk dnevnega reda, da obravnavamo predloge stališč in pa bi rekel tudi stališč Republike Slovenije. </font><br/>
<font size="4">	K besedi se je javil minister Hojs. </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">Hvala, gospod predsednik. </font><br/>
<font size="4">Spoštovani poslanci in poslanke! </font><br/>
<font size="4">Tukaj se jaz moram oglasiti moram se sicer gospe Sukič zahvaliti, ker tokrat je izpustila tisto bi rekel lekcijo verouka, ki sem jo bil deležen v ponedeljek tako, da za to hvala. Sedaj fino bi bilo, da poveste drugič kompletno bi rekel pot. Torej drži, da je Upravno sodišče to razveljavilo, ampak zadeva je še zdaleč od tega, da bi bila pravnomočna. Enkrat je Vrhovno sodišče odločitev Upravnega sodišča že popolnoma raztrgala in v preteklem letu ne samo, da jo je popolnoma raztrgalo je celo MNZ-ju dalo prav v nekem drugem »case-u« tako, da se mi zdi prav, da v bistvu zadeve povemo v celotni time lime ne samo bi rekel eden izsek, kjer je neko sodišče odločilo na neki stopnji. </font><br/>
<font size="4">Še eno stvar je treba povedati. To, kar ste na začetku povedala je po mojem res malo žaljivo do vseh naših državljanov. Rekla ste, da Slovenija ni za solidarnost. Daleč od tega. Slovenija vseskozi zagovarja solidarnost, želi, da se vključi v pakt tako imenovana fleksibilna solidarnost. Nenazadnje je Slovenija ena tistih držav, ki je v svoji zgodovini nedaleč nazaj zgodovinsko gledano torej 30 let bila ena od tistih držav, ki je sprejela 10 tisoče, 100 tisoče beguncev iz nekdanjega območja Jugoslavije pa ni bil nikakršen problem. Res pa je in to je treba pač povedati mislim, da je prav, da tudi slovenska javnost ve smo pa proti načinu solidarnosti kot je predvidena sedaj. Da bom še enkrat bolj jasen Slovenija ne zagovarja tega, da bi prišlo do avtomatične »relokacije« tistih, ki prosijo za azil. Torej, ko bi prišlo tisoč migrantov v Španijo ali pa 2 tisoč v Italijo bi po tem paktu, ne glede na to ali je nekdo opravičen za azil ali ni upravičen za azil bil v določeni kvoti dodeljen po državah in Slovenija, aktualna Vlada tega ne zagovarja. Če vas prav razumem v Levici to zagovarjate torej želite, da ko pride 2 tisoč ljudi na Sicilijo ali na južno obalo Španije jih avtomatično premestijo v Slovenijo torej tega Slovenci oziroma aktualna Vlada ne zagovarja. </font><br/>
<font size="4">Sedaj tudi ni res, da bi kar vse po vrsti Slovenija ne podpirala. Pri vsakem posameznem aktu je napisano kaj Slovenija podpira in kaj Slovenija ne podpira. Tudi ni res, da Slovenija ne podpira tega mehanizma res pa je, da ne podpiramo tega, da so stvari podvajane tako kot ne podpiramo stvari, da so v slovenski zakonodaji zadeve napisane ali pa podvojene v n-zakonikih, ko potem na koncu niti ne vemo kje kaj iskati ali pa se celo izključujejo tudi v teh primerih se v tistemu delu, ki mu nasprotujemo govorimo zgolj o tem, da ni potrebno nekaj uvajati, če je to urejeno že drugje in nič drugega.</font><br/>
<font size="4">Jasno pa je, da nismo navdušeni nad tem, da se ponovno veča birokracija, da se ponovno veča administracija, da se ponovno podvajajo dokumenti in tako naprej, če se zadeve lahko skozi obstoječo administrativno podporo v ustreznosti rešijo. Zgolj to smo pri posameznem paktu napisali. Jasno je, da nismo edini, jasno je, da je kar nekaj držav podobnega stališča ne nekaj, sedaj že kar nekaj deset, tudi notranji ministri smo podpirali posebna pisma, kjer smo se opredelili do predlaganega pakta.</font><br/>
<font size="4">Kot vem, kot mi je bilo namignjeno je evropsko predsedovanje, ki je aktualno v teh mesecih že prišlo eno stopnjo naprej in je nekako pripravljeno v te pakte dodati tako imenovano fleksibilno solidarnost torej to, kar nekako zagovarja tudi Slovenija, kar pomeni na neki način,</font><br/>
<br/>
<b><font size="4">15. TRAK: (SC) – 10.10</font></b><br/>
<br/>
<font size="4">	(nadaljevanje) da smo imeli v tem našem prvem polletnem delu, kar precej prav. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala ministru Hojsu, za ta dodatna pojasnila. </font><br/>
<font size="4">	Replika, Nataša Sukič. Tri minute. </font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Hvala minister, za pojasnilo, ampak vendarle pravite nismo za to, da če ima torej v Španiji 2 tisoč ljudi dobi azil, da potem bi jih nekaj dodelili tudi nam, ampak kaj sedaj ali vi dvomite v presojo organov v Španiji, da ne znajo presoditi komu bi podelili azil ali kaj?</font><br/>
<font size="4">Jaz tega preprosto ne razumem. Tudi ne razumem kako si vi v resnici predstavljate to fleksibilno solidarnost. To se sicer lepo sliši fleksibilna solidarnost, ampak kaj stoji za to fleksibilno solidarnostjo? To, da vi izražate neki dvom v to kaj v drugih državah kako presojajo prosilce za azil očitno, ker jaz si tega ne znam drugače pojasniti. To je ena stvar. Druga pravite, da smo proti večji birokraciji. Mi tudi, ampak jaz sem vam prej zelo dobro argumentirala zakaj pa je v kakšnih primerih pa potrebno imeti bolj natančne obrazce, ker prihaja do raznih zlorab in kršitev in sem vam jih zelo natančno opisala, popisani so v tej črni knjigi o push-backih. Na primer sem vam povedala push-backi se dogajajo, so kršitve in je treba stvari imeti malo bolj evidentirane. Nič ni narobe z birokracijo v takih primerih, kadar pomaga malo bolj pripomore k večji sledljivosti.</font><br/>
<font size="4">Ko ste pa že ravno cinični minister, da češ, da vam nisem dala pa je 5 minut verouka jaz zadnjič tudi nisem predavala nobenemu verouku sem vam pa povedala kaj pravi papež Frančišek glede migracij. On je velik zagovornik pravic beguncev in je pač kot se temu reče vsaj v tem pogledu kristjan. Vi, ki branite krščansko belo Evropo in torej postavljate trdnjavo Evropa pred prihodom kogarkoli drugega od drugod. Pač on vam je nastavil ogledalo ne jaz tako, da jaz danes nisem hotela o tem govoriti, ampak ste me vsi sprovociral torej vam povem vi ste tiste, ki se baje zavzemate za krščanske vrednote vaše stranke ne jaz, jaz sem ateistka, ampak spoštujem pa papeževo mnenje glede tega vprašanja. Očitno ga bolj slišim in bolj spoštujem od vas samih. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Minister Hojs, beseda je vaša. </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">Samo pojasnilo, gospa Sukičeva, da bo tudi, saj to je pravzaprav za vse, ne samo za vas.</font><br/>
<font size="4">Ne gre za to, da mi ne bomo zaupali španskim bi rekel organom. O tem ali človek ima azil ali pa bo moral iti nazaj ne bo odločala Španija, po teh aktih bomo to odločali mi. Torej 2 tisoč ljudi bo prišlo v Španijo, teh 2 tisoč ljudi se bo razdelilo po Evropi jaz ne vem koliko jih bom prišlo v Slovenijo ne vem 10 avtomatično brez, da bi Španci karkoli rekli, potem pa bomo mi odločali o tem komu pripada azil in komu ne pripada azil. Tistemu, ki ne pripada azil, ko ga je treba vrniti v tretjo državo bo ostal tukaj. Slovenija bo zadolžena za to, da ga bo »lifrala«, če rečem grdo nazaj v tretje države.</font><br/>
<font size="4">Torej, če to ni »pull« faktor, poem jaz ne vem kaj. Ni problem, da pridem v Španijo, ni problem, da pridem v Italijo sedaj bom pa grdo rekel tudi španskim oblastem ni tak problem, da ustrezno zavarujejo svojo zunanjo mejo, ker tako ali tako vedo, da toliko jih bodo dali v Nemčijo, toliko jih bodo dali v Slovenijo, toliko ne vem v Latvijo in se naj oni z njimi naprej pregovarjamo temu mi nasprotujemo. Taki solidarnosti mi nasprotujemo. </font><br/>
<font size="4">	</font><br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala ministru Hojsu. </font><br/>
<font size="4">	Naslednji ima besedo poslanec gospod Andrej Černigoj. </font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani, gospod predsedujoči, hvala za besedo. Spoštovani vsi prisotni v dvorani.   </font><br/>
<font size="4">	Ja, ta tematika je zelo zanimiva in jaz sem mislil, da bomo današnjo razpravo v nekem normalnem poslovniški obliki tudi imeli, ampak smo bili že priča evidentni kršitve replike, ki ni bila replika, ampak razprava. Mislim, da si tudi jaz in ostali kolegi želijo razpravljati, če pa nekdo želi dvakrat saj ima priložnost se, potem javiti, ampak vrnimo se k materiji. </font><br/>
<font size="4">	Jaz mislim, da te točke od 2. do 6. lahko mirne volje poimenujemo. Imajo skupno temo migranti, begunci in azil. </font><br/>
<font size="4">  </font><br/>
<b><font size="4">16. TRAK: (SC) – 10.15</font></b><br/>
<br/>
<font size="4">	(nadaljevanje) Naj povem, da sam prihajam iz obmejne občine, Ilirska Bistrica, kjer tudi mejimo na schengensko mejo in je ta tematika zelo pomembna za nas prebivalce ob meji. Moramo se zavedati, da to je šele pogajanje, to se pravi, da mi danes govorimo o Predlogu stališča Republike Slovenije do predloga uredba. Vsi vemo kaj je uredba, uredba je pravno zavezujoč akt to ni kot direktiva, ki jo morajo v celoti uporabljati v vseh državah Evropske unije. Tudi, zaradi tega razumem, da do nekega hitrega konsenza ne more priti, zaradi tega, ker je materija zelo podrobna. Notri, če ste si prebrali vso to dokumentacijo v bistvu tukaj ni prostor za lastne emocije v tem besedilu, ampak tukaj notri, če beremo v bistvu je zelo strokovno in tehnične stvari so notri.</font><br/>
<font size="4">Mene veseli, da – prvič – Evropska unija je na vseh institucijah zaznala, da so migracije problem in je začela tudi reševati. Naj malce pogledamo v zgodovino moramo si priznati, da ko so imele nekatere države na jugu Evrope težave s tem problemom in mi Slovenija s tem nismo imeli problema tudi nas ta problematika ni zanimala, ampak ta problem se je sedaj razširil čez celo Evropo in je zelo prav, da v bistvu Evropska unija se začela s to problematiko ukvarjati in bo to poskušala urediti skozi uredbo. Mene zelo žalosti, da ta problematika ni bila rešena pod nemškim predsedovanjem. Jaz sem velike upe imel v nemško predsedovanja in kanclerko Angelo Merkel.</font><br/>
<font size="4">Jaz moram reči, da smo tudi na razširjenem velikem COSAC v bistvu, ko smo imeli zoom konferenco se o tej problematiki pogovarjali in jaz tukaj lahko povem, da sem bil edini iz Slovenije, ki sem zastavil vprašanje gospe kanclerki prav na to področje in moram reči, da sem bil z njenim odgovorom zelo zadovoljen, njen odgovor je bil zelo širok, ampak je tudi povedala, da to področje je tako široko, da ne verjame, da bo rešeno pod nemškim predsedovanjem. </font><br/>
<font size="4">	Sedaj pa, če gremo na samo vsebino. Jaz sem zelo vesel, da Republika Slovenija ima jasna stališča za vsako področje, za vsako alinejo je navedla s tem se država Slovenija strinja, s tem se ne strinjamo in s tistim, kar se ne strinjamo tudi predlaga kaj bi predlaga, da bi bilo boljše. Če gremo po vrsti. Veseli me, da Republika Slovenija podpira prizadevanja in je tudi aktivni akter tega kot sem že rekel, ampak to so šele pogajanja. Veseli me, da države članice, da Republika Slovenija ima mnenje, da države članice bi morale imeti širši nabor možnosti za izkaz solidarnosti, da bi bilo potrebno upoštevati potrebo do njene integracijske absorpcijske zmogljivosti ter migracijsko situacijo na njenem ozemlju. Ene države imajo tako situacijo na svojem lastnem ozemlju, druge države te problematike lahko tudi nimajo. Me veseli, da Slovenija v bistvu prav, da zgolj upoštevanje števila prebivalcev in bruto domači proizvod ni zadosten kriterij. Kot prebivalca ob meji se mi zdi zelo pomembno, da Republika Slovenija daje poudarek, da vračanje je pomemben del migracijske politike, zato mora tudi v praksi postati del prava Evropske politike s skupnim pristopom vseh držav članic in močnejšo evropsko dimenzijo. Poleg tega se strinjam tudi z vsemi razlagami, ki jih je Republika Slovenija navedla. </font><br/>
<font size="4">	Sedaj tega dokumenta je kar veliko. Jaz vam tudi moram reči, da če lahko ugotovimo resnost Evropske komisije tudi s tem, da je za nekatere ukrepe navedla tudi, da bodo finančno podkrepljeni </font><br/>
<br/>
<b><font size="4">17. TRAK: (SC) – 10.20</font></b><br/>
<br/>
<font size="4">	(nadaljevanje) in da za te finančne ukrepe bo Evropska komisija zagotovila tudi več kot 417 milijonov evrov za obdobje 2021-2027, tukaj govorimo predvsem o 3. točki. Kot prebivalca v Ilirski Bistrici podpiram, da Republika Slovenija načelno podpira Predlog ureditve o uvedbi preverjanja držav in tretjih držav na zunanjih mejah in podpira enotni način obravnave državljanov tretjih držav, ki so prisotni na zunanji meji, vendar ne izpolnjujejo pogojev za vstop državljanov tretjih držav po izkrcanju po operaciji iskanja in reševanja. Tukaj jaz sem bil zelo pozoren in sem tej tematiki posvetil ogromno časa in zaradi tega sem tudi vesel, da po 3. točki Evropska komisija je zelo pozorna tudi do biometričnih podatkov v zvezi z državljani tretjih držav, za katere velja obveznost odvzema prstnih odtisov in preverjanje bo tudi olajšalo poizvedbe o drugih obsežnih informacijskih sistemih kot je schengenski informacijski sistem za namen vračanja. Še enkrat bi rad poudaril – jaz se vam opravičujem, da sem tako tehnični -, ampak tukaj so samo tehnične zadeve, ki pa – še enkrat bom poudaril – ne dovoljujejo, da bi se pogovarjali o nekih emocijah. Na tej točki bi rad tudi poudaril in pohvalil Državni svet, ki je vso materijo zelo skrbno preučil in moram reči, da tudi so sprejeli vsak mnenja, ki podpirajo Predlog stališča Republike Slovenije.      </font><br/>
<font size="4">	Sedaj, če gremo naprej. Republika Slovenija podpira, da so postopki in nameni ključnega pomena saj bodo vplivali na učinkovitost azilnih sistemov tako v posameznih državah članicah kot v Evropski uniji v celoti. Jaz moram reči, da jaz bi tako lahko govoril še več kot eno uro, ampak se bom tukaj omejil. Jaz sem hotel samo podati vpogled, da na teh dveh od 2. do 6. točke je ogromno zanimivih zadev, ki so pa izključno tehnične narave in do njih se moramo tudi tako obnašati to se pravi, da povemo to podpiram, to ne podpiram, to bi pa tako drugače predlagal. </font><br/>
<font size="4">	Najlepša hvala za pozornost in lep dan!</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslancu Černigoju. </font><br/>
<font size="4">	Poslanec Nik Prebil. </font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Hvala lepa, predsednik. </font><br/>
<font size="4">	Minister z ekipo, kolegice in kolegi lep pozdrav!</font><br/>
<font size="4">	Bi nadaljeval tam, kjer je kolega Černigoj končal pa bom probal biti kratek. </font><br/>
<font size="4">	Sedaj to, kar je pred nami je daleč od tehničnega dokumenta. Če bi bil dokument tehničen bi bil sprejet, ker pa govorimo o predvsem politični tematiki, ki je občutljiva tako za države članice kot za izvajalce kot uporabnike kogarkoli želite za državljanke in državljane celotne Evropske unije se zatikamo tako pri večjih vprašanjih kot pri tistih z manjšo noto. Če bi šlo zgolj za tehničen dokument bi to nemško predsedovanje tudi uredilo, kar je bil seveda na začetku tudi njihov cilj preden smo stopili v zdravstveno krizo na svetovni ravni. </font><br/>
<font size="4">	Sedaj predsednik dovolite mi, da vseeno mogoče na eni točki zadevo komentiram malce širše. Jaz sem svojo razpravo na večjih odborih za notranje zadeve že imel – to je tematika, o kateri se pogovarjamo že kar nekaj časa pa verjetno se še kar nekaj časa bomo – jaz osebno bi si želel, da zadevo sprejmemo čimprej nenazadnje smo v okviru prejšnje Vlade, ko je Odboru za zadeve Evropske unije še predsedoval gospod Peček sprejeli evropsko komisarko za notranje zadeve Johansovo v Sloveniji, kjer je jasno povedala kakšno je njeno stališče do azilnih sistemov in da so zastareli in da jih je pač potrebno v najhitrejšem možnem času posodobiti, zaradi tega, da bo Evropska unija lahko odporna do morebitnih kriz, ki prihajajo. Nenazadnje se to zavlačevanje postopkov odmika ravno od tega.</font><br/>
<font size="4"> </font><br/>
<b><font size="4">18. TRAK: (SC) – 10.25</font></b><br/>
<br/>
<font size="4">	(nadaljevanje) Jaz se še vedno bojim, da ne samo države članice, ampak Unija kot skupnost ni pripravljena na mogoče novi begunski val, ki bi o razsežnostih leta 2015 in 2016 kljub temu, da je od tega minilo pet let. Torej, za začetek morda v LMŠ vsekakor podpiramo in zagovarjamo solidarnost, ta je ključna v časih v katerih živimo. Videli smo v času epidemije nenazadnje na hrvaškem potresu solidarnost je za članice Evropske unije ključna / nerazumljivo/ je bila ustanovljena tudi Unija. Sem pa moramo vključiti seveda spoštovanje človekovih pravic in pa temeljnih vrednot Evropske unije.</font><br/>
<font size="4">Jaz mislim, da je to enota oziroma začetek, od katerega gremo lahko naprej. Vsekakor pa kako to doseči je druga stvar in o tem se pa lahko pogovarjamo. Sedaj na ravni celotne Evropske unije trenutno nimamo neke res velike učinkovitosti, ko govorimo ali o solidarnostnih mehanizmih ali pa o nekih učinkovitih pravilih, ko gre za vprašanja migracij. Jaz tudi si želim, da bi Slovenija kot članica pa ne samo Slovenija tudi druge, da se ne bomo narobe razumeli spoštovala pravila in načela in tudi neke deklaracije, ki segajo širše recimo deklaracije Združenih narodov, h katerim smo se že zavezali. Sedaj jaz mislim, da tudi vprašanja migracij zahtevajo določena vprašanja, ki tukaj niso izpostavljena, zato vedno govorim, da imam občutek kot, da se pogovarjamo o stvareh, za katere ne vemo kako se bodo izvajale.</font><br/>
<font size="4">Vedno imam vprašanje še glede Frontexa. To je agencija, o kateri smo rekli, da bo ne vem kaj vse storila, kako bo razširila zadeve, kako bo pomagala na vseh pa praktično nekega večjega učinka ni. Saj države sodelujejo v tem, ampak še vedno vidimo, da je pritisk na zunanje meje velik tako, da jaz ključno ureditev tudi v okviru tega še vedno vidim v varovanju zunanjih meja in na tem delu se pa minister z vami strinjam jasno je potrebno definirati kaj je z zunanjo mejo, ker po mojem mnenju sta to dve ena je schengenska zunanja meja in ena je zunanjo, zunanjo meja Evropske unije. Schengenska meja, na katero pač Slovenija meji je z naše strani po mojem mnenju relativno dobro varovana. Kje pa imamo težavo? Težavo pa imamo tam in temu dejstvu sem tudi nasprotoval, da Hrvaška lahko sicer po nekem standardu prejšnje Evropske komisije na papirju izpolnjuje vstop v Schengen na tehnični ravni ga pa po mojem mnenju ni, ker potem takega pritiska migracije in beguncev s strani Hrvaške na slovensko mejo ne bi imeli, če bi bila zunanja hrvaška meja varovana dobro. </font><br/>
<font size="4">	Kar se tiče napredka s strani Evropske unije in tukaj gre mogoče kritika tudi k vam minister in drugim notranjim ministrom napredek je slab, zadeva se vleče in razglablja prepočasi po mojem osebnem mnenju in težava je tudi v tem, da zadeve niso jasno definirane. Mi se pogovarjamo o nekem paktu, o katerem pravzaprav ne vemo še sedaj kako se bo izvajal tudi solidarnost. Ali veste solidarnost je lahko tako kot ste sami rekel je obvezna in je fleksibilna pa tudi obvezna ne vemo kakšna je obvezna ali je to obveznost, da boš moral nekaj vzeti ali je to obveznost, da boš moral vzeti toliko in toliko. Stvari so zelo zelo nejasne in jaz mislim, da tudi ta tematika po državah članicah terja neko širšo strokovno in pa politično razpravo nenazadnje vemo, da ne glede na Strokovna sodišča se je politika tista, ki se bo o določenih vprašanjih odločila. Minister jaz bi mogoče tukaj želel vaš komentar še kakšna so v tej fazi, v kateri smo sedaj politična stališča drugih držav članic predvsem Nemčije, Avstrije, Švedske in tako dalje. Vemo, da so članice Višegrada kamor se je priključila tudi Slovenija izrazili takšno stališče kot ste ga predstavil me pa zanima kakšno je stališče drugih članic, ker kot je vsem sedaj jasno se bo ključno vprašanje gibalo okoli tega? </font><br/>
<font size="4">	Kar je meni še pomembno v 4. točki imamo – samo trenutek – spremenjen predlog Uredbe o vzpostavitvi / nerazumljivo/ postopka za mednarodno zaščito kot rečeno gre za uredbo, gre za zakonodajni postopek, ki ga mora država članica v celoti upoštevati. Sedaj pa minister tukaj mene zanima ali vladni predlog Zakona o mednarodni zaščiti, </font><br/>
<br/>
<b><font size="4">19. TRAK: (TB) – 10.30</font></b><br/>
<br/>
<font size="4">	(nadaljevanje) ki ga imamo v postopku in ga bomo začeli v prvi obravnavi prihodnji teden oziroma še mičken kasneje, na seji Državnega zbora, skladen z načeli tega, kar določa uredba. Nenazadnje, je vaša Vlada pripravila zakonodajni predlog o tujcih in mednarodni zaščiti, ki zadevo pokriva bistveno, bistveno širše, zadevo na določeni ravni tudi zaostruje in si ne želim, da bi potem prišli v konflikt z Evropsko unijo, zato ker želimo nekatere zadeve na drugačen način rešit v državi članici oziroma v domači državi.</font><br/>
<font size="4">	Zdaj, da ne bo slučajno kakršnekoli pomote, jaz še vedno pravim, da je varnost naših državljanov in varnost ljudi, v naši državi, prioriteta, ne glede na vse in sistem, kot tak, mora zaznati morebitno tveganje, ki pač prihaja z področjem migracije, vendar to ne pomeni zdaj, da kar vsak, ki pride iz tujine v Slovenijo, je terorist ali kakorkoli drugače, kakor se velikokrat želi prikazat. Vsekakor pa, glejte, ljudje smo si različni in marsikdo je dober, marsikdo pa ima namene slabe in jaz mislim, da je na sistemu, da vsekakor to zazna in nekakšna izmenjava podatkov in verjetno predhodno preverjanje, je na tem mestu vsekakor smiselno.</font><br/>
<font size="4">	Zdaj, in ravno zaradi vsega tega in situacij, ki nikakor si niso enake v vseh državah. Vemo, da so države, ki padajo pod polje, ki gre proti jugu, torej, proti tej balkanski poti, ki je še vedno aktivna. Te države so bolj obremenjene in Evropska unija mora tudi usmerit pogled na bolj obremenjene države članice, kjer je pritisk bistveno večji. Še enkrat bom pa rekel, ključna težava celotne zadeve je to, da mi ne znamo pogledat na izvor; zakaj se to dogaja? Tukaj imamo vedno težavo in to vidim, ne samo Evropska unija, celoten svet.</font><br/>
<font size="4">	Pogovarjamo se o vojnih beguncih, pogovarjamo se o političnih azilih, treba je vzet državo, kot tako, iz katere pač begunec, migrant, politični azilant, kakorkoli, prihaja in preučit razmere, kakšne se tam odvijajo. Vsekakor pa v prihodnosti, ali veste, vedno manj bo vojn, fizičnih, kot takih. Vedno več bo hibridnih groženj, vedno več bo podnebnih groženj, spoštovani. Ljudje bodo migrirali iz južnih dežel, torej dežel, ki so bližje ekvatorju, na sever, zaradi pomanjkanja vode, to bo ena ključnih zadev. Mogoče ne danes, ne jutri, ne čez 10 let, v prihodnosti pa zagotovo. In jaz mislim, da Evropska unija, kot sila, ki konkurira drugim velikim silam sveta in skupaj z njimi ključna, da zagotovi, da se situacija v izvornih državah normalizirajo, do te meje, da bi državljani, ki tam živijo, ostali v tistih državah in se tam tudi razvijali in pritisk potem na države, bo tudi pade…, ne in to, ta pakt, v celoti ali pa tudi v večji meri, ne predvideva.</font><br/>
<font size="4">Tako da, toliko mogoče no, samo, stvari so zelo nejasne še in bo verjetno razprava tekla še kar nekaj časa, no.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Prebilu.</font><br/>
<font size="4">K besedi se je javil še minister Hojs.</font><br/>
<font size="4">Minister, beseda je vaša.</font><br/>
<br/>
<b><font size="4">ALEŠ HOJS:</font></b><font size="4"> Ja, hvala predsednik.</font><br/>
<font size="4">Ja, samo za par odgovorov spoštovanemu poslancu. Zdaj, res je, da se pakt s temi stvarmi, ki ste jih navedel, ne ukvarja. Mislim, da tudi ni področje notranjih zadev tisto, ki bi se moralo ukvarjat s tem, kaj se dogaja v tretjih državah, da so za to druge inštitucije verjetno, bi rekel, ekonomski resorji, ki vodijo Evropsko unijo, pa zunanja politika, ki jo vodi, Evropsko unijo in tako naprej.</font><br/>
<font size="4">Zdaj, kar se tiče tega vašega vprašanja, vezano na katere države so kje, kajne, saj malo ste že sam pravzaprav odgovorilo. Drži. Torej, gre za lok južne Evrope, torej, če bolj jasno rečem, Italija, Francija, Španija, deloma tudi Nemčija, kajne, tukaj je treba odkrito povedat; seveda nekako želijo, pa no, pa seveda, jasno, tudi Grčija, Ciper in tako naprej, želijo imet obvezno solidarnost. To je jasno. Zakaj? Zaradi tega, ker so pač pod največjim pritiskom, ker je tam pravzaprav glavnina problematike vstopa v te države, medtem, ko se bolj centralne, kajne, čeprav ne smemo izključit tudi tega, da je tudi recimo bila tako Madžarska, kot recimo Poljska, izpostavljena izjemno velikemu številu migracij.</font><br/>
<br/>
<b><font size="4">20. TRAK: (TB) – 10.35</font></b><br/>
<br/>
<font size="4">	(nadaljevanje) Ne sicer iz afriških, pa azijskih držav, ampak iz vzhodnega bloka. Veste, koliko Ukrajincev, recimo, so Poljaki prevzel ali pa sprejel.</font><br/>
<font size="4">Torej, gre za eno, bi rekel, razliko, med temi kot rečeno južnimi državami, medtem ko pa seveda na temu delu, o katerem ste govoril, da smo se mi pridružil Višegradu, ne gre zgolj za Višegrad, nikakor ne. Recimo, zelo jasno stališče ali pa odklonilno stališče do tega je predstavila Danska, recimo, pa je zelo na severu ali pa Balti, recimo, so tudi predstavil zelo jasno stališče proti. Avstrijci so v tem delu še zmeraj zelo zadržani in nekako zaenkrat plavajo še med obema, bi rekel, strujama, torej, nekako sem sam dobil občutek, da se ne želijo prav zelo zamerit Nemcem, ampak da tudi sami vidijo, posebej po teh terorističnih napadih, ki so se zgodil v lanskem letu na Dunaju, da je potrebno stvari nekako malo zaostrit.</font><br/>
<font size="4">Zdaj, kar se tiče tega, ste tudi sam, bi rekel, dosti lepo povedal, kakšna je solidarnost. Poglejte, jaz se tudi strinjam, da bi se lahko pogovarjali o solidarnosti, če bi mi vedel neko številko. Tu, kot ste rekel, ali jih bomo vzel toliko ali jih bomo vzel kar »skos« toliko, kajne. Če bi bila neka številka taka, da bi se reklo, zmenimo se za neko solidarnost, glede na število prebivalcev, glede na velikost države in glede na vse skupaj, bo Slovenija v letnem nivoju lahko vzela, na pamet rečem, 10 takih ljudi, ne glede na to, ali jih bo tam 100 tisoč ali jih ob 10 tisoč. Ampak ni tako. Zdaj je napisan tako, da se delijo vsi, torej, ni zgornjega limita.</font><br/>
<font size="4">Zato še enkrat ponavljam, to, je to samo faktor po, tega, da bojo tisti, ki pritiskajo Evropo, enostavno želel sem priti, ker bojo že vnaprej vedel, da ni meja. Kolikor koli nas pride, toliko nas bodo razdelil, potem bomo pa že nekako, kajne. Torej, tako kot ste povedal, se pravi, ključ je v detajlih in pri vsaki taki seveda, vsakem takem aktu je ravno to problem, ko se začnemo pogovarjat o detajlih in ko začnemo spraševat ali pa se pogovarjat o tem, seveda, kako bojo kakšne stvari operativno rešene, takrat ratajo problemi in takrat se pravzaprav stvar ustavi.</font><br/>
<font size="4">Zdaj, kar se tiče tega zadnjega vašega vprašanja, vezano na zakonodajne predloge, ki prihajajo v Državni zbor oziroma, ki jih boste začel, mislim, da na naslednji seji obravnavat, moram pa reči, seveda, da so ti, seveda, skladni z obstoječimi pravnimi akti Evrope in se tudi z obstoječimi pravnimi akti Evrope in se tudi z obstoječimi pravnimi akti Evrope novelirajo, tako kot je bilo pač potrebno. Kaj bo v tej uredbi, ne vemo, zato seveda ne morejo bit pripravljeni do te mere, da bi že vnaprej lahko vedel, kaj bo tukaj noter sprejeto. Je pa jasno, ko bo enkrat uredba sprejeta, taka ali pa drugačna, bomo imel precej manj manevrskega prostora v tem, kako lahko sami, bi rekel, na nacionalni ravni prilagajamo svojo zakonodajo, ampak bomo pač o tem pravzaprav zelo omejeni. Torej, tako, kot bo povedala uredba, tako bomo mogli pač zadevo prenesti.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala ministru Hojsu za dodatna pojasnila.</font><br/>
<font size="4">Poslanec Nik Prebil, replika ali razprava? / oglašanje iz dvorane/</font><br/>
<font size="4">Okej, beseda je vaša.</font><br/>
<br/>
<b><font size="4">NIK PREBIL (PS LMŠ):</font></b><font size="4"> Ja, hvala, en kratek komentar bi samo…</font><br/>
<font size="4">To, minister, ja, vprašal sem vas, kaj menijo druge države, ravno iz vidika Avstrije. Avstrija je ena tistih držav, ki je v preteklosti zelo glasno povedala svoje mnenje, ko pa pride do situacije, ko je treba podat stališče, da bi se ustrezno spremenila ali pa dala zakonodaja, se pa velikokrat postavi na raven za in proti, torej nekje vmes… Govorim o tem zato, ker takšne zadeve in pač, vem, da ni to edina država, zadeve podaljšujejo, pa hote ali nehote, lahko da se pač, vsaka država ima pravico odločit, kakor se bo odločila, ampak zaradi teh stvari stojimo v nekem polju, kjer zadeve nikakor niso jasne. Jaz osebno sem mnenja, da niti portugalsko, niti slovensko predsedstvo, pa verjetno tudi francosko predsedstvo, ne bodo tega pakta uspel pripeljat do sprejetja. Čeprav bi si želel, da ta pakt bi bil sprejet pod nemškim predsedstvom, kot je bilo nekako tudi pričakovano.</font><br/>
<font size="4">Nenazadnje še vedno Nemčijo članice jemljejo kot državo, ki je lahko tiste ključne zakonodajne predloge sposobna pripeljat s kompromisom. Vemo pa, da bodo tudi na politični ravni, pa ne bom zdaj probal preveč zaiti z, vemo, da Merklova zapušča politični položaj, Francija bo v času predsedstva pred volitvami in ne glede na vse, kot rečeno, se na koncu odloča politika in zelo, zelo, zelo važno je,</font><br/>
<br/>
<b><font size="4">21. TRAK: (TB) – 10.40</font></b><br/>
<br/>
<font size="4">	(nadaljevanje) kdo sedi na vrhu teh političnih akterjev in to je tudi potem lahko znak, v kakšno smer se bo Evropska unija, vsaj v nekem ključnem momentu odločitve, odpeljala.</font><br/>
<font size="4">	Hvala vam minister tudi za tiste odgovore. Vsekakor pa, kot rečeno no, bo razprava o tem tekla še naprej, no.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Prebilu.</font><br/>
<font size="4">	Zaključujem razpravo in prehajamo na glasovanje.</font><br/>
<font size="4">	Zdaj, ker je predlog stališča pri 2., 3. in 4. točki daljši, če se strinjate, ga ne bi bral v celoti.</font><br/>
<font size="4">	Dajem na glasovanje predlog stališča 2. točke, kot je objavljeno na tretji in četrti strani gradiva, z dne 23. 12. 2020. Glasujemo.</font><br/>
<font size="4">	Kdo je za? (7 članov.) Kdo je proti? (1 član.)</font><br/>
<font size="4">	Ugotavljam, da je stališče sprejeto.</font><br/>
<font size="4">	Končujemo 2. točko dnevnega reda.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O UVEDBI PREVERJANJA DRŽAVLJANOV TRETJIH DRŽAV NA ZUNANJIH MEJAH TER SPREMEMBI UREDB (ES) ŠT. 767/2008, (EU) 2017/2226, (EU) 2018/1240 IN (EU) 2019/817.</font></b><br/>
<font size="4">	Uvodno predstavitev in razpravo smo opravili pri prejšnji točki dnevnega reda.</font><br/>
<font size="4">	Dajem na glasovanje predlog stališča, kot je objavljen na tretji in četrti strani gradiva, z dne 23. 12. 2020. Glasujemo.</font><br/>
<font size="4">Kdo je za? (6 članov.) Kdo je proti? (1 član.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 3. točko dnevnega reda.</font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO SPREMENJENEGA PREDLOGA UREDBE EVROPSKEGA PARLAMENTA IN SVETA O VZPOSTAVITVI SKUPNEGA POSTOPKA ZA MEDNARODNO ZAŠČITO V UNIJI IN RAZVELJAVITVI DIREKTIVE 2013/32/EU.</font></b><br/>
<font size="4">	Predstavitev in razpravo smo opravili pri 2. točki dnevnega reda.</font><br/>
<font size="4">	Dajem na glasovanje predlog stališča, kot je objavljen na tretji in četrti strani gradiva, z dne 23. 12. 2020. Glasujemo.</font><br/>
<font size="4">Kdo je za? (7 članov.) Kdo je proti? (1 član.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 4. točko dnevnega reda.</font><br/>
<br/>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO SPREMENJENEGA PREDLOGA UREDBE EVROPSKEGA PARLAMENTA IN SVETA O VZPOSTAVITVI SISTEMA EURODAC ZA PRIMERJAVO BIOMETRIČNIH PODATKOV ZARADI UČINKOVITE UPORABE UREDBE ZA UGOTAVLJANJE ISTOVETNOSTI NEZAKONITO PREBIVAJOČIH DRŽAVLJANOV TRETJIH DRŽAV ALI OSEB BREZ DRŽAVLJANSTVA TER O ZAHTEVAH ZA PRIMERJAVO S PODATKI IZ SISTEMA EURODAC, KI JIH VLOŽIJO ORGANI KAZENSKEGA PREGONA DRŽAV ČLANIC IN EUROPOL ZA NAMENE KAZENSKEGA PREGONA, TER O SPREMEMBI UREDB (EU) 2018/1240 IN (EU) 2019/818.</font></b><br/>
<font size="4">	Uvodno razpravo in predstavitev smo opravili pri 2. točki dnevnega reda.</font><br/>
<font size="4">	Na glasovanje dajem predlog stališča Republike Slovenije do spremenjenega predloga uredbe, ki se glasi: »Vlada Republike Slovenije podpira, Predlog uredbe Slovenije, pa bo v pogajanjih skušala zasledovati v nacionalne interese predvsem glede določb, katerih vsebina bo določena v drugem zakonodajnem aktu. 14. člen bi lahko imel posledice za Slovenijo, če se uredba ne bo v celoti pravilno izvajala na zunanjih mejah, na primer, Grčija, Hrvaška. Posledično to lahko pomeni, da bodo osebe prvič evidentirane v Eurodac v Sloveniji. Vsebinsko ozadje navedenih določb bo / nerazumljivo v AMMR; uredba o upravljanja azila in imigracij.« Glasujemo.</font><br/>
<br/>
<b><font size="4">22. TRAK: (TB) – 10.45</font></b><br/>
<br/>
<font size="4">	(nadaljevanje) Kdo je za? (7 članov.) Kdo je proti? (1 član.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 5. točko dnevnega reda.</font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O RAVNANJU V KRIZNIH RAZMERAH IN PRIMERU VIŠJE SILE NA PODROČJU MIGRACIJ IN AZILA.</font></b><br/>
<font size="4">	Uvodno predstavitev in razpravo smo opravili pri 2. točki dnevnega reda.</font><br/>
<font size="4">	Na glasovanje dajem Predlog stališča Republike Slovenije do Predloga uredbe, ki se glasi:</font><br/>
<font size="4">»Vlada Republike Slovenije podpira Predlog uredbe, vendar pa bo podpora Sloveniji odvisna tudi od razpleta pogajanj glede ostalih zakonodajnih predlogov iz sklopa paktov o migracijah in azilu, ki bodo vsebinsko opredelili nekatera izhodišča, obravnavana v tej uredbi. Jasna opredelitev kriznih razmer na področju migracij in posledic oziroma odstopanj od določenih pravic v zvezi z vstopanjem v Republiko Slovenijo v kriznih razmerah. Ločeno obravnavo kriznih situacij in vključitev v situacije višje sile v obsegu uredbe. Vlada Republike Slovenije predlaga izboljšave koncepta poenostavljenega postopka za začasno priznanje statusa zaščite v času kriznih razmer. V pravni podlagi morajo biti podane dovolj velike pravne in politične garancije, da bo mehanizem, ko bodo izpolnjeni pogoji, dejansko aktiviran in zavezujoč za vse države članice. Predlog uredbe določa, da prizadeta država članica lahko za dodatnih 6 mesecev odloži izpolnjenje solidarnostnih obveznosti. Slovenija se bo v postopku pogajanj zavzemala, da se to obdobje podaljša oziroma prilagodi prenehanju kriznih razmer v prizadeti državi članici.« Glasujemo.</font><br/>
<font size="4">Kdo je za? (7 članov.) Kdo je proti? (1 član.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 6. točko dnevnega reda.</font><br/>
<br/>
<font size="4">	Prehajamo na 7</font><b><font size="4">. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI OKOLJA ENOTNEGA OKENCA EVROPSKE UNIJE ZA CARINO IN SPREMEMBI UREDBE (EU) ŠT. 952/2013.</font></b><br/>
<font size="4">	Gradiva od 7. do 9. točke so bila v skladu z določili Poslovnika Državnega zbora dodeljena v obravnavo Odboru za zadeve Evropske unije, kot pristojnemu odboru, ter Odboru za finance, kot matičnemu delovnemu telesu. Slednji jih je obravnaval na 53. nujni seji 13. januarja 2021 in sprejel mnenja, ki smo jih prejeli.</font><br/>
<font size="4">	Naprošam državno sekretarko na Ministrstvu za finance, mag. Kristino Šteblaj, da nam predstavi Predlog uredbe in zlasti Predlog stališča Republike Slovenije.</font><br/>
<br/>
<font size="4">	</font><b><font size="4">MAG. KRISTINA ŠTEBLAJ:</font></b><font size="4"> Hvala lepa, predsedujoči, za besedo. Lepo pozdravljeni vsi prisotni.</font><br/>
<font size="4">	Republika Slovenija načeloma podpira Predlog uredbe Evropskega parlamenta in Sveta o vzpostavitvi okolja enotnega okenca Evropske unije za carino in o spremembi Uredbe iz leta 2013. Ta predlog vzpostavlja okolje enotnega okenca EU za carino kot integriran sklop interoperabilnih elektronskih storitev, ki se zagotavljajo na ravni Evropski unije in na nacionalni ravni. Namenjeno je pomoči pri izpolnjevanju in izvrševanju unijskih necarinskih formalnosti, ki so potrebne za dajanje blaga v določen carinski postopek, da se olajša trgovina in nadalje zaščiti unija in sicer, vzpostavlja se osrednji sistem EU za medsebojno povezovanje nacionalnih okolij enotnih okenc za carino in necarinskih sistemov EU, ki omogočajo digitalno sodelovanje med regulativnimi organi, vključenimi v carinjenje blaga.</font><br/>
<font size="4">Meddržavna izmenjava informacij med carinskimi organi in partnerskimi pristojnimi organi, bo znatno povečala učinkovitost in prihranila veliko časa pri carinjenju blaga. Izboljšano digitalno sodelovanje in usklajevanje med carinskimi organi in partnerskimi pristojnimi organi bo privedlo do bolj integriranih, hitrejših in enostavnejših, brez papirnih postopkov carinjenja blaga, ter boljšega izvrševanja unijskih necarinskih formalnosti in skladnosti z njimi. Pri vzpostavitvi IT podpore, bo treba slediti ambiciozno zastavljeni časovnici, ter zagotavljati finančna sredstva za vzpostavitev in vzdrževanje nacionalnega enotnega okenca. </font><br/>
<br/>
<b><font size="4">23. TRAK: (TB) – 10.50</font></b><br/>
<br/>
<font size="4">	(nadaljevanje) Predlog uredbe je pripravljen v luči zavedanja, da so za nemoten potek trgovine potrebni učinkoviti postopki carinjenja in kontrole, ki zagotavljajo varnost in zaščito tako prebivalcev, kot podjetij v EU. Pri tem gre tudi za zmanjševanje upravnih bremen, zlasti s prihrankom časa, ter poenostavitvijo in večjo avtomatizacijo carinjenja. Z nadgradnjo osrednjega sistema EU, bodo na podlagi te uredbe države članice razširile oziroma vzpostavile preverjanje potrdil in dokazil na ravni unije za živali, za proizvode živalskega izvora, ter nekatera živila in krme ne živalskega izvora, o ekološki pridelavi in označevanju ekoloških proizvodov, o snoveh, ki tanjšajo ozonski plašč in dovoljenja za uvoz predmetov kulturne dediščine.</font><br/>
<font size="4">Vse stroške, povezane z razvojem, integracijo in delovanjem osrednjega sistema, vključno z njegovimi vmesniki, z necarinskimi sistemu EU, bo krila komisija, države članice pa bodo krile stroške, povezane z vmesniki tega sistema do nacionalnih okolij enotnega okenca za carino. Slovenija je nekatere aktivnosti že opravila, saj je bila vključena v pilotni projekt za vzpostavitev enotnega okna, zato je določene stroške tudi že pokrila.</font><br/>
<font size="4">Spoštovani poslanke in poslanci, upoštevaje vse navedeno, predlagam, da ta predlog stališča podprete.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Šteblaj za predstavitev Predloga stališča Republike Slovenije.</font><br/>
<font size="4">Za predstavitev mnenja matičnega delovnega telesa, naprošam člana Odbora za finance, gospoda Jureta Ferjana.</font><br/>
<br/>
<b><font size="4">JURE FERJAN (PS SDS):</font></b><font size="4"> Gospod predsednik, hvala za besedo. Spoštovani poslanke, poslanci, državna sekretarka in ostali prisotni.</font><br/>
<font size="4">Odbor za finance je na 53. nujni seji 13. januarja, kot matično delovno telo obravnaval in pa tudi v skladu z drugim odstavkom 154.h člena Poslovnika Državnega zbora, sprejel naslednje mnenje:</font><br/>
<font size="4">»Odbor za finance podpira Predlog stališča Republike Slovenije do Predloga uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembi Uredbe (EU) št. 952/2013, ki ga je predložila Vlada in predlaga pristojnemu Odboru za zadeve Evropske unije, da predlog stališče sprejme.«</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Ferjanu za to predstavitev.</font><br/>
<font size="4">Za predstavitev mnenja Komisije Državnega sveta k tej točki, naprošam podpredsednika komisije, gospoda Igorja Antauerja.</font><br/>
<br/>
<b><font size="4">IGOR ANTAUER:</font></b><font size="4"> Predsednik, hvala lepa za besedo.</font><br/>
<font size="4">Podajam mnenje k Predlogu stališča Republike Slovenije do Predloga uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembi Uredbe (EU) št. 952/2013.</font><br/>
<font size="4">Po uvodu smo člani komisije pozdravili načrtovano izboljšanje digitalnega sodelovanja in usklajevanja med carinskimi organi in partnerskimi pristojnimi organi. Strinjali smo se, da lahko napredujoča digitalizacija privede do bolj integriranih, hitrejših in enostavnejših brezpapirnih postopkov carinjenja blaga, ter izboljšanega izvrševanja necarinskih formalnosti in skladnosti.</font><br/>
<font size="4">Člani komisije so izpostavili stroške izvajanja vzpostavitve okoljskega enotnega okna. Ta zadeva je bila že uvodoma obrazložena, tako da tu ni potrebno dodati nič, da bo / nerazumljivo/ Evropska komisija pokrila nekaj, bomo morali pa tudi sami. Na podlagi razprave je Komisija za mednarodne odnose in evropske zadeve soglasno sprejela mnenje, da podpira Predlog stališča Republike Slovenije do Predloga uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembi Uredbe (EU) št. 952/2013.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za to predstavitev.</font><br/>
<font size="4">Odpiram razpravo poslank in poslancev.</font><br/>
<font size="4">K besedi se je javil poslanec, gospod Černigoj.</font><br/>
<br/>
<b><font size="4">ANDREJ ČERNIGOJ (PS NSi):</font></b><font size="4"> Hvala predsedujoči za besedo.</font><br/>
<font size="4">Ta tema je zelo pomembna, tudi za Novo Slovenijo – krščanske demokrate, ker smo že v preteklosti večkrat napisali najboljši gospodarski program. Ta tema zelo, bo imela kar velik vpliv na gospodarstvo. V bistvu bo zelo, zelo stvari bo poenotila, pohitrila.</font><br/>
<br/>
<b><font size="4">24. TRAK: (TB) – 10.55</font></b><br/>
<br/>
<font size="4">	(nadaljevanje) Tako da, meddržavna izmenjava informacij med carinskimi organi in partnerskimi pristojnimi bo znatno, znatno povečala učinkovitost in prihranila veliko časa pri carinjenju blaga.</font><br/>
<font size="4">Zaradi tega tudi mi, v Novi Sloveniji – krščanski demokrati, to podpiramo. Veselimo se, da bo v bistvu vsaj razvoj in večina stroškov, vse stroške, povezane z razvojem in integracijo in delovanjem tega sistema, vključno z njegovimi vmesniki in necarinskimi sistemi, bo krila Evropska unija oziroma tudi bolj natančno, Evropska komisija. Države članice bomo krile le znaten, manjši del, povezano z nekaterimi vmesniki, v naših nacionalnih okoljih, to se pravi, v državi članici sami, to se pravi v Sloveniji.</font><br/>
<font size="4">Kot sem že omenil na začetku, v Novi Sloveniji – krčanski demokrati, ki naša, v, v našem programu je gospodarstvo zelo na visokem oziroma prvem mestu, poleg zdravja, to podpiramo in zaradi tega bom glasoval tudi za.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Černigoju.</font><br/>
<font size="4">Vidim, da interesa za razpravo ni več. Glede na zasedenost v dvorani, poslank in poslancev, pa jaz predlagam, da pred glasovanjem to točk…, ne, je vse, dajem predlog, ker ni več interesa za razpravo, dajem na glasovanje Predlog stališča Republike Slovenije do Predloga uredbe, ki se glasi: »Republika Slovenija načelno podpira Predlog uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembo Uredbe (EU) št. 952/2013.« Glasujemo.</font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 7. točko dnevnega reda.</font><br/>
<br/>
<font size="4">	Prehajamo na </font><b><font size="4">8. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O TRGIH KRIPTOIMETIJ IN SPREMEMBI DIREKTIVE (EU) 2019/1937.</font></b><font size="4"> </font><br/>
<font size="4">	Naprošam državnega sekretarja na Ministrstvu za finance, mag. Petra Ješovnika, da nam predstavi Predlog stališča Republike Slovenije in Predlog uredbe.</font><br/>
<br/>
<b><font size="4">MAG. PETER JEŠOVNIK:</font></b><font size="4"> Predsednik, hvala za besedo. Spoštovani poslanke in poslanci.</font><br/>
<font size="4">Evropska komisija je 24. septembra 2020 objavila Predlog uredbe Evropskega parlamenta in Sveta o trgih kriptoimetij in spremembi Direktive (EU) 2019/1937, ki je del paketa o digitalnih financah, ki bo omogočil in podpiral potencial digitalnih financ v smislu inovacij in konkurence, ter zagotovil ustrezno raven zaščite. Skozi zadnja leta se povečuje tržna kapitalizacija kriptoimetij in njihovo število se veča, ter pridobivajo vse večji pomen pri plačilnih storitvah. Za razvoj trgov kriptoimetij v Evropski uniji, je potreben trden pravni okvir, ki bo jasno opredelil obravnavo kriptoimetij, ki niso zajeta v veljavni zakonodaji Evropske unije v finančnih storitvah in vzpostavijo enotna pravila za ponudnike storitev in izdajatelje kriptoimetij na ravni Evropske unije.</font><br/>
<font size="4">Predlog uredbe o trgih kriptoimetij bi zagotovil tak regulatorni okvir za inovacije na področju finančnih storitev, ki ne bi oviral uporabe novih tehnologij. Nova regulatorna ureditev bi zmanjšala zapletenost, pa tudi finančno in upravno breme za vse deležnike. Predlog uredbe določa usklajene zahteve tako za izdajatelje, ki želijo ponujati svoja kriptoimetja po vsej Evropski uniji, kot ponudnike storitev v zvezi s kriptoimetji, ki želijo zaprositi za dovoljenje za opravljanje svojih storitev na enotnem trgu.</font><br/>
<font size="4">Zaradi različnih nacionalnih pravil v posameznih državah članicah, se drobi enotni trg, slabi stabilnost, ter integriteta finančnega sektorja Evropske unije, s čimer se ogroža zaščito potrošnikov in vlagateljev. Poseben poudarek je zato namenjen zagotavljanju ustrezne ravni varstva potrošnikov in vlagateljev, saj so povezana s številnimi tveganji.</font><br/>
<font size="4">Spoštovani, glede na to, da se s predlogom zakonodajnega akta želi zagotoviti pravno varnost, podpret inovacije, zagotoviti varstvo potrošnikov in vlagateljev, ter celovitost trga, ter s tem zagotoviti finančno stabilnost, predlagam, da predlagano stališče Republike Slovenije podprete. Stališče je bilo potrjeno tudi na 53. nujni seji Odbora za finance, dne 13. 1. 2021.</font><br/>
<font size="4">Hvala za pozornost.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Ješovniku za to predstavitev.</font><br/>
<font size="4">Za predstavitev mnenja matičnega delovnega telesa, </font><br/>
<br/>
<b><font size="4">25. TRAK: (TB) – 11.00</font></b><br/>
<br/>
<font size="4">	(nadaljevanje) naprošam člana Odbora za finance, gospoda Jureta Ferjana.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Predsedujoči, hvala za besedo.</font><br/>
<font size="4">	Kot je bilo pravkar tudi že povedano, je Odbor za finance to stališče podprl in s tem sprejel naslednje mnenje, in sicer, da »Odbor za finance podpira Predlog stališča Republike Slovenije do Predloga uredbe Evropskega parlamenta in Sveta o trgih kriptoimetij in spremembi Direktive (EU) 2019/1937, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme.«</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Ferjanu.</font><br/>
<font size="4">	Vidim, da interesa za… Ja, je interes za razpravo.</font><br/>
<font size="4">	Prvi se je k besedi prijavil mag. Andrej Rajh, naslednji gospod Andrej Černigoj.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči. Spoštovani vsi gostje.</font><br/>
<font size="4">	Jaz seveda podpiram vse napore, da se zadeve na področju kriptoimetij uredijo, imam pa en predlog, zato, ker beseda kriptoimetje pri ljudeh ne vzbuja ustreznega, torej, ni povezana z vzbujanjem ustreznega tveganja oziroma zavedanja o tveganju. Beseda kripto v angleščini pomeni skrit ali tajen in v bistvu to se odraža, nepredvidljivost in neznanke, povezane z temi imetji in jaz bi predlagal, da se v tej komunikaciji najde ena ustrezna slovenska beseda, ki bi pri vseh imetnikih tega inštrumenta, imetja, zbudila zavedanje o tveganju, ki je s tem povezano.</font><br/>
<font size="4">Torej mi ne vemo, kdo so izdajatelji tega, ljudje noter vlagajo realen denar, dobijo pa nekaj fiktivnega. Ne vejo, koga naslavljat in zato bi bilo smiselno, vsaj v Sloveniji ali pa tudi na enem evropskem nivoju, najti razumljivo besedno zvezo, ki bi odražala vsa tveganja, ki so povezana z vlaganjem v taka imetja. Celo uporablja se ime valuta, kajne. To ni nobena, torej, »bitcoin« valuta, pa še te druge zadeve, ali veste, in to pri ljudeh vzbuja nek občutek, da je zadaj, za temi izdajatelji, neka trdna inštitucija.</font><br/>
<font size="4">Zato bi bilo prav, da se tudi, bi rekel, vsaj Slovenija ali pa na nivoju EU predpiše, da se v vsaki državi uporablja besedna zveza, ki je razumljiva vsakemu prebivalcu, torej, skrito imetje, neznano imetje, tajno imetje, nekaj takega, da se bi ljudje zavedali tveganj, ki so trenutno povezana z poslovanjem z takimi imetji.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.</font><br/>
<font size="4">Andrej Černigoj.</font><br/>
<br/>
<b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. Spoštovani vsi prisotni, en lep pozdrav.</font><br/>
<font size="4">Ta pod sektor v finančnem sektorju je v bistvu zelo nov sektor in druga lastnost tega sektorja je, da se zelo hitro razvija. Mislim, da ni osebe v tej dvorani, ki se s tema dvema dejstvoma ne bi strinjal. Moramo reči, da zakonodaja na tem področju poskuša nekako dohajat ta hitro razvijajoči sektor in jaz to vidim korak v pravo smer. Moramo se zavedat, da trg kripto valut oziroma se opravičujem, trg kriptoimetij, ne pozna meja, na žalost, na žalost Evropski uniji, na nekaterih področjih so še zmeraj.</font><br/>
<font size="4">Zaradi tega to podpiram, to, oziroma pozdravljam uredbo na tem področju in se tudi strinjam, da to področje direktiva uspešno ne more naslavljat. Zaradi tega bom podprl ta stališča Republike Slovenije in celo pozdravljal in upam, da bomo to tematiko, kot država, še bolj sledili, ker se ta tematika izkazuje tudi v prihodnost in moramo se zavedat, da Republika Slovenija je v samem vrhu, na tem področju.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Černigoju.</font><br/>
<font size="4">Zaključujem z razpravo in na glasovanje dajem Predlog stališča Republike Slovenije do Predloga uredbe, ki se glasi:</font><br/>
<font size="4">»Republika Slovenija pozdravlja prizadevanja za ureditev trga kriptoimetij in spodbujanje inovacij v finančnem sektorju, zato tudi podpira sprejem Predloga uredbe o trgih kriptoimetij</font><br/>
<br/>
<b><font size="4">26. TRAK: (TB) – 11.05</font></b><br/>
<br/>
<font size="4">	(nadaljevanje) in spremembi Direktive (EU) 2019/1937, v sklopu katere bodo določena enotna pravila za izdajatelje kriptoimetij in ponudnike storitev v zvezi z kriptoimetij.</font><br/>
<font size="4">S sprejetjem predloga uredbe se bodo po celotni Evropski uniji tako poenoteno premostile razlike, ki danes povzročajo razdrobljenost trga. Usklajeni postopki bodo med drugim zmanjšali zapletenost poslovanja in s tem pripomogli k znižanju stroškov poslovanja obstoječih podjetij, hkrati pa bo tem podjetjem in vstopajočim konkurentom omogočen neoviran dostop do notranjega trga in pravna varnost, ki je potrebna za spodbujanje odgovornega inoviranja na trgu kriptoimetij.</font><br/>
<font size="4">Uredba bo zagotovila tudi ustrezno raven zaščite vlagateljev v kriptoimetja in jasno razumevanje njihovih pravic, hkrati pa bo pripomogla k ustreznemu upravljanju sistemskih in kibernetskih tveganj, povezanih z izdajo in opravljanjem storitev v zvezi s kriptoimetji, ter tako pozitivno vplivalo na finančno stabilnost Evropske unije.</font><br/>
<font size="4">Republika Slovenija si prizadeva za sprejem uredbe zaradi njene tesne povezanosti z uredbo pilotne ureditve za tržne infrastrukture na podlagi tehnologije razpršene evidence. Uredbi bosta prispevali k povečanju uporabe tehnologije razpršene evidence na finančnem področju, ter med drugim omogočile učinkovitejše zbiranje sredstev za poslovanje podjetij in izvajanje plačilnih in drugih finančnih storitev.</font><br/>
<font size="4">S podpiranjem obeh uredb, se Republika Slovenija zavzema za nadaljnje omogočanje konkurence, podpiranje inovacij in zmanjševanje tveganj na področju digitalnih finančnih storitev.« Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 8. točko dnevnega reda.</font><br/>
<br/>
<font size="4">	Prehajamo na </font><b><font size="4">9. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O PILOTNI UREDITVI ZA TRŽNE INFRASTRUKTURE NA PODLAGI TEHNOLOGIJE RAZPRŠENE EVIDENCE.</font></b><br/>
<font size="4">	Naprošam državnega sekretarja na Ministrstvu za finance, mag. Petra Ješovnika, da nam predstavi Predlog uredbe in Predlog stališča Republike Slovenije.</font><br/>
<br/>
<b><font size="4">MAG. PETER JEŠOVNIK:</font></b><font size="4"> Predsednik, hvala za besedo. Spoštovani poslanke in poslanci.</font><br/>
<font size="4">Evropska komisija je 24. septembra 2020 objavila Predlog uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence. Uredba je del paketa o digitalnih financah, ki podpira potencial digitalnih financ za inovacije in konkurenčnost, ter zagotavlja ustrezno raven upravljanja s tveganja, ki so povezana z digitalizacijo.</font><br/>
<font size="4">Priložnosti, ki jih ponuja digitalizacija, se lahko okrepijo le z inovacijami, ki spodbujajo konkurenčnost Evropske unije in s tem Slovenije. Sprejem uredbe bi odpravil dosedanje omejitve / nerazumljivo/ novih tehnologij v finančnih storitvah in trajnostnem razvoju trga kriptoimetij, ter varstva potrošnikov in vlagateljev, ter zagotovil celovitost trga in s tem spodbudil inovacije. Uredba omogoča prehajanje finančnih instrumentov in tržne infrastrukture na DLT tehnologijo. Glavni cilj predloga uredbe je zagotoviti pravno varnost in prožnost za udeležence na trgu, ki želijo uporabljati tržne infrastrukture na podlagi tehnologij DLT, z določitvijo enotnih zahtev za njihovo upravljanje.</font><br/>
<font size="4">Posebna pozornost je namenjena zagotovitvi varstva potrošnikov in vlagateljev, ter celovitosti trga za zagotavljanje zanesljivih storitev, kar vključuje tudi pametne pogodbe in celovitih, ter zaupanja vrednih podatkov. Za spodbuditev uporabe novih DLT tehnologij in podobni tehnologij, ter odgovornih inovacij, je potrebna pilotna ureditev, ki omogoča obsežnejšo spremembo zakonodaje in uvedbo ustreznih zaščitnih ukrepov, kot na primer omejitev nekaterih vrst finančnih inštrumentov, s katerimi se lahko trguje na podlagi DLT tehnologije.</font><br/>
<font size="4">Spoštovani, glede na to, da se s predlogom zakonodajnega akta želi zagotoviti pravno varnost, podpret inovacije, zagotoviti varstvo potrošnikov in vlagateljev, ter celovitost trga, ter zagotoviti finančno stabilnost, predlagam, da predlagano stališče Republike Slovenije podprete. Stališče je bilo potrjeno tudi na 53. nujni seji Odbora za finance, 13. 1. 2021.</font><br/>
<font size="4">Hvala za pozornost.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za predstavitev.</font><br/>
<font size="4">Za predstavitev mnenja matičnega delovnega telesa, naprošam člana Odbora za finance, gospoda Jureta Ferjana.</font><br/>
<br/>
<b><font size="4">JURE FERJAN (PS SDS):</font></b><font size="4"> Gospod predsednik, hvala za besedo.</font><br/>
<font size="4">Odbor za finance, kot matično delovno telo, </font><br/>
<br/>
<b><font size="4">27. TRAK: (TB) – 11.10</font></b><br/>
<br/>
<font size="4">	(nadaljevanje) je obravnaval in tudi v skladu z drugim odstavkom 154.h člena Poslovnika Državnega zbora, glede obravnavane teme sprejel naslednje mnenje:</font><br/>
<font size="4">	»Odbor za finance podpira Predlog stališča Republike Slovenije do Predloga uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme.«</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Ferjanu za predstavitev mnenja matičnega delovnega telesa.</font><br/>
<font size="4">	Za predstavitev mnenja Komisije Državnega sveta k tej točki, naprošam podpredsednika komisije, gospoda Igorja Antauerja.</font><br/>
<br/>
<font size="4">	</font><b><font size="4">IGOR ANTAUER:</font></b><font size="4"> Hvala lepa za besedo.</font><br/>
<font size="4">	Komisija je dne 12. 1. obravnavala Predlog stališča Republike Slovenije do Predloga uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence. V zvezi s tem se je komisija seznanila, da Slovenija pozdravlja prizadevanje za uporabo tehnologije veriženja podatkovnih blokov na področju financ. Člani komisije smo se strinjali, da je posebno pozornost treba usmeriti v pravno varnost, varstvo potrošnikov in vlagateljev, ter celovitosti trga, ter se hkrati podpira inovacije in odpravo ovir za uporabo novih tehnologij v finančnem sektorju. Za spodbujanje uporabe tehnologij in odgovornih inovacij, je potrebna pilotna ureditev za zagotavljanje, da obsežnejše spremembe obstoječe zakonodaje v finančnih storitvah temeljijo na dokaznih. S pilotno ureditvijo bodo uvedeni ustrezni zaščitni ukrepi. Na primer, omejitev vrst finančnih instrumentov, s katerimi se lahko trguje.</font><br/>
<font size="4">V zvezi s tem je Komisija Državnega sveta  za mednarodne odnose in evropske zadeve, soglasno sprejela mnenje, da podpira Predlog stališča Republike Slovenije do Predloga uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za predstavitev mnenj.</font><br/>
<font size="4">Vidim, da interesa za razpravo ni, zato dajem na glasovanje Predlog stališča Republike Slovenije do Predloga uredbe, ki se glasi:</font><br/>
<font size="4">»Republika Slovenija pozdravlja prizadevanje za uporabo tehnologije veriženja podatkovnih blokov na področju financ in s tem spodbujanje inovacij. S sprejetjem uredbe pilotne ureditve do tržne infrastrukture na podlagi tehnologije razpršene evidence, se bo regulativnim organom omogočila odprava regulativnih omejitev, ki lahko ovirajo razvoj tržnih infrastruktur na podlagi tehnologije razpršene evidence, ki bi lahko omogočale prihod na »tokinizirane« finančne instrumente in tržne inštrumente na podlagi DLT, kar bi omogočili inovacije in zagotovilo globalno konkurenčnost Evropske unije in hkrati tudi Slovenije. S tem se okrepijo priložnosti, ki nam jih nudi tudi digitalna doba.</font><br/>
<font size="4">Republika Slovenija si prizadeva za sprejem uredbe pilotne ureditve za tržne infrastrukture na podlagi tehnologije razpršene evidence, ker bi s tem omogočili širšo uporabo tehnologije razpršene evidence, pri finančnih storitvah in trajnostnemu razvoju trga kriptoimetij in »tokinizacije« tradicionalnih finančnih sredstev.</font><br/>
<font size="4">Posebno pozornost dajemo pravni varnosti, varstvu potrošnikov in vlagateljev, ter celovitost trga, ter hkrati podpiramo inovacije in odpravo ovir za uporabo novih tehnologij v finančnem sektorju. Za spodbujanje uporabe tehnologij in odgovornih inovacij, je potrebna pilotna ureditev za zagotavljanje, za obsežnejše spremembe obstoječe zakonodaje je v finančnih storitvah, temeljijo na dokazih. S pilotno ureditvijo bodo uvedeni ustrezni zaščitni ukrepi, na primer omejitev vrst finančnih inštrumentov, s katerimi se lahko trguje.« Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto.</font><br/>
<font size="4">	Končujemo 9. točko dnevnega reda.</font><br/>
<br/>
<font size="4">	Prehajamo na </font><b><font size="4">10. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O EVROPSKEM UPRAVLJANJU PODATKOV.</font></b><br/>
<font size="4">	Naprošam državnega sekretarja na Ministrstvu za javno upravo, gospoda mag. Petra Geršaka, za predstavo Predloga uredbe</font><br/>
<br/>
<b><font size="4">28. TRAK: (TB) – 11.15</font></b><br/>
<br/>
<font size="4">	(nadaljevanje) in predvsem Predloga stališča Republike Slovenije.</font><br/>
<br/>
<font size="4">	</font><b><font size="4">MAG. PETER GERŠAK:</font></b><font size="4"> Hvala za besedo, predsedujoči. Spoštovani poslanke in poslanci.</font><br/>
<font size="4">	Pred vami je Predlog stališča Republike Slovenije k Predlogu uredbe Evropskega parlamenta in Sveta o evropskem upravljanju podatkov, v bistvu, torej, akt o upravljanju podatkov, kot ga je Vlada potrdila na 47. redni seji, ki je bila 7. januarja letos. Naj uvodoma pojasnim, da je Evropska komisije predlog tega zakonodajnega akta poslala v obravnavo 25. novembra lani, pri čemer se je v nadaljevanju ta predlog obravnaval v okviru delovne skupine Sveta za telekomunikacije in informacijsko družbo.</font><br/>
<font size="4">Namen in cilj Predloga uredbe je spodbujati razpoložljivost podatkov za ponovno uporabo in sicer s povečanjem zaupanja v podatkovne posrednike in krepitvijo mehanizmov za souporabo podatkov po vsej Evropski uniji in sicer tukaj navajam štiri glavne cilje.</font><br/>
<font size="4">Prvič; olajšati dostop do tistih vrst podatkov javnega sektorja, glede katerih obstajajo pravne omejitve dostopa. Drugič; olajšati izmenjavo podatkov med podjetji, tudi preko plačila v različnih oblikah. Tretjič; omogočati uporabo osebnih podatkov preko podatkovnih posrednikov, v skladu s splošno uredbo o varstvu osebnih podatkov – GDPR. In četrtič; omogočati uporabo podatkov, ki so dani na prostovoljni oziroma altruistični osnovi.</font><br/>
<font size="4">Naj poudarim, da predlog javnim organom ne nalaga obveznosti, da dajo pravno varovane podatke za ponovno uporabo, v kolikor pa jih dajo, določa osnovna pravila za ponovno uporabo takšnih podatkov. Predlog poudarja tudi, da je ključno za pripravljenost za izmenjavo podatkov z različnimi sektorji, za različne namene, vzpostavitev zaupanja. To zaupanje naj bi dosegli z jasnim pravnim okvirom za čim širšo izmenjavo in ponovno uporabo, ki hkrati varuje pravice, ter zagotavlja varnost in »interoperabilnost«.</font><br/>
<font size="4">Glede na opisano, se v predlaganem stališču Republike Slovenije strinjamo z oceno Evropske komisije, da bo jasen evropski normativni okvir za upravljanje podatkov, ki bo varoval pravice, zagotavljal varnost in »interoperabilnost«, lahko zgradil zaupanje potrošnikov in gospodarstva, kar je ključno za pripravljenost za sodelovanje pri izmenjavi podatkov in s tem za vzpostavitev enotnega trga podatkov znotraj Evropske unije.</font><br/>
<font size="4">Hkrati v stališču poudarjamo, da si je potrebno v javnem sektorju še vedno primarno prizadevati za odpiranje podatkov, kolikor je mogoče in primerno, saj so odprti podatki tisti, ki vsem zagotavljajo najbolj učinkovito in enostavno ponovno uporabo le teh. V zvezi z ureditvijo za podjetja oziroma organizacije, ki bodo delovale na področju nudenja podatkov za ponovno uporabo, se zavzemamo za uravnoteženost glede pogojev za delovanje oziroma pričetek delovanja, ne glede na status. V zvezi s pogoji za delovanje podjetij oziroma organizacij, ki bodo hranile in nudile podatke za ponovno uporabo, predlagamo dodatni razmislek o jasnejši ureditvi pogojev v zvezi z informacijsko varnostjo, glede na dejstvo, da morebitne kršitve na tem področju ne omogočajo vrnitve v prejšnje stanje.</font><br/>
<font size="4">V skladu s Predlogom stališča Republike Slovenije, stališča, se Republika Slovenija zavzema za čim učinkovitejšo ponovno uporabo pravno varovanih podatkov z jasnimi pravili in zasledovanjem načela sorazmernosti, ter ob doslednem zagotavljanju spoštovanja pravic, predvsem tudi pravice do zasebnosti in varstva osebnih podatkov.</font><br/>
<font size="4">Spoštovani, predlagam, da Predlog stališča podprete.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za to predstavitev.</font><br/>
<font size="4">Na glasovanjem dajem Predlog sklepa stališča Republike Slovenije do Predloga uredbe, ki se glasi:</font><br/>
<font size="4">»Republika Slovenija pozdravlja Predlog uredbe o evropskem upravljanju podatkov, kot enega od ukrepov na področju evropske podatkovne strategije, katerega glavni namen je pod določenimi pogoji omogočiti ponovno uporabo pravnih varovanih vrst podatkov javnega sektorja, enostavno izmenjavo podatkov med podjetji, omogočati uporabo varovanih osebnih podatkov po pomoči zaupnega vrednega posrednika, ter ponovno uporabo tistih podatkov, ki jih prostovoljno dajo na razpolago posamezniki oziroma organizacija.</font><br/>
<br/>
<b><font size="4">29. TRAK: (TB) – 11.20</font></b><br/>
<br/>
<font size="4">	(nadaljevanje) Strinjamo se z oceno Evropske komisije, da bo jasen evropski normativni okvir za upravljanje podatkov, ki bo varoval pravice, zagotavljal varnost in »interoperabilnost«, zgradil zaupanje potrošnikov in gospodarstva, ki je ključno za pripravljenost za sodelovanje pri izmenjavi podatkov in s tem za vzpostavitev enotnega trga podatkov znotraj Evropske unije.</font><br/>
<font size="4">Hkrati poudarjamo, da si je potrebno v javnem sektorju še vedno primerno prizadevati za odpiranje podatkov, v kolikor je mogoče in primerno, saj so odprti podatki tisti, ki vsem zagotavljajo najbolj učinkovito in enostavno ponovno uporabo podatkov. V zvezi z ureditvijo za podjetja oziroma organizacije, ki bodo delovale na področju nudenja podatkov za ponovno uporabo, se Republika Slovenija zavzema za uravnoteženost glede pogojev za delovanje oziroma pričetek delovanja, ne glede na status.</font><br/>
<font size="4">V zvezi s pogoji za delovanje podjetij oziroma organizacij, ki bodo hranile in nudile podatke za ponovno uporabo, predlaga Republika Slovenija dodatni razmislek o jasnejši ureditvi pogojev, v zvezi z informacijsko varnostjo, glede na dejstvo, da morebitne kršitve na tem področju ne omogočajo vrnitve v prejšnje stanje. Republika Slovenija se zavzema za čim bolj učinkovito ponovno uporabo pravno varovanih podatkov z jasnimi pravili in zasledovanjem načela sorazmernosti, ter v / nerazumljivo/ zagotavljanju spoštovanja pravic tretjih, predvsem tudi pravice do zasebnosti in varstva osebnih podatkov.« Glasujemo.</font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<font size="4">	Končujemo 10. točko dnevnega reda in 93. sejo Odbora za zadeve Evropske unije.</font><br/>
<font size="4">	Vsem skupaj želim lep in miren vikend!</font><br/>
<br/>
<b><font size="4">Seja se je končala 15. januarja 2021 ob 11.23.</font></b>
</root>