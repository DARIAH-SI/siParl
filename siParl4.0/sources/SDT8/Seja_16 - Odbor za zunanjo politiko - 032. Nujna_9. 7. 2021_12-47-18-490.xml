<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">32. nujna seja</font></b><br/>
<br/>
<b><font size="4">(9. julij 2021)</font></b><br/>
<br/>
</p></div><br/>
<b><font size="4">Sejo je vodila Monika Gregorčič, predsednica Odbora za zunanjo politiko.</font></b><br/>
<b><font size="4">Seja se je začela ob 8.31.</font></b><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Dobro jutro. Spoštovane kolegice in kolegi, pričenjam 32. nujno sejo Odbora za zunanjo politiko. Prejela sem obvestila o opravičeni odsotnosti, in sicer je odsoten gospod Matjaž Nemec Poslanska skupina SD, mag. Maira Hot Poslanska skupina SD ter dr. Matej Tašner Vatovec Poslanska skupina Levica. Imamo pa tudi obvestila, da na današnji seji s pooblastili sodelujejo: gospod Franc Jurša Poslanska skupina DeSUS nadomešča gospoda Ivana Hršaka, gospa Andreja Zabret Poslanska skupina LMŠ nadomešča gospoda Marjana Šarca ter iz Poslanske skupine SDS gospod Boris Doblekar nadomešča mag. Branka Grimsa ter gospod Jure Ferjan nadomešča gospoda Marijana Pojbiča. </font><br/>
<font size="4">	Vse prisotne lepo pozdravljam. </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli predlog dnevnega reda. Ker  nisem prejela predlogov za spremembo je določen dnevni red kot je bil poslan s sklicem. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA – MEDNARODNA DEJAVNOST DRŽAVNEGA ZBORA.</font></b><font size="4"> 24. junija 2021 smo prejeli dopis Kabineta Predsednika Državnega zbora za spremembo sestave dveh stalnih delegacij Državnega zbora v mednarodnih organizacijah in institucijah za preostanek mandatnega obdobja. Na podlagi 275. člena Poslovnika Državnega zbora je v pristojnosti Odbora za zunanjo politiko, da kolegiju predlaga sestavo stalnih delegacij v mednarodnih parlamentarnih institucijah ter mednarodnih organizacijah. </font><br/>
<font size="4">	Glede na spremembe v poslanskih skupinah in ob dejstvu, da je nastala nova poslanska skupina bo odbor glasoval o naslednjem predlogu sklepa, ki se glasi: »Odbor za zunanjo politiko predlaga, da se v parlamentarni skupščini Procesa sodelovanja v jugovzhodni Evropi, kjer je vodja po funkciji Predsednik Državnega zbora navedba Poslanske skupine Stranke modernega centra nadomesti s Poslanska skupina Nepovezanih poslancev.«</font><br/>
<font size="4">	Želi kdo razpravljati? Ugotavljam, da ne.</font><br/>
<font size="4">	Prehajamo na glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (12 članov.) Je kdo proti? (1 član.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem 1. točko dnevnega reda 32. nujne seje odbora in se vsem zahvaljujem za vašo udeležbo in sodelovanje. Hvala in lep dan.</font><br/>
<br/>
<b><font size="4">Seja je bila končana 9. julija 2021 ob 8.34.</font></b>
</root>