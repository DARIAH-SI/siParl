<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">USTAVNA KOMISIJA</font></b><br/>
<b><font size="4">1. nadaljevanje 2. seje</font></b><br/>
<br/>
<b><font size="4">(18. november 2019)</font></b></p></div><br/>
<b><font size="4">Sejo je vodil predsednik mag. Branko Grims.</font></b><br/>
<b><font size="4">Seja se je pričela ob 10.02.</font></b><br/>
<br/>
<b><font size="4">1. TRAK: (JJ)</font></b><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Spoštovani, sklepčni smo. Začenjamo 1. nadaljevanje 2. seje Ustavne komisije Državnega zbora.</font><br/>
<font size="4">	Opravičenih danes za sejo ni. S pooblastili pa gospoda Igorja Zorčiča nadomešča gospod Jani Möderndorfer in gospo Mašo Kociper mag. Andrej Rajh. Vsem prav lep pozdrav. </font><br/>
<font size="4">	Glede nadaljevanja bi samo v začetku opozoril, da smo sklenili, da se pozove vodje poslanskih skupin in da se oblikuje strokovna skupina, torej da predlagajo kandidate. Do kora smo prejeli štiri in vsi štirje so tudi predlagani v sklepu, ki ste ga prejeli. Sklep je precej obsežen, ker poleg njihovih imen gre za dr. Marjetko Kulovec, gospo Simono Gerenčer Pegan, dr. Cirila Ribičiča in mag. Cveta Uršiča, obsega tudi celotno področje njihovega dela. Tako naj bi ocenili potrebne ureditve na ustavno pravni ravni, ovrednotili morebitne finančne, pravne in druge posledice sprejema predlagane dopolnitve Ustave, opredelila do vloženih pripomb poslancev Državnega zbora in razprave na 2. Seji Ustavne komisije in predlagala morebitno izboljšavo predlaganega zapisa znakovnega jezika v Ustavo v osnutku predloga stališča v predloženem osnutku Ustavnega zakona in potem pripravila osnutek predloga, ter opravila druge naloge za potrebe komisije oziroma za potrebe Državnega zbora. </font><br/>
<font size="4">	Sprašujem, če želi kdo o predlogu razpravljati? (Da.)</font><br/>
<font size="4">Prosim gospod Möderndorfer. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Hvala lepa.</font><br/>
<font size="4">Samo, glede na to, da poznamo vse štiri predlagane kandidate, se mi zdi v bistvu dokaj pestra raznolikost tudi sami predlaganih kandidatov glede na njihova znanja, strokovnost in poznavanje same problematike. Mislim, da s temi štirimi kandidati je zajet relativno tisti spekter, kjer mislim, </font><br/>
<br/>
<b><font size="4">2. TRAK: (JJ) - 10.05</font></b><font size="4"> </font><br/>
<br/>
<font size="4">	(nadaljevanje) da bodo lahko dobra osnova za podlago za delovanje te strokovne komisije. V bistvu imamo strokovnjaka s področja poznavanja tako gluhoslepih kot strokovnjaka izobraževalnega procesa gluhih, strokovnjaka iz področja ustavnega prava in strokovnjaka iz področja invalidske problematike, kar ocenjujem kot dobro in  zato bomo v SMC podprli takšen predlog. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. Želi že kdo razpravljati? (Ne.)</font><br/>
<font size="4">	Če razprave ni več, prehajamo na odločanje. </font><br/>
<font size="4">	Kdo je za tak predlagani sklep? (14  članov.) Kdo je proti? (1 član.) </font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	S tem prekinjam to točko in 2. sejo Ustavne komisije.</font><br/>
<font size="4">O sklicu nadaljevanja seje, na kateri bomo nadaljevali z razpravo po predloženem mnenju strokovne komisije, boste obveščeni pisno. </font><br/>
<font size="4">	Vsem hvala za udeležbo in nasvidenje. </font><br/>
<br/>
<b><font size="4">(SEJA JE BILA PREKINJENA 18. NOVEMBRA 2019 OB 10.07.)</font></b>
</root>