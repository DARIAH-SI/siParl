<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">2. redna seja</font></b><br/>
<br/>
<b><font size="4">(20. september 2018)</font></b></p></div><br/>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br/>
<b><font size="4">Seja se je začela ob 9.04.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">PREDSEDNIK IVAN HRŠAK:</font></b><font size="4"> Pričenjam 2. sejo Mandatno-volilne komisije. Vse članice in člane komisije, vabljene ter ostale prisotne lepo pozdravljam. Obveščamo vas, da so na seji, kot nadomestni člani komisije s pooblastili sodelujejo Vojko Starović namesto, ki pripada mesto poslanske skupine Stranke Alenke Bratušek, mag. Andrej Šircelj, namesto Danijela Krivca in pa Nataša Sukič, namesto Violete Tomić. Blaž Pavlin nadomešča Jožefa Horvata in pa dr. Milan Brglez nadomešča mag. Bojano Muršič.</font><br/>
<br/>
<b><font size="4">2. TRAK:(MB) – 9.05</font></b><br/>
<br/>
<b><font size="4">	</font></b><font size="4">(nadaljevanje) S sklicem seje ste prejeli naslednji dnevni red. Prvič, predlog za izvolitev na sodniško funkcijo na sodniški mesti okrajnih sodnikov na Okrajnem sodišču v Trbovljah. Drugič, predlog za izvolitev v sodniško funkcijo na sodniško mesto okrajnega sodnika na Okrajnem sodišču v Litiji. Tretjič, predlog sklepa o razrešitvi člana Statističnega sveta Republike Slovenije. Četrtič, ugotovitev prenehanja mandata namestnika člana Državne volilne komisije in določitev kandidacijskega postopka za imenovanje novega namestnika člana. Petič, nadzor po 21. členu Zakona o integriteti in preprečevanju korupcije. Šestič, obvestilo Višjega sodišča v Mariboru, kazenski oddelek o kazenskem postopku zoper poslanca Dejana Kaloha. Mandatno-volilna komisija bo v skladu s prvim odstavkom 206. člena poslovnika obravnavala 6. točko dnevnega reda na seji zaprti za javnost. 19. septembra 2018 ste sprejeli sklep, predlog za razširitev dnevnega reda z novima a1. in 5a. točko in sicer: a1. je sklep o pravici nadomeščanja poslancev Državnega zbora. Pod 5a. administrative zadeve. Na podlagi smiselne uporabe desetega odstavka 64. člena poslovnika razpravo o predlogih za razširitev dnevnega reda ni mogoča, lahko pa o tem predlogu predstavijo stališča predlagatelji, predlagatelj zadeve in pa predstavniki poslanskih skupin. Predstavitev stališča ne sme trajati dlje od 3. minut. </font><br/>
<font size="4">	Ali želi kdo v imenu poslanske skupine predstaviti stališče o predlogu za razširitev? Ne. Ugotavljam, glasujemo o predlagani razširitvi dnevnega reda seje z novo a1. točko. Pričenjam glasovanje.</font><br/>
<font size="4">	Glasujemo.</font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<font size="4">	Glasujemo o predlagani razširitvi dnevnega reda seje z novo 5a. točko. Pričenjam glasovanje.</font><br/>
<font size="4">	Glasujemo. </font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<font size="4">	Sedaj pa še predlog za spremembo dnevnega reda obravnave. Na prošnjo predsednika Državnega zbora, ki bi želel obrazložiti predlog za imenovanje vodje njegovega kabineta, predlagam, da v skladu s prvim odstavkom 65. člena Poslovnika Državnega zbora spremenimo vrstni res obravnave točk dnevnega reda in sicer tako, da 5a. točko, administrativne zadeve v okviru katere bomo obravnavali predlog predsednika Državnega zbora, obravnavali kot 1. točko dnevnega reda današnje seje. Ali kdo temu predlogu nasprotuje? Ne. Ugotavljam, da ne, zato bomo 5a. točko obravnavali kot 1. točko dnevnega reda. Nekatera gradiva za današnjo sejo ste sprejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim, da na predhodno opozorilo, saj moram v takem primeru v skladu s 101. členom poslovnika sejo zapreti za javnost. </font><br/>
<font size="4">	</font><br/>
<font size="4">	Prehajamo na </font><b><font size="4">5a. TOČKO DNEVNEGA REDA, IN SICER NA ADMINISTRATIVNE ZADEVE. </font></b><font size="4">V okviru katere bomo obravnavali predlog za imenovanje vodje kabineta predsednika Državnega zbora z dne 18. septembra 2018. Predlog ste zaradi varstva podatkov prejeli v varovani predal v sistemu UDIS. K tej točki dnevnega je vabljen predsednik Državnega zbora mag. Dejan Židan. Predsednik Državnega zbora mag. Dejan Židan predlaga Mandatno-volilni komisiji, da na položaj vodje kabineta predsednika Državnega zbora imenuje Darjo Klapš. Odlok o notranji organizaciji, delovnih mestih in nazivih v službah Državnega zbora v drugem odstavku 18. člena določa, da javnega uslužbenca na položaj vodje imenuje Mandatno-volilna komisija na predlog predsednika Državnega zbora.</font><br/>
<font size="4">	Želi predsednik Državnega zbora mag. Dejan Židan predlog dodatno obrazložiti?</font><br/>
<font size="4">	Prosim, izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Spoštovani predsednik, spoštovane poslanke in poslanci in ostali  </font><br/>
<br/>
<b><font size="4">3. TRAK:(MB) – 9.10</font></b><br/>
<br/>
<b><font size="4">	</font></b><font size="4">(nadaljevanje) prisotni.</font><br/>
<font size="4">	Gospa Darja Kapš je po izobrazbi magistrica svetovnih študij. Že v času študija leta 2009 je pridobivala izkušnje v državne upravi, v kabinetu predsednika Vlade je bila sprva pripravnica, nato pa svetovalka v mandatu gospoda Boruta Pahorja in pozneje gospoda Janeza Janše. Leta 2013 je opravljala delo vodje kabineta na Ministrstvo za kmetijstvo in okolje, med leti 2015 do 2018 pa vodja kabineta na Ministrstvo za kmetijstvo, gozdarstvo in prehrano. Ima potrebne vodstvene izkušnje za opravljanja dela na položaju vodje kabineta. Zato vam spoštovane poslanke in poslanci predlagam, da gospo Darjo Kapš na položaj vodje kabineta predsednika Državnega zbora.</font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Najlepša hvala predsedniku Državnega zbora za obrazložitev predloga. Odpiram razpravo. Želi kdo od poslank in poslancev razpravljati? Če ne, zaključujem razpravo. Na glasovanje dajem naslednji predlog sklepa: Mandatno-volilna komisija na podlagi drugega odstavka 18. člena odloka o notranji organizaciji, delovnih mestih in nazivih v službah Državnega zbora na položaj vodje kabineta predsednika Državnega zbora imenuje gospo Darjo Kapš. Pričenjam glasovanje.</font><br/>
<font size="4">	Glasujemo.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	To se pravi za vodjo kabineta predsednika Državnega zbora je bila imenovana gospa Darja Kapš, se opravičujem, prej sem naredil napako. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">A1. TOČKO DNEVNEGA REDA, TO JE SKLEP O PRAVICI NADOMEŠČANJA POSLANK IN POSLANCEV DRŽAVNEGA ZBORA. </font></b><font size="4">Gradivo je objavljeno v računalniškem omrežju Državnega zbora pri EPI. Na sejo sem povabil kandidatki za poslanki, Mašo Kociper in Nino Mavrovič, kandidata za poslanca Gregorja Židana, Janija Möderndorferja in Andreja Šušmelja ter predstavnike Državne-volilne komisije. Uvodna pojasnila, Državni zbor je na 8. izredni seji 13. septembra 2018 za ministre imenoval poslance Marka Bandellija, dr. Mira Miroslava Cerarja, Petra Jožefa Česnika, Rudi Medveda in Zdravka Počivalška. Na tej podlagi je predsednik Državnega zbora zaprosil Državno-volilno komisijo, da obvesti Državni zbor katere kandidatke oziroma kateri kandidati bodo v skladu s 14. členom Zakona o poslancih opravljali funkcijo poslank oziroma poslancev v času, ko navedeni poslanci opravljajo funkcijo ministrov. </font><br/>
<font size="4">	Državno-volilna komisija je Državnemu zboru posredovala sklep o pravici nadomeščanja poslancev Državnega zbora iz katerega izhaja, da v času dokler poslanec dr. Miro Miroslav Cerar opravlja funkcijo ministra, opravlja funkcijo poslanca Državni Jani Janko Möderndorfer, rojen 3. oktobra 1965, stanujoč Suhadolčanova ulica 85, Ljubljana. </font><br/>
<font size="4">	V času dokler poslanec Marko Bandelli opravlja funkcijo ministra, opravlja funkcijo poslanca Državnega zbora Andrej Šušmelj, rojen 8. avgusta 1965, stanujoč Cankarjeva ulica 20, Nova Gorica.</font><br/>
<font size="4">	V času dokler poslanec Peter Jožef Česnik opravlja funkcijo ministra, opravlja funkcijo poslanke Državnega zbora Maša Kociper, rojena 17. julija 1972, stanujoča Ob pristanu 8, Ljubljana.</font><br/>
<font size="4">	V času dokler poslanec Rudi Medved opravlja funkcijo ministra, opravlja funkcijo poslanke Državnega zbora Nina Mavrovič, rojena 2. avgusta 1978, stanujoča Cesta 1. maja 57, Hrastnik.</font><br/>
<font size="4">	V času dokler poslanec Zdravko Počivalšek opravlja funkcijo ministra, opravlja funkcijo poslanca Državnega zbora Gregor Židan, rojen 5. oktobra 1965, stanujoč Ižanska cesta 170, Ljubljana.</font><br/>
<font size="4">	Prejeli smo tudi izjave predstavnikov list kandidatov stranke Alenke Bratušek v drugi in tretji volilni enoti,</font><br/>
<br/>
<b><font size="4">3. TRAK:(MB) – 9.15</font></b><br/>
<br/>
<b><font size="4">	</font></b><font size="4">(nadaljevanje) Stranke modernega centra v tretji in sedmi volilni enoti in Liste Marjana Šarca v šesti volilni enoti iz katerih izhaja, da se odpovedujejo pravici do pritožbe na podlagi 109. člena Zakona o volitvah v Državni zbor zoper sklep Državne-volilne komisije v pravici nadomeščanja poslancev Državnega zbora. Mandatno-volilni komisiji so bila predložena tudi potrdila Državno-volilne komisije iz katerih izhaja pravica do opravljanja funkcije poslank oziroma poslancev namesto poslanca, ki opravljajo funkcijo ministrov. Od Državne-volilne komisije je kdo prisoten? Nihče. Želi kdo od članic in članov komisije o tem razpravljati? Če ne, zaključujem razpravo. V skladu s 13. in 17. členom Poslovnika Državnega zbora dajem na glasovanje naslednji sklep. Mandatno-volilna komisija predlaga Državnemu zboru, da na podlagi 14. člena Zakona o poslancih in 112. člena Poslovnika Državnega zbora sprejme naslednji sklep - v času, ko poslanci opravljajo funkcije ministrov v skladu s prvim odstavkom 14. člena Zakona o poslancih ne morejo opravljati funkcije poslancev, opravljajo to funkcijo v skladu z drugim odstavkom 14. člena Zakona o poslancih od današnjega dne, kar pomeni od dneva seje Državnega zbora. Namesto dr. Mira Miroslava Cerarja, Jani Janko Möderndorfer, rojen 3. oktobra 1965, stanujoč Suhadolčanova ulica 85, Ljubljana. Namesto Marka Bandellija, Andrej Šušmelj, rojen 8. avgusta 1965, stanujoč Cankarjeva ulica 20, Nova Gorica. Namesto Petra Jožefa Česnika, Maša Kociper, rojen 17. julija 1972, stanujoč Ob pristanu 8, Ljubljana. Namesto Rudija Medveda, Nina Mavrovič, rojena 2. avgusta 1978, stanujoča Cesta 1. maja 57, Hrastnik. In namesto Zdravka Počivalška, Gregor Židan, rojen 5. oktobra 1965, stanujoč Ižanska cesta 170, Ljubljana. Pričenjam glasovanje.</font><br/>
<font size="4">	Glasujemo.</font><br/>
<font size="4">	Kdo je za? (16 članov.) Je kdo proti? (Nihče.) </font><br/>
<font size="4">	Ugotavljam, da je predlog sklepa sprejet.</font><br/>
<font size="4">	Nadomestnim poslancem in poslankama želim uspešno delo v Državnem zboru.</font><br/>
<font size="4">	Zaključujemo to točko dnevnega reda.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA, TO JE NA PREDLOG ZA IZVOLITEV V SODNIŠKO FUNKCIJO NA SODNIŠKI MESTI OKRAJNIH SODNIKOV NA OKRAJNEM SODIŠČU V TRBOVLJAH</font></b><font size="4">, ki jo je Državnemu zboru predložil Sodni svet. Del gradiva je objavljen pri EPI, obrazložena predloga Sodnega sveta pa ste članice in člani zaradi varstva podatkov prejeli v varovani predal v sistemu UDIS. K tej in naslednji točki dnevnega reda sem vabil predsednico Sodnega sveta dr. Barbaro Nerat, ali je gospa prisotna na seji? Ni. Očitno ni. Predsednica Sodnega sveta nas je obvestila, da zaradi otvoritvene slovesnosti novih prostorov ter seje Sodnega sveta ne morejo zagotoviti udeleženca na današnji seji. Mandatno-volila komisija v skladu z uveljavljeno prakso zadev brez prisotnosti predlagatelja ne obravnava, kar smo sporočili tudi Sodnemu svetu. Zaradi odsotnosti predstavnika predlagatelja pri tej in naslednji točki dnevnega reda predlagam, da se v skladu z 74. členom Poslovnika Državnega zbora razprava in odločanje o 1. in 2. točki dnevnega reda preložita na eno od naslednjih sej. Na podlagi smiselne uporabe desetega odstavka 64. člena poslovnika, razprava o predlogu za predložitev ni mogoča, lahko pa o tem predlogu predstavijo stališča predlagatelj zadeve, Vlada, če ni predlagateljica in predstavniki poslanskih skupin. Predstavitev stališča ne sme trajati več kot tri minute. Ali želi kdo v imenu svoje poslanske skupine predstaviti stališče o predlogu za preložitev obravnave 1. in 2. točke dnevnega reda. Če ne, dajem na glasovanje naslednji sklep – v skladu z 74. členom Poslovnika Državnega zbora predlagam, da se razprava in odločanje o 1. in 2. točki dnevnega reda preložita na eno </font><br/>
<br/>
<b><font size="4">5. TRAK: (VP) – 9:20</font></b><br/>
<br/>
<font size="4">	(nadaljevanje) od naslednjih sej. Pričenjam z glasovanjem.</font><br/>
<font size="4">	(Za je glasovalo 16.) (Proti ni bil nihče.)</font><br/>
<font size="4">	Ugotavljam, da je predlog sprejet. Točki bosta uvrščeni na prihodnjo sejo Mandatno-volilne komisije. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA, IN SICER NA PREDLOG SKLEPA O RAZREŠITVI ČLANA STATISTIČNEGA SVETA REPUBLIKE SLOVENIJE</font></b><font size="4">. Gradivo, odstopno izjavo ste zaradi varstva podatkov prejeli v varovani predal, ostalo gradivo pa je bilo objavljeno na spletni strani oziroma ste ga prejeli v sistem UDIS. Uvodna pojasnila: Zakon o državni statistiki v 14. členu določa sestavo Statističnega sveta, v katerega tudi državni zbor imenuje tri predstavnike. Magister Bojan Krajnc, ki ga je Državni zbor imenoval za člana Statistične urada Republike Slovenije 19. oktobra 2017, mandat pa mu je začel teči 24. oktobra 2017, je Državnemu zboru predložil odstopno izjavo s tega mesta. Predlog sklepa o razrešitvi magistra Bojana Krajnca, ki ga bo mandatno-volilna komisija posredovala v odločanje Državnemu zboru, ste prejeli kot delovno gradivo. Prejeli pa ste tudi gradivo določitev kandidacijskega postopka za imenovanje člana Statističnega sveta Republike Slovenije, v katerem je naveden predlog sklepa, na podlagi katerega bomo začeli postopek za imenovanje novega člana. Želi kdo razpravljati? Odpiram razpravo. Če ne želi nihče razpravljati, zaključujem razpravo. Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o razrešitvi člana Statističnega sveta Republike Slovenije, s katerim se razreši magister Bojan Krajnc. Pričenjam z glasovanjem.</font><br/>
<font size="4">	(Za predlog je glasovalo 15 poslank in poslancev.) (Proti ni bil nihče.)</font><br/>
<font size="4">Ugotavljam, da je sklep sprejet.</font><br/>
<font size="4">Na glasovanje pa dajem še naslednji predlog sklepa, ki je naveden v delovnem gradivu. »Mandatno-volilna komisija po odločitvi Državnega zbora o razrešitvi člana Statističnega sveta Republike Slovenije pozove poslanske skupine, da ji do vključno četrtka, 11. oktobra 2018, posredujejo predloge kandidatov za eno članico ali člana Statističnega sveta Republike Slovenije.« Pričenjam z glasovanjem.</font><br/>
<font size="4">(Za sklep je glasovalo 15 članic oziroma članov.)(Proti ni bil nihče.)</font><br/>
<font size="4">Ugotavljam, da je predlog sklepa sprejet. Zaključujem to točko dnevnega reda.</font><br/>
<br/>
<font size="4">Prehajamo na </font><b><font size="4">4. TOČKO DNEVNEGA REDA, IN SICER NA UGOTOVITEV PRENEHANJA MANDATA NAMESTNIKA ČLANA DRŽAVNE VOLILNE KOMISIJE IN DOLOČITEV KANDIDACIJSKEGA POSTOPKA ZA IMENOVANJE NOVEGA NAMESTNIKA ČLANA</font></b><font size="4">. Gradivo, obvestilo Državne volilne komisije in delovno gradivo, ste prejeli v sistem UDIS. Uvodna pojasnila. Zakon o volitvah v Državni zbor v 32. členu določa, da imenuje Državno volilno komisijo državni zbor. Sestavljajo jo predsednik, pet članov in njihovi namestniki, od katerih se trije člani in trije namestniki članov imenujejo po predlogih poslanskih skupin, pri čemer se upošteva sorazmerna zastopanost političnih strank. Državni zbor je na seji 17. 11. 2016 sprejel sklep o imenovanju predsednika in članov Državne volilne komisije ter njihovih namestnikov. Na predlog poslanske skupine Levica je bil za namestnika člana Državne volilne komisije imenovan Iztok Majhenič. Državna volilna komisija je 11. 5. 2018 obvestila Državni zbor, da je bil Iztok Majhenič določen za predstavnika liste kandidatov na predčasnih volitvah v Državni zbor, ki so bile 3. 6. 2018. Prvi odstavek 35. člena Zakona o volitvah v Državni zbor določa, da član volilnega organa ne more hkrati kandidirati na volitvah in ne more biti določen za predstavnika ali zaupnika liste </font><br/>
<br/>
<b><font size="4">6. TRAK (VI) 9.25</font></b><br/>
<br/>
<font size="4">	(Nadaljevanje) kandidatov. V skladu z drugim odstavkom tega člena članov volilnega organa funkcija preneha, če sprejme kandidaturo ali je določen za predstavnika ali zaupnika liste kandidatov. Glede na navedeno bomo najprej odločali o predlogu sklepa, ki je naveden v gradivu pod točko 1 in se glasi: »Mandatno-volilna komisija predlaga Državnemu zboru, da se na podlagi drugega odstavka 25. člena v povezavi z 32. členom Zakona o volitvah v Državni zbor in 112. člena Poslovnika Državnega zbora seznani z naslednjim sklepom: Državni zbor na podlagi obvestila Državne volilne komisije z dne 8. 5. 2018 ugotavlja, da je bil Iztok Majhenič določen za predstavnika liste kandidatov na predčasnih volitvah v Državni zbor, ki so bile 3. 6. 2018, zato mu je na podlagi drugega odstavka 25. člena Zakona o volitvah v Državni zbor prenehal mandat namestnika člana Državne volilne komisije.« Na podlagi predloga sklepa, ki je navedeno v gradivu pod točko 2 pa bomo začeli postopek za imenovanje novega namestnika člana Državne volilne komisije. Odpiram razpravo. Želi kdo od podlank in poslancev razpravljati? Kolega Jože Tanko. </font><br/>
<br/>
<b><font size="4">	JOŽE TANKO (PS SDS):</font></b><font size="4"> Hvala lepa za besedo. Samo vprašanje, zakaj pa ta postopek ni bil takrat izpeljan pred volitvami? 11. maja je prišlo obvestilo DVK v Državni zbor. Takrat smo imeli tudi mandatno komisijo še vedno, volitve so bile 3. junija. Sprašujem, zakaj ta postopek ni bil takrat izpeljan? </font><br/>
<br/>
<b><font size="4">	PREDSEDNIK IVAN HRŠAK:</font></b><font size="4"> Pojasnilo je, da takrat ni bilo več sklepčna seja in zaradi tega ni mogel biti ta sklep sprejet. Izvolite. </font><br/>
<br/>
<b><font size="4">	JOŽE TANKO (PS SDS):</font></b><font size="4"> Sedaj ne vem, ali je bila seja sklepčna ali ni bila sklepčna. Takrat smo imeli predsednika Državnega zbora, ki je bil dolžan, ravno tako kot današnji ali sedanji, skrbeti za zakonitost dela Državnega zbora. In sedaj na osnovi te ugotovitve lahko samo ugotovimo, da ta član ni bil pravočasno razrešen iz DVK oziroma se Državni zbor ni seznanil in je opravljal funkcijo v DVK kar naprej, še tudi v času, ko so tekle volitve, čeprav tega ne bi smel. </font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Lahko odgovorim tako, da po predlogu zakona mu v tistem momentu avtomatsko preneha ta mandat in mi smo dolžni, da zagotovimo nadomestnega člana. Želi še kdo? Izvoli kolega Franc Jurša. </font><br/>
<br/>
<b><font size="4">	FRANC JURŠA (PS DeSUS):</font></b><font size="4"> Hvala za besedo. V zaščito predsedniku, tako vprašaje je bilo postavljeno, da predsednik, ki takrat ni vodil Mandatno-volilne komisije na to vprašanje res ne more odgovarjati. Lahko pa mogoče na naslednji seji Mandatno-volilne komisije. </font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Želi še kdo razpravljati? Če ne, zaključujem razpravo. </font><br/>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da se na podlagi drugega odstavka 25. člena v povezavi z 32. členom Zakona o volitvah v Državni zbor in 112. člena Poslovnika Državnega zbora seznani z naslednjim sklepom: Državni zbor na podlagi obvestila Državne volilne komisije z dne 8. 5. 2018 ugotavlja, da je bil Iztok Majhenič določen za predstavnika liste kandidatov na predčasnih volitvah v Državni zbor, ki so bile 3. 6. 2018, zato mu je na podlagi drugega odstavka 25. člena Zakona o volitvah v Državni zbor prenehal mandat namestnika člana Državne volilne komisije.« Glasujemo.</font><br/>
<font size="4">	Kdo je za? (15 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	Glasovali bomo še o predlogu sklepa na podlagi katerega bo Mandatno-volilna komisija poslanske skupine pozvala k predlaganju kandidatov </font><br/>
<br/>
<b><font size="4">7. TRAK (VI) 9.30</font></b><br/>
<br/>
<font size="4">	(Nadaljevanje) za namestnico ali namestnika člana Državne volilne komisije. Predlagam, da je rok za posredovanje predlogov do vključno torka 9. 10. 2018. Se kolegice in kolegi s tem datumom strinjate? V redu. Na glasovanje dajem naslednji predlog sklepa: »Mandatno-volilna komisija pozove poslanske skupine, ki do vključno torka 9. 10. 2018 posredujejo predloge kandidatov za namestnico ali namestnika člana Državne volilne komisije, ki so v skladu s četrtim odstavkom 32. člena Zakona o volitvah v Državni zbor imenuje po predlogih poslanskih skupin, pri čemer se upošteva sorazmerna zastopanost političnih strank.« Glasujemo. </font><br/>
<font size="4">	Kdo je za? (15 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">5. TOČKO DNEVNEGA REDA, NA NADZOR PO 21. ČLENU ZAKONA O INTEGRITETI IN PREPREČEVANJU KORUPCIJE V OKVIRU KATEREGA BOMO OPRAVILI NADZOR PREMOŽENJSKEGA STANJA NAMESTNIKA PREDSEDNIKA KOMISIJE ZA PREPREČEVANJE KORUPCIJE.</font></b><br/>
<font size="4">	21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma predsednika Komisije za preprečevanje korupcije s smiselno uporabo določb tega zakona. Nadzor nad premoženjskim stanjem ureja zakon v petem poglavju v členih od 41. do 46. Poklicni funkcionarji imajo v skladu z drugim odstavkom 41. člena dolžnost sporočiti komisiji podatke o svojem premoženjskem stanju najpozneje v enem mesecu po nastopu funkcije. Glede na navedeno nam je Uroš Novak poročal o premoženjskem stanju po nastopu funkcije namestnika predsednika Komisije za preprečevanje korupcije. Gradivo, in sicer podatke na obrazcu za prijavo premoženjskega stanja ste zaradi varstva podatkov prejeli v varovani predal v sistem Udis. Želi kdo od kolegic in kolegov o tem razpravljati? Vidim, da ne, zato zaključujem razpravo. </font><br/>
<font size="4">	To točko zaključujem z naslednjo ugotovitvijo: »Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki o premoženjskem stanju Uroša Novaka posredovanimi v mesecu dni po nastopu funkcije namestnika predsednika Komisije za preprečevanje korupcije.« </font><br/>
<font size="4">	Zaključujem to točko dnevnega reda. </font><br/>
<font size="4">	Ker bo 6. točka dnevnega reda v skladu s prvim odstavkom 206. člena Poslovnika Državnega zbora potekala brez navzočnosti javnosti prekinjam sejo za 10 minut in jo bomo nadaljevali ob 9.45. Hvala. </font><br/>
<br/>
<b><font size="4">Odprti del seje je bil končan 20. septembra 2018 ob 9.35.</font></b>
</root>