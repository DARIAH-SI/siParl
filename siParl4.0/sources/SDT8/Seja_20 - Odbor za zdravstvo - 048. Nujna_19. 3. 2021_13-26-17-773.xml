<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">48. nujna seja</font></b><br/>
<br/>
<b><font size="4">(19. marec 2021)</font></b></p></div><br/>
<b><font size="4">Sejo je vodila Anja Bah Žibert, predsednica odbora.</font></b><br/>
<b><font size="4">Seja se je začela ob 14.01 uri. </font></b><br/>
<br/>
<b><font size="4">1. TRAK: (NB) </font></b><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Spoštovani kolegice poslanke in kolegi poslanci, vsi vabljeni in prisotni na današnji seji odbora, prav lepo pozdravljeni! </font><br/>
<font size="4">	Pričenjamo 48. nujno sejo Odbora za zdravstvo, ki je sklicana v skladu z 41. in drugim odstavkom 48. člena Poslovnika Državnega zbora in sicer na podlagi zahteve Poslanske skupine LMŠ. </font><br/>
<font size="4">	Obveščam vas, da so zadržani in se seje ne morejo udeležiti naslednji naši člani odbora: Branko Simonovič, mag. Dušan Verbič, mag. Dejan Židan, dr. Franc, Trček in pa Željko Cigler ter Dušan Verbič. To so upravičeni. Imamo pa seveda tudi nekaj nadomeščanj. In sicer, dr. Franca Trčka nadomešča Jani Prednik, lepo pozdravljen. Prav tako mag. Dejana Židana danes nadomešča Matjaž Han, lepo pozdravljeni. Željka Ciglerja nadomešča Primož Siter, lepo pozdravljeni in pa Mag. Dušana Verbiča nadomešča Monika Gregorčič, lepo pozdravljena. </font><br/>
<font size="4">	Prehajamo na določitev dnevnega reda seje odbora. S sklicem seje ste dne 15. 3. 2021, prejeli predlog dnevnega reda seje odbora in sicer, pomen sodelovanja politike in stroke pri sprejemanju ukrepov za preprečevanje širjenja okužb in odpravi posledic epidemije SARS-CoV-2. Zahteva poslanske skupine kot rečeno in vse v zvezi s tem je bilo tudi objavljeno na spletnih straneh. Ker do pričetka seje ni bilo predlogov za razširitev dnevnega reda oziroma za umik točke dnevnega reda, je določen takšen dnevni red seje kot je bil predlagan s sklicem. </font><br/>
<font size="4">	</font><br/>
<font size="4">	Tako prehajamo na </font><b><font size="4">1. TOČKO DNEVNEGA REDA – POMEN SODELOVANJA POLITIKE IN STROKE PRI SPREJEMANJU UKREPOV ZA PREPREČEVANJE ŠIRJENJA OKUŽB IN ODPRAVI POSLEDIC EPIDEMIJE SARS-CoV-2</font></b><font size="4">.</font><br/>
<b><font size="4">	</font></b><font size="4">Dovolite samo kot opomba in pa obvestilo vsem vabljenim, ker se mi zdi to potrebno. Namreč predlagatelj je v svoji zahtevi navedel številne vabljene, tako strokovne službe kot jaz iz tistih seznamov na nek način niti nismo mogli natančno ugotoviti v kakšnem ključu je posameznik vabljen v vseh primerih, tako smo seveda povabili vse, čeprav poznamo vsi določila Državnega zbora, da v času ukrepov je za vsako institucijo vabljen oziroma se naj bi udeležil po en predstavnik institucije. Tako, da mi smo povabili vse. Glede na to, da tudi nismo mogli vedeti pri samem sklicu kakšna bo udeležba teh vabljenih, smo potem se odločili, da v skladu ukrepov in pa morebitnega širjenja Covid virusa ali pa bolezni, da se odločimo za spremembo dvorane, tako da smo prišli iz manjše dvorane v to večjo dvorano, kjer bo na ta način povsem nemoteno delo, in da zaščitimo po naši najboljši moči vse udeležence.</font><br/>
<br/>
<b><font size="4">2. TRAK: (NB) – 14.05</font></b><br/>
<br/>
<font size="4">	(nadaljevanje) Je pa tako, da seveda vabljeni se odzovejo na vabilo, če tako želijo. Se pa v imenu predsedovanja tega odbora opravičim vsem vabljenim, tistim ki pravzaprav sploh niste vedeli ali pa niso vedeli zakaj so vabljeni. Imeli smo kar nekaj klicev, zakaj, kdo, itn., tako da upam, da bodo v prihodnje predlagatelji tudi z vabljenimi uskladili, da ne bo potem teh neprijetnih vprašanj in pa situacij, kajti želimo si, da res sodelujemo na vseh sejah čim bolj kakovostno, seveda z vabljenimi, in da tudi vabljeni vedo na kakšnem in po kakšnem ključu so bili na sejo povabljeni. Toliko za uvod. Vseh vabljenih ne bom naštevala, ker kot rečeno, jih je veliko. Mnogo opravičil imamo, tako da imamo to tudi, upam, da bomo to upoštevali tudi potem v samem zapisniku, da se bo vedelo, da se posamezniki tudi opravičili, jih ne bom naštevala. </font><br/>
<font size="4">	Tako, da bi jaz dala sedaj kar besedo predlagatelju, v imenu predlagatelja Poslanske skupine LMŠ bo predstavljal Jani Möderndorfer, tako da dajem sedaj kar besedo predlagatelju.</font><br/>
<font size="4">	Izvolite. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Hvala lepa predsednica tudi za ta uvod, vse napotke in razlage kako potekajo seje. </font><br/>
<font size="4">	Naj takoj na začetku povem, zato da ne bo kakšnih prav velikih posebnih dilem, ker vidim, da so se nekateri resno pripravljali na to sejo tudi s svojim neprihodom. Namreč vedno so vabljeni različni predstavniki inštitucij in zagotovo gre za gradivo, ki je bilo tudi najavljeno v medijih in nenazadnje na spletnih straneh. Je pa dejstvo, da kadar se vabi, strokovne službe vedno pošljejo samo vabilo, nikoli pa ne pošljejo gradiva in zato dostikrat vabljeni niti ne vedo o čem pravzaprav bo tekla tema. V gradivu je vse razloženo. Seveda, če bi imel kdo interes oziroma, če bi to bilo vprašanje tudi izraženo, bi takoj ustrezno poskrbel, da bi tudi lahko vabljeni dobili gradivo in bi vedeli zakaj so vabljeni. Se pa strinjam, predsednica z vami, ko pravite in se vam tudi zahvaljujem, da ste poskrbeli, da smo v večji dvorani, nenazadnje v bistvu s tem lažje tudi zagotovimo varnost vseh tistih, ki so danes udeleženci na tej seji. Zato še enkrat hvala lepa. </font><br/>
<font size="4">	Naj na začetku za sam uvod, vam obljubim, niti ne bom dolg, ker ni namen danes, da govorim jaz kot poslanec ali tudi si ne predstavljam, da bomo prav veliko govorili sami poslanci in poslanke, kajti kot predlagatelji smo si predstavljali predvsem, da spregovori na tem odboru stroka. Namreč vi vse veste, da je pred kratkim bil na Brdu pri Kranju na pobudo predsednika Republike sklicano srečanje strokovne skupine s predstavniki političnih strank kjer smo tudi kot predlagatelji, nekateri zelo jasno povedali, da se na vsak način mora ta diskusija preseliti v Državni zbor in ne na Brdu pri Kranju, še posebej zato, ker gre za diskusijo za katero danes razen to, da so se pogovarjali o COVID-19, in da mora biti politika poenotena, pravzaprav ljudje ne vedo o čem je tekla pravzaprav beseda niti ne vedo kaj je bilo predstavljeno na tem srečanju. In zato se mi zdi zelo potrebno na začetku povedati, naš namen ni kogarkoli obtoževati. Daleč od tega. Želimo imeti diskusijo na eni kulturni ravni, predvsem pa, da si odpremo in soočimo razlike in poglede na obvladovanje samega COVID-19. Zato bom naštel samo par točk kjer naj bi bile v bistvu neke usmeritve katere teme pravzaprav naj bi se odpirale in kako naj bi tekla ta diskusija. Eno od vprašanj je zagotovo ključno pri sami epidemiji, kar smo tudi v enem letu ugotovili, je vprašanje kdo in na kakšen način komunicira z javnostjo v takšnem primeru ko imamo epidemijo, prav zato,</font><br/>
<br/>
<b><font size="4">3. TRAK: (NB) – 14.10</font></b><br/>
<br/>
<font size="4">	(nadaljevanje) ker danes pri tej množici in vsakodnevnem sporočanju je prišlo do neke vrste empatije in ljudje dobesedno niti več ne spremljajo kaj je pravzaprav z nekim pozitivnim namenom, da bi bili ljudje obveščeni kaj želijo sporočati na tej tiskovni konferenci. </font><br/>
<font size="4">	Druga tema oziroma drug poudarek je zagotovo ukrepi, ki jih imamo, množica ukrepov in z odloki in akti, ki jih je Vlada predpisala, je kar nekaj odlokov oziroma ukrepov, ki pravzaprav so se skozi čas pokazala, da nimajo neke prav posebne funkcije, so pa še vedno v veljavi, kateri so, če so in če sploh so takšni ukrepi seveda. Nobenih trditev ne postavljamo. </font><br/>
<font size="4">	Potem naslednje vprašanje ki je, so učinki omejevalni, restriktivnih ukrepov in kako vplivajo kratkoročno ali dolgoročno in kakšen vpliv imajo na ostale segmente družbe. Tukaj je, seveda bom rekel tudi ta sociološki vidik na kar se tiče teh represivnih ukrepov in pa ta predvsem dolžina, ki jo imamo zdaj že praktično več mesecev, se pravi, če seštejemo prvi in drugi val skupaj in kot kaže, bodo ti ukrepi se nadaljevali zaradi prihajajočega tretjega vala. </font><br/>
<font size="4">	In naslednje vprašanje seveda sam pomen analize, ki bi jo v resnici zdaj po enem letu pa že morali imeti, predvsem iz vidika, da vidimo kako spremljamo samo epidemijo in pa na koncu seveda, ker vsi upamo, da enkrat bo tudi konec te epidemije, da jo bomo obvladali, da seveda pride do nekega resnega dokumenta, ki bo nakazal predvsem tisto kar si želimo vsi vedeti kje so bile storjene napake, pa ne zato, da bi komu očitali, ampak predvsem zato, da jih ob morebitnem pojavu nove epidemije seveda ne bi ponavljali in delali z istimi koraki. Vsi se zavedamo, da je na začetku bil Covid za vse, predvsem tudi za stroko ena velika neznanka na samem začetku in zato je prihajalo do različnih ukrepov, takšnih ali drugačnih, verjamem da z enim samim ciljem kako v bistvu zavarovati človeka in pa predvsem družbo kar se tiče samega širjenja.</font><br/>
<font size="4">	Zato je smiselno se ukvarjati tudi z vprašanjem kje smo s samim oziroma kakšno vlogo je pravzaprav v tej epidemiji imela tudi civilna zaščita, kakšen je status strokovne skupine po načrtu za obvladovanje epidemije. Potem je seveda tukaj tudi število mrtvih in obolelih, ki se znižuje. Cepivo tudi že učinkuje, to lahko vsi vidimo. Farmacija pripravlja nova cepiva za nove seve, ukrepi pa še vedno veljajo eni in isti. Kakšna je sorazmernost ali prekomernost glede na situacijo, seveda so ukrepi v maju mesecu lansko leto pomenili nekaj, septembra nekaj drugega, danes ko pa smo že globoko v mesecu marcu, pa ti ukrepi predstavljajo popolnoma drugo vprašanje. S tem tudi bom počasi zaključil. Je še vprašanje nesorazmernost ukrepov in kako zagotoviti, da bodo le ti ukrepi dejansko dosegli svoj namen. Na tej točki bom zaključil.</font><br/>
<font size="4">	Jaz pričakujem zanimivo diskusijo iz vseh vrst strokovnjakov in verjamem, da bomo politiki v politiki skrbno spremljali in poslušali to razpravo. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa predlagatelju za uvodne misli. </font><br/>
<font size="4">	Zgolj samo v dodatno pojasnilo, ker jaz ne želim prav nič slabega, ampak zgolj konstruktivnost. Poglejte, strokovne službe so delovale tudi pri tem sklicu popolnoma enako kot vedno, poslale so vabila in tudi na vabilu jasno piše kje so gradiva, tako da nihče ni imel problem s tem, da ne bi našel gradiva. Problem je bil samo o tem, spoštovani predlagatelj, da so iz posameznih institucij bili vabljeni tudi do 9 posameznikov, ki med seboj potem ne morejo vedeti, veste, ali so kot posamezniki vabljeni ali so iz naslova tiste institucije vabljeni, zato je samo šlo. In potem smo mi seveda povabili vseh 35,</font><br/>
<br/>
<b><font size="4">4. TRAK: (NB) – 14.15</font></b><br/>
<br/>
<font size="4">	(nadaljevanje) kar seveda ni najbolj pogosto taka množica. Samo to v pojasnilo. Tako, da tudi drugim, da ne bi imel potem kdo občutek, da ali ni prišel na sejo, pa bi moral, itn., zgolj samo zaradi tega. </font><br/>
<font size="4">	Zdaj pa dajem besedo naprej državnemu sekretarju mag. Francu Vindišarju iz Ministrstva za zdravje. </font><br/>
<br/>
<b><font size="4">	MAG. FRANC VINDIŠAR: </font></b><font size="4">Lepo pozdravljeni v mojem imenu. Spoštovane, spoštovani! </font><br/>
<font size="4">	Najprej, da se predstavim. Do enajst dni nazaj sem vodil borbo proti Covidu v tretji največji slovenski bolnišnici, tako da poznam prvi, drugi val. Odločil sem se, da grem poizkusiti še na to področje, da nekatere stvari lahko tudi popravimo. Epidemija COVID-19 je zelo kompleksen problem. Ni to samo zdravstveni, je tudi ekonomski, socialni in verjetno še kakšno drugo področje prekriva. Kar se tiče Ministrstva za zdravje, je ministrstvo zelo hitro imenovalo strokovno svetovalno, posvetovalno skupino za zajezitev in obvladovanje epidemije COVID-19. V tej skupini so prisotni kompetentni strokovnjaki iz različnih področij, ki lahko pripomorejo k izpolnjevanju naslednjih nalog: da pripravljajo strokovne podlage in mnenja za ukrepe tako ministrstva kot seveda tudi Vlade, da tudi preverjajo strokovno utemeljenost ukrepov, da pripravljajo stališča, poročila, navodila, vse skupaj pa seveda temelji na podatkih, ki jih dobivajo iz NIJZ, podatkih ki jih dobivajo svetovne zdravstvene organizacije in evropskega centra za preprečevanje in nadzor bolezni. Seveda tukaj je stroka primarna, se pravi, popolnoma vsaka zadeva mora imeti neko strokovno ozadje. </font><br/>
<font size="4">	Rad bi omenil, da je učinkovitost posameznega ukrepa zelo težko izmeriti. Dva dni nazaj so prišli predstavniki Inštituta Jožef Štefan, kjer so izdelali model na katerem dvajset različnih ukrepov različno ovrednotijo in potem se dobi nek skupni idealni model, ki naj bi čim bolj prispeval k razmerju med ukrepi in pa vplivom na samo epidemijo oziroma število okuženih. Ta model že proučujemo, je bil pa tudi na nekem mednarodnem natečaju, preko 200 udeležencev prepoznan kot drugi najboljši. Tako, da znanje v tej državi imamo. Res pa je, da ga moramo pravilno usmeriti in potem tudi uporabiti. Tako, da jaz se bom res potrudil, da bi njihove izsledke čim hitreje spravili tudi v samo uporabo. </font><br/>
<font size="4">	Ministrstvo za zdravje se je že ves čas epidemije posebej ukvarjalo s socialno-varstvenimi zavodi. Vsi smo vedeli meseca marca lansko leto, da bo to tista borba na kateri bomo padli ali pa zmagali. V ta namen je bila ustanovljena ekipa regijskih koordinatorjev, tako na področju zdravništva kot tudi na področju zdravstvene nege. Ti regijski koordinatorji smo aktivno pristopili v domove starejših občanov, prišli v njihove sredine, skupaj izdelali načrte za obvladovanje okužbe. Vzpostavili smo bele, sive in rdeče cone, pregledali kako je z osebno varovalno opremo in jim pravzaprav svetovali in tudi pomagali pri aktivnostih. Pri tem so bili ves čas vključeni strokovnjaki, predvsem regionalni epidemiologi. Hkrati smo sodelovali v teh skupinah tudi pri zagotavljanju osebne varovalne opreme. 27. marca 2020, kmalu bo eno leto, DSO Šmarje pri Jelšah ni imel nič. Takrat smo potem skušali zagotoviti vsaj minimalno osebne varovalne opreme, da so lahko njihovi zaposleni to začeli uporabljati, da so pristopili do reševanja problema, ki je bil takrat že požar. In pravzaprav jaz sem večkrat uporabil prispodobo, da smo mi stopili v hišo, ki je bila že vsa v plamenih in vemo kakšno prispodobo uporabljajo gasilci v takih primerih. Izjemno pozitivno</font><br/>
<br/>
<b><font size="4">5. TRAK: (NB) – 14.20</font></b><br/>
<br/>
<font size="4">	(nadaljevanje) se nam je pokazala tudi sklep Ministrstva za zdravje, da omogoči, da prve okužene iz domov umikamo v negovalne bolnišnice. Na ta način smo omogočili socialno-varstvenim zavodom, da so se pripravili, da so se lahko organizirali, različne cone in na ta način kolikor toliko učinkovito obvladovali okužbo v svojem področju. Vsi oskrbovanci v domovih, ki so po oceni zdravnikov potrebovali oskrbo, so to tudi dobili. Mogoče samo podatek, ki sem ga tukaj že povedal, iz Šmarij je bilo v bolnišnico Celje premeščeno takrat 27 pacientov. Zato kakršnekoli očitke, da nismo želeli sprejemati, moramo res odločno zavračati in res je moj poziv tukaj, da ne izkoriščamo takšnih izjav, kajti te izjave so potem lahko zelo boleče za posameznike kjer pa se borca s Covidom konča žalostno. Ministrstvo za zdravje je s pomočjo kohezijskih sredstev omogočilo preko 200 delavnic za zaposlene v teh domovih, kako uporabljati osebno varovalno opremo. Pripravili smo delavnice rokovanja s kisikovimi napravami in tudi psihosocialno podporo. Če kaj, so ti zaposleni v teh domovih to nujno potrebovali. Zagotavljali smo prostovoljce, tako prostovoljce iz nezdravstva kot tudi študente medicine in študente zdravstvene nege in tukaj je predvsem zahvala Zbornici zdravstvene in babiške nege, ki je aktivno pripomogla. </font><br/>
<font size="4">	Kar se tiče nadaljnjih ukrepov, seveda nacionalna strategija cepljenja je do problematike COVID-19 pristopila tako, da je najprej zaščitila najbolj ranljive, zato so odstotki danes cepljenih oskrbovancev v socialno-varstvenih zavodih in na žalost nekoliko manjšega deleža tudi zaposlenih kar ugodni. Cepljenih je preko 9 tisoč zaposlenih in uporabnikov. Pomemben ukrep vidimo tudi v testirani. Res je, da je zlati standard testiranja še vedno PCR, in da je dostopnost do teh laboratorijskih preiskav manjša kot bi si jo mi vsi želeli. Z meseci se je ta dostopnost povečevala, hkrati pa smo potem za uvedbo hitrih antigenskih testov omogočali, da je bilo uvedeno 6. 12. 2020, tudi sistematično testiranje zaposlenih in to je zanesljivo spet eden od kamenčkov v mozaiku zakaj v zadnjih dveh mesecih teh težav v socialno-varstvenih zavodih z okužbami precej manj. </font><br/>
<font size="4">	Dodatno je pa treba povedati, da se pa pojavljajo vedno novi sevi in ti nam bodo v prihodnosti zanesljivo povzročali večje težave. Ministrstvo je tukaj že zagotovilo, da bomo vse takšne okužbe lahko tudi sekvencionirali. To pomeni, da bomo prepoznali nove seve pravočasno in lahko bolj učinkovito ukrepali. Eksponentna rast pri angleškem in pa južnoafriškem sevu je pa zaskrbljujoča. Izvedeni so bili številni nefarmacevtski ukrepi od nadzora zaposlenih do zmanjšanja tveganih stikov, samoizolacijo okuženih. Ob tem moramo povedati, da se je epidemiološka služba tudi okrepila, da izpostavimo tudi kaj dobrega. Informatizacija NIJZ na določenih področjih predvsem pri elektronski registraciji cepljenih oseb je ena od stvari, ki nam zdaj že daje pozitivne rezultate. Marsikatera evropska država tega ni imela. K sreči Republika Slovenija je to imela vzpostavljeno že pred epidemijo in zdaj lahko žanjemo, se ne ukvarjamo s problematiko kam bomo te podatke sporočali, kako bomo prišli do neželenih učinkov, da bomo lahko tudi učinkovito ukrepali. </font><br/>
<font size="4">	Kar se tiče pa zagotavljanje cepljenja. Cepljenje do danes imamo cepljenih več kot 177 tisoč oseb z enim odmerkom in preko 90 tisoč z dvema odmerkoma.</font><br/>
<br/>
<b><font size="4">6. TRAK: (NB) – 14.25</font></b><br/>
<br/>
<font size="4">	(nadaljevanje) To pomeni, 10 % precepljeno s prvim odmerkom in skoraj 5 z drugim. Res je, da bi si vsi želeli več, kajti cepljenje je zanesljivo najbolj učinkovito orožje, ki ga pri dokončni zmagi imamo in zaradi tega je dejansko včerajšnja informacija o tem, da lahko koristimo cepivo AstraZeneca popolnoma varno, in da je to cepivo zelo učinkovito, zelo dobrodošla. </font><br/>
<font size="4">	In na koncu dovolite še, da tudi osebno izrazim res pozitivne mnenje tako ministra kot tudi svoje osebno k temu, da je vzpostavljen dialog med stroko in politiko. To kar je bilo 17. na Brdu, je pravi korak. Nobenega problema nimamo, da se lahko srečamo stroka in politika kjerkoli. Slovenija je dovolj lepa in verjamem, da lahko najdemo pravo mesto kjerkoli. Dogovorjeno pa je, da se bomo sedaj lahko srečevali enkrat mesečno oziroma ob kakršnemkoli drastičnem poslabšanju epidemiološke situacije po potrebi tudi prej. Na ta način bomo vsem prebivalkam in prebivalcem Slovenije dali pravi signal, da tudi če bo potrebno sprejemati kakšne bolj drastične ukrepe, bomo takrat stali skupaj, kajti virus ne izbira levi–desni, črni–rdeči, ampak ima svoje zakonitosti in prav je, da te zakonitosti premagamo skupaj, tako da, hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Najlepša hvala. </font><br/>
<font size="4">	Postopkovno, izvolite. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Najlepša hvala, predsednica. </font><br/>
<font size="4">	Glede na to, da se mi zdi, da ustvarjamo nek presedan na tej seji in da smo poslanci prišli predvsem s tem razlogom, da bi poslušali stroko, bi predlagal, da pozovete gostujoče, da poleg svojega imena pri predstavitvi funkcije in inštitucije, ki jo zastopajo, povedo tudi kakšno je njihovo strokovno ozadje, da vemo kdo govori o čem. In se pa bojim, da nas gospod državni sekretar ni mogoče razumel, kar ni tudi nič čudnega glede na to kaj se dogaja zadnje čase predvsem v politiki in je po mojem posledica enosmerne komunikacije in obravnavanja te problematike brez prisotnosti javnosti. Nismo prišli sem nobenega obsojati. Ko sem pozorno poslušal vaše mnenje in sem pričakoval izhodišča, predvsem ukrepe in izpostavili ste dva, zelo pozitivna…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Gospod Pavšič, to več ni… </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ja, samo…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Ne, to več, ta drugi del ni več postopkovni, zato vam, ne bom vam…</font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Samo dve besedi še, gospa…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Ne, ne bom vam dovolila nadaljevati, ker se mi ne zdi korektno.</font><br/>
<font size="4">	Na prvi del absolutno se z vami strinjam in vsak, ki bo bil kot vabljen povabljen, ga bomo zaprosili, da uvodoma tudi pove v kakšnem svojstvu je prisoten in ta vaš postopkovni predlog seveda razumem in je bil tudi moj namen, da takoj ko dam besedo vabljenim, to tudi povem. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ali lahko samo z vami…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Samo, da končam. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ali lahko z vami samo dve besedi, pa boste razumeli. Ni moj namen polemizirati z gospodom sekretarjem…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Poglejte, to ni postopkovni predlog, gospod Pavšič, res ne. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ja, če bi mi pustili povedati do konca, bi ga prepoznali lahko. Okej. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Dali ste ga na začetku, zdaj pa ne morete razlagati, kako predstavniki ministrstva podajo svoje mnenje. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ne. Če bi mi pustili še sekundo, bi razumeli zakaj… / izklop mikrofona/ </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Naprej postopkovni predlog. </font><br/>
<br/>
<b><font size="4">	MATJAŽ HAN (PS SD):</font></b><font size="4"> Predsednica, jaz dr. Vindišarja, državnega sekretarja, izredno dobro poznam, je strokovni direktor celjske bolnišnice. Deset dni je državni sekretar in jaz mislim, da je v prvi fazi zelo dobro nalogo opravil in prosim, da mu vendarle damo vsaj nekaj priložnosti, da se ne bo izgubil v tem političnem teatru. </font><br/>
<font size="4">	Hvala vam lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Nisem razumela vaš postopkovni predlog. </font><br/>
<br/>
<b><font size="4">	MATJAŽ HAN (PS SD):</font></b><font size="4"> Sem ga izrabil. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> V redu. Hvala za poštenost, gospod Han.</font><br/>
<font size="4">	Upam, da bomo naprej dobro sodelovali tudi na današnji seji v želji, če je res iskrena, predlagateljev, da pač slišimo stroko. </font><br/>
<font size="4">	Tako pa dajem zdaj besedo naprej vabljenim, kot rečeno, kdor od vabljenih želi besedo, naj to pokaže z dvigom roke in se potem tudi predstavi. </font><br/>
<font size="4">	Izvolite. </font><br/>
<br/>
<b><font size="4">7. TRAK: (NB) – 14.30</font></b><br/>
<br/>
<b><font size="4">	NINA PIRNAT:</font></b><font size="4"> Hvala lepa. Spoštovana gospa predsednica, spoštovani poslanke in poslanci, spoštovani kolegice in kolegi, spoštovani gostje! </font><br/>
<font size="4">	Sem Nina Pirnat, doktorica medicine, specialistka javnega zdravja, specialistka epidemiologije, postdiplomka na obvladovanju bolnišničnih okužb in tudi bivša direktorica Nacionalnega inštituta za javno zdravje s katerim se je pravzaprav uvod v obvladovanje te epidemije tudi začel. </font><br/>
<font size="4">	Naša življenja že več kot leto dni kroji pandemija. Kot veste, smo bili o pojavu novega virusa v Wuhanu na nacionalnem inštitutu preko zgodnjega sistema obveščanja in zaznavanja prvič obveščeni 31. decembra 2019. Od takrat dalje smo proučevali prav vsa gradiva, ki so bila na voljo o novem virusu, njegovem razvoju, intenzivno sodelovali z mednarodnimi organizacijami in koordinatje skozi skupino za nalezljive bolezni pri Ministrstvu za zdravje. Bilo je res veliko neznank, zato je od takrat potrebnih ukrepih na podlagi takratne trenutne epidemiološke situacije res presojala širša strokovna skupina strokovnjakov različnih strok, ki so jo medresorsko podpirali tudi državni sekretarji iz takratnega pač sistema. Odziv nacionalnega inštituta je bil res hiter, od 10. januarja 2020 dalje in objave prvih informacij o novem koronavirusu in dogajanju na Kitajskem so potem sledila številna navodila, priporočila za slovenski prostor, strokovno javnost, prebivalstvo. Zavedali smo se, da je ravno komunikacija s prebivalstvom ključna, zato je v okviru Ukoma takrat nastal center v katerem so se pod okriljem infektologov, epidemiologov, strokovnjakov za duševno zdravje pa tudi drugih strokovnjakov, študentje medicine odgovarjali na vprašanja javnosti. Pri obvladovanju epidemije je bilo že na začetku jasno, da je treba ukrepe oziroma dejanja usmeriti v dve smeri, eno na zdravstveni sistem, gradnje kapacitet in zagotavljanja zdravstvenega varstva, drugo pa na obvladovanje epidemije v smislu javnega zdravja. In vloga nacionalnega inštituta v epidemiji je, da skladno z državnim načrtom zaščite in reševanja o pojavu epidemije oziroma pandemije pri ljudeh spremljali razvoj le te in potem ministrstvu za zdravje predlaga ukrepe za zaščito prebivalcev Slovenije. Epidemijo morajo voditi epidemiologi, ki so strokovnjaki s tega področja. Zakaj? Pri uvedbi ukrepov namreč upoštevajo širši pogled na zdravje prebivalstva. Najprej od zaščite ljudi pred nalezljivo boleznijo pa do tega kako bodo ukrepi vplivali in posegali na ostala področja zdravja prebivalstva in blagostanju. Pri uvajanju ukrepov se moramo ves čas zavedati načela sorazmernosti, saj z njimi močno vplivamo na zdravo populacijo, seveda pa na dolgoročni vpliv na zdravje vseh. Zdravo prebivalstvo, ko planiramo ukrepe, ni kritično bolno. Z ukrepi posežemo v njihov vsakdan, v delo, v družino, v ekonomsko varnost in včasih tudi v svobodo.</font><br/>
<font size="4">	Zato mora biti vsak ukrep podan pravočasno, da se lahko prebivalci nanj pripravijo in mora biti tudi dobro obrazložen. Ključno pa je, da je vsak predlagan ukrep tudi izvedljiv v praksi. Če ga ni, ga prebivalci ne morejo upoštevati. Če se pa ob tem recimo izrekajo še kazni, pa potem povzročamo nezadovoljstvo ali pa celo stisko zaradi večjega poseganja v pravice. Posledica tega je, da se prebivalci potem izogibajo kazni, ne razumejo pa ključnega, kako se nalezljive bolezni prenašajo, kako se širijo in kaj lahko sami storijo, da to preprečijo. Poglejte, nujen in izjemno smiseln ukrep, ki ga podpira celotna strokovna javnost je izolacija v primeru bolezni ali pa karanteno v primeru rizičnega stika, pa vendar ta ukrep bo veliko manj učinkoviti, če država hkrati ne zagotovi 100 % izpada dohodka za na domu izolirane osebe. Posamezniki se namreč zaradi poslabšanja finančnega položaja predpisanega ukrepa ne držijo. V veliki študiji učinkovitosti nefarmacevtskih ukrepov, ki je bila objavljena novembra 2020 v reviji Nature, so pregledali,</font><br/>
<br/>
<b><font size="4">8. TRAK: (NB) – 14.35</font></b><br/>
<br/>
<font size="4">	(nadaljevanje) vrednotili in modelirali več kot 6 tisoč ukrepov iz 79. držav in pa tudi posledice, ki so jih potem preverjali na 226. državah s 24 tisoč izhodi. Ta raziskava je pokazala, da so bili v prvem obdobju epidemije, govorim predvsem v času od marca pa tam nekako do avgusta, v svetu izjemno učinkoviti ukrepi, policijska ura, prepoved manjših druženj, zaprtje v domove, omejitev do površin in krajev kjer se ljudje dlje časa zadržujejo, obvezno delo na domu, zaprtje izobraževalnih ustanov. Ko se je pa kasneje preverjalo učinke teh ukrepov, pa se je izkazalo, da so imeli ti radikalni ukrepi poleg tega, da so učinkovito obvladali epidemijo, pa tudi številne škodljive posledice. Zaprtje šol je prekinili izobraževalni proces, privedlo je do mnogega poslabšanje prehrane, stresa, socialne izolacije pri otrocih, še povečevanja neenakosti. V mnogih državah je zaprte ljudi v domove močno povečalo stopnjo nasilja v družini, kar je predvsem izrazito vplivalo na ženske in otroke. Istočasno pa je ponekod tudi močno vplivalo na zdravje in preživetje pacientov, saj zaradi zaprtja v domove omejilo dostop do zdravstvene oskrbe. </font><br/>
<font size="4">	Kako je bilo pri nas? Tudi v Sloveniji se je uporabljal recimo slogan »ostani doma«, ostati doma mogoče zveni preprosto, ampak biti doma in zgolj doma ne vpliva dobro na posameznikovo zdravje in počutje. Fizična in socialna neaktivnost poslabšata različne kronične bolezni, povišajo se dejavniki tveganja zaradi opustitve zdravega življenjskega sloga, zelo neugoden je tudi vpliv na duševno zdravje. Kako bo epidemija Covid dejansko vplivala na duševno zdravje pri nas, bo pokazal čas. Že danes pa vemo, da se je duševno zdravje mnogih prebivalcev Slovenije poslabšalo, povečalo se je nasilje v družini, pred epidemijo recimo je nasilje v družini oziroma v partnerskem odnosu doživljalo cca 1,9 udeležencev raziskave, med epidemijo je odstotek narasel na 2,9. To so izsledki raziskave za oceno potreb po psihosocialni podpori med epidemijo COVID-19. Med ukrepi države, ki smo jih bili deležni, so bili tudi zaprtje šol, prepoved organizirane športne vadbe, prepoved uporabe igrišč in zadrževanje na prostem. Ob tem smo zabeležili potem upad prav vseh gibalnih sposobnosti pri otrocih in mladosti tako pri fantih kot pri dekletih. Splošna gibalna učinkovitost pri povprečnem slovenskem otroku je bila po dvomesečnem omejevanju gibanja upadla za več kot 13 %. Seveda se moramo zavedati, da to ima potem dolgoročne zdravstvene kot tudi dolgoročne finančne posledice, ker se razvijajo potem lahko tudi bolezni zaradi teh kroničnih posledic. Mnogi ukrepi, ki jih je sprejela država, so bili seveda nujni, potrebni za zajezitev širjenja virusa, a žal med njimi tudi taki, ki niso bili smiselni, na kar je opozarjala epidemiološka stroka.</font><br/>
<font size="4">	Na primer, uporaba rokavic, ko smo šli v trgovino, to je bilo zaradi škodljivosti za zdravje kmalu preklicano. Podobno se je zgodilo z ostalimi ukrepi brez strokovne podlage kot na primer, razkuževanje večstanovanjskih stavb, nošenje mask na prostem v naravi, kjer je bila dovolj velika distanca in podobno. Še enkrat, ta raziskava iz novembra, pa tudi naši podatki kažejo, da je nujno, da se politika in Vlade usmerijo k malo strogim ukrepom, ki bodo iskali ravnovesje med koristmi in pomanjkljivostmi. V tej veliki raziskavi iz novembra, so se praktično kot enako učinkoviti, ampak mnogo cenejši kot ukrepi »lockdowna« pokazali naslednji ukrepi, predvsem aktivna komunikacija z različnimi javnostmi, ukrepi namenjeni izobraževanju, komunikacijske kampanje po katerih razumemo kako se virus prenaša, širi in kako to preprečujemo.</font><br/>
<font size="4">	Javnost mora razumeti, kako posamezni ukrep prispeva k zmanjševanju virusa, zato je treba ves čas spodbujati ljudi, to pravi tudi raziskava, da upoštevajo higienske ukrepe, zračijo, se ne družijo v zaprtih slabo zračenih prostorih, vzdržujejo medosebno razdaljo, upoštevajo ukrepe za varnost na delovnem mestu in če zbolijo z akutno okužbo dihal, res ostanejo doma. Raziskava je tudi poudarila, da je treba komunikacijo poudariti oziroma nasloviti na ciljne javnosti. Recimo velik vpliv na širjenje epidemije je imela,  </font><br/>
<br/>
<b><font size="4">9. TRAK: (NB) – 14.40</font></b><br/>
<br/>
<font size="4">	(nadaljevanje) zmanjšanje epidemije objava smernic in protokolov o varnosti pri delu posebej za menedžerje, posebej za zdravstvene delavce. In poudarila je tudi, da komunikacijo prilagodimo na tiste skupine, ki imajo prevladujočo vlogo pri spodbujanju širjenja COVID-19. Če to apliciramo na Slovenijo, bi to pomenilo na delodajalcev, da prilagodijo svoje delovne procese in pa predvsem na mlajše odrasle, ki imajo zaradi samega virusa v zdravstvenem smislu vendarle manj težav. </font><br/>
<font size="4">	Raziskava Nature je poudarila, da so vsi ti ukrepi nezavezujoči vladni nasveti ob mnogo nižji ceni izvedbe pa so imeli zelo podoben učinek kot omejevalni, dragi, obvezni ukrepi, ki so bili podprti v nekaterih državah z vojaškimi ali pa v drugih s policijskimi sankcijami. Samo komuniciranje o pomenu fizične distance na primer je bilo le malo manj učinkovito kot zakonska uvedba s trdim nadzorom istega ukrepa, torej distanciranja. </font><br/>
<font size="4">	In kako naprej po vseh teh izsledkih? V Sloveniji imamo številne strokovnjake s področja kriznega komuniciranja, ki seveda lahko in morajo pomagati pri obvladovanju epidemije. Ta trenutek moramo biti odcepljeni v izboljšanje zaupanje v cepljenje, saj bo prav visoka precepljenost pomembno vplivala na širjenje virusa. Moramo se tudi zavedati, da nesmiselni oziroma slabo pojasnjeni ukrepi hitro zamajejo zaupanje javnosti. Pri vseh teh ukrepih, to tudi poudarjajo številne študije, je zato nujna dvosmerna komunikacija, torej ves čas z različnimi skupinami, z vsemi, le-ta mora biti izjemno spoštljiva, temeljiti mora na dokazih, predvsem pa ne sme podcenjevati ljudi in to ključen namen komunikacije ni sporočanje novosti, ni sporočanje sprememb, ampak je izobraževanje, pojasnjevanje, učenje o nalezljivih bolezni, o njihovem prenašanju ter seveda sprotno odgovarjanje na vse dileme, vprašanja, dvoje posameznikov, ker če tega ne počnemo, to so nas tudi učili na delavnici iz WHO, se nam zgodi to, da si ljudje vzpostavijo vzporedne kanale, Facebook, Instagram, Twitter, karkoli, ker samo opolnomočeni prebivalci v Sloveniji lahko spremenijo svoje vedenje in s tem preprečijo širjenje virusa. </font><br/>
<font size="4">	Naj na koncu poudarim, da je seveda potrebno učinkovitost ukrepov za obvladovanje širjenja stalno analizirati, saj je to za načrtovanje nadaljnjih ukrepov ključno. Že večkrat danes omenjene raziskave je tudi apelirala, da se naj ukvarjamo s specifičnimi okolji, lokalnimi okolji zaradi tega, ker je ukrep v mestu lahko drugačen kot ukrep na deželi in ukrep v manjši šoli drugačen kot v večji šoli, ko pa nek ukrep uvedemo, je izjemno pomembno, da ga uvedemo pravočasno in da ga res primerno obrazložimo. </font><br/>
<font size="4">	Hvala lepa.   </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi vam. </font><br/>
<font size="4">	Naprej vabim vabljene. Nihče. Torej se zahvaljujem vsem vabljenim… A, zdajle ste dvignil roko. Ja, hvala za pomoč.</font><br/>
<font size="4">	Izvolite. </font><br/>
<br/>
<font size="4">	</font><b><font size="4">PROF. DR. IZTOK TAKAČ: </font></b><font size="4">Lepo pozdravljeni! Hvala za besedo, spoštovana gospa predsednica, gospe in gospodje. Iztok Takač, v. d. dekana Medicinske fakultete Univerze v Mariboru in strokovni vodja Klinike za ginekologijo in perinatologijo UKC Maribor. </font><br/>
<font size="4">	Na kratko bi povedal kaj se je dogajalo v teh mojih dveh funkcijah, v tej zadnji zimi 2020-2021, ko smo se srečali s tem novim valom epidemije. Kot veste, medicinska fakulteta Univerze v Mariboru vpisuje letno približno 86 vpisnih mest, na koncu iz tega pride približno 100 vpisanih vsako leto že od leta 2004 naprej, tako da smo do današnjega dne naredili v Sloveniji približno tisoč zdravnikov splošne medicine v samem Mariboru. Številka v Ljubljani je približno dvakrat večja, tako da imamo nekako eno primerjavo, eno razumevanje tega razmerja. </font><br/>
<font size="4">	Z letošnjim letom pričenjamo študij dentalne medicine kjer bomo razpisali 20 vpisnih mest, kar pomeni, da se bo nekje okrog 25 študentov na teh 20 mest vpisalo. </font><br/>
<br/>
<b><font size="4">10. TRAK: (NB) – 14.45</font></b><br/>
<br/>
<font size="4">	(nadaljevanje) Zakaj so te majhne diskrepance v  številkah? Zato, ker govorimo o tako imenovanem statističnem repu in tisti zadnji študentje, ki imajo enako število točk, dejansko vsi pridejo v ta letnik. To se je sedaj v zadnjih letih od leta 2004 pokazalo, da vsako leto nekje plus 20 študentov na 80 do 86 razpisanih mest. Tudi letos bomo povečali vpis za 20 študentov splošne medicine, kar bo skupaj z dentalno medicino 25 plus 25 generiralo novih 50 študentov obeh smeri in v šestih letih kolikor traja študij medicine do leta 2026, računamo da bi na ta način sproducirali 300 dodatnih zdravnikov več kot pa bi jih sicer, če bi ostajali na do lanskega leta razpisnih številkah. To je nekako naš prispevek k reševanju ne samo te situacije, ki nas je lanskega leta prizadela, ampak tudi splošnega pomanjkanja zdravnikov in slabe dostopnosti prebivalstva do hitre, kakovostne in učinkovite zdravstvene storitve. Seveda v samem tem lahko polemiziramo, vendar mislimo, da je naša primarna naloga, da izobrazimo zdravnike, naloga nas vseh, širše družbe in tudi vas, cenjene gospe in gospodje pa je, da te zdravnike obdržimo v Sloveniji. Kako jih bomo obdržali v Sloveniji? Nikakor ne s povišanjem plač ali podobnimi manevri, pač ko jih bomo obdržali v Sloveniji, če jim bomo ponudili atraktivna delovna mesta, možnost strokovnega in osebnega razvoja in seveda druge pogoje za življenje, ki jih imajo, če se preselijo za 50 ali pa 100 kilometrov proti zahodu, severu ali pa na žalost tudi že vzhodu. Za to pripravo pogojev seveda mi ne moremo kot dežela, država, narediti nekaj čez noč, ampak s temi koraki o katerih zdaj govorim, morda v petih, desetih letih vseeno pridemo na nekoliko boljšo situacijo kot smo jo bili izpostavljeni leta 2019, ko nas je udaril prvi val epidemije, ko smo v UKC Maribor in gospod sekretar bo to potrdil, ker se je podobna situacija dogajala tudi v Celju, v Ljubljani in seveda tudi v vseh ostalih bolnišnicah po Sloveniji od nekaj čez 3  tisoč zaposlenih v UKC Maribor smo jih imeli v določenem trenutku več kot 700 na bolniškem staležu, varstvu otrok, v izolaciji, itn.</font><br/>
<font size="4">	Se pravi, četrtina kadra čez noč dejansko ga več nimaš, vi pa veste, da je treba 24-urno delo, sobote, nedelje, prazniki, turnuse in tako non stop vzdrževati in kader je izčrpan. Ni izčrpan samo v Mariboru, izčrpan je po celotni Sloveniji in ta izčrpan kader seveda potrebuje neko, tudi moralno in kakršnokoli drugo podporo za katero mislim, da ta država jim jo lahko ponudi. Že to, da se aktivno obe fakulteti, tako ljubljanska kot mariborska trudimo s povečevanjem vpisa vsako leto za približno skoraj četrtino svojega rednega vpisa, ob tem, da seveda prostorske kapacitete tako v Ljubljani kot v Mariboru ne omogočajo, da bi ta vpis lahko perpetualno izvajali vsa leta ne da bi vložili nekaj dodatnih naporov tako v kader, ki bodo ta zdravniški kader izobrazili, kot tudi v prostorske in seveda tudi infrastrukturne vloge. Za Medicinsko fakulteto v Ljubljani smo ravnokar v zadnjih štirinajstih dnevih v intenzivnih dogovarjanjih, da se bomo nekako udeležili skupnih projektov in natečaje v skladu za odpornost in okrevanje, in spoštovane gospe in gospodje, tukaj bomo potrebovali vašo pomoč, ne moremo izboljšati standard naših bolnikov.</font><br/>
<font size="4">	Sam prihajam iz ginekologije in porodništva kjer se v Mariboru ukvarjamo tudi z rakom dojke in verjemite mi, pogoji v katerih naši pacienti, pacientke se morajo zdaj zdraviti sploh v pogojih epidemije, niso vredni 21. stoletja. Po 8 pacientov v eni sobi, postelje so po sredini, kako to izgleda verjetno veste in tudi posebnih prostorov za paliativne paciente, ki umirajo in bi bili lahko deležni tudi seveda obiskov svojcev, itn., o tem lahko samo sanjamo. </font><br/>
<br/>
<b><font size="4">11. TRAK: (NB) – 14.50</font></b><br/>
<br/>
<font size="4">	(Nadaljevanje) Torej, situacija je izredno resna. Na terenu to vsi verjetno dobro veste in tukaj apeliram na vas, da bomo mi kot medicinske fakultete, kot s prof. Švabom sva bila dogovorjena, da zastopam tudi njegovo stališče, bomo naredili vse kar lahko naredimo, da maksimalno povečamo produkcijo zdravniškega kadra, seveda pa bomo prosili vas za podporo pri tudi ostalih projektih, ki pomenijo, da bo ta kader potem lahko tudi ostal tukaj in pa, da mu bomo zagotovili neke vrste ustrezno infrastrukturo, možnost osebnostnega razvoja, to pa nekako vidimo v prihodnjih petih do desetih letih, če dobimo neke določene injekcije ravno iz tega pravkar aktualnega sklada za okrevanje in odpornost, ki kot veste, ima zdravstvo na srečo v evropskem merilu na visoki, visoki prioriteti in naša domača naloga mislim, da je, da pripravimo ustrezno dokumentacijo tukaj mi zdravniki seveda nismo tisti, ki bi lahko to sami naredili, potrebujemo podporo profesionalcev, ki bodo potem to dokumentacijo tudi primerno predstavili na evropskem nivoju, da bo tudi Republika Slovenija imela od tega čim več. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa tudi vam. </font><br/>
<font size="4">	Dovolite, da se tako vam oziroma vaši fakulteti kot ljubljanski, iskreno zahvaljujemo za trdo delo in v želji, da res dobimo čim bolj kakovosten kader, ki bo ostajal seveda v naši državi. </font><br/>
<font size="4">	Še kdo? Ja. Izvolite, dr. Krek. </font><br/>
<br/>
<b><font size="4">	MILAN KREK: </font></b><font size="4">Hvala lepa. Lep pozdrav parlamentu! </font><br/>
<font size="4">	Vsaka diskusija je dobra, tudi ta današnja. Jaz upam, da bomo bolj enotni izstopili skozi vrata, ko bomo šli domov. </font><br/>
<font size="4">	Prvo je treba vedeti, da stroka ob začetka epidemije ni bila tako dobro usposobljena in da je vse vedela kot se danes govori. Veliko stvari je bilo neznanih, veliko. Pač govorimo lahko o kliniki ali pa o epidemiologih ali pa komurkoli, ki je na tem delal. In še nekaj je. Virus nas preseneča iz dneva v dan, čeprav danes mislimo, da vemo vse o njem, smo daleč od tega. Tako. Mene, jaz v tem letu lahko samo to povem, da imam vedno nova in nova presenečenja. </font><br/>
<font size="4">	Druga stvar, ki je pomembna, je vsaj stroka v naši hiši… A ja, se opravičujem, poslancu, jaz sem Milan Krek, direktor Nacionalnega inštituta za javno zdravje. Moja izobrazba, specialist javnega zdravja, zdravnik, poleg tega sem študiral tudi sistemsko družinsko terapijo kar mi zelo pomaga pri vodenju, delal sem tudi menedžment, tako da imam tudi to izobrazbo in to pri dr. Purgovi, ki jo poznate verjetno na Bledu, ki je zelo kvalitetna. Poleg tega sem imel tudi epidemiologija s področja otrok in nalezljivih bolezni, AIDS, / nerazumljivo/, Hepatitis C, itn., tako da imam kar bogato znanje na tem področju in poleg tega sem v vodstvenih, bom rekel, strukturah zdravstva že preko 35 let, tako da ni to nekaj novega za mene kar zdaj delam. 	</font><br/>
<font size="4">	Torej, če nadaljujem. Ko sem jaz prišel v ta zavod, smo bili soočeni s tem, da je bil sposoben treisat 30 ljudi. Ker je prišlo do več kot tega še pod Vlado gospoda Šarca, smo takrat potem razglasili epidemijo ker nismo bili sposobni več obvladovati situacijo. Danes smo sposobni obvladovati do 500 primerov, torej preko 10-krat smo povečali svoje kapacitete. </font><br/>
<font size="4">	Drugo. Bili smo z IT, z Informacijsko tehnologijo predvsem na področju epidemiologije na treh, nismo takorekoč ročno zbirali podatke in z dr. Fafanglom sva v zadnjih mesecih ogromno energijo vložilo v to in z našimi kolegi, da smo sploh vzpostavili te osnovne informacijske </font><br/>
<br/>
<b><font size="4">12. TRAK: (NB) – 14.55</font></b><br/>
<br/>
<font size="4">	(Nadaljevanje) poti. Kolegi iz sledilnika bodo lahko povedali, da smo se tam nekje slišali 3. marca, ko so oni, pa še nekateri, nas je bilo takrat kar precej, ko smo hoteli vzpostaviti neke informacijske baze, pa smo ugotovili, da nacionalni inštitut ni sposoben dati osnovnih podatkov za to, da bi lahko sledili epidemiji. </font><br/>
<font size="4">	Druga stvar, epidemiološka stroka v slovenskem prostoru je izrazito podhranjena, ampak res izrazito. Nekdo, ki je mogel skrbeti vsa ta leta za razvoj epidemiološke stroke, za to ni skrbel. Ni zagotovil dovolj epidemiologov, ni zagotovil dovolj ostale infrastrukture. Mi smo morali nakupiti celo vrsto računalnikov v času, ko jih nismo mogli pod nobenim pogojem dobiti, ker jih pač nismo imeli. Smo morali izobraziti ogromno ljudi zato, da smo sploh prišli do teh podatkov, ki jih imamo zdaj, in da jih lahko pošiljamo tudi kolegom s Covid sledilnika. Dejstvo je, da se nekatere stvari dajo rešiti ad hoc pa na hitro, ampak vi ne morete enega specialista epidemiologije narediti v dveh mesecih in tudi kakšnih drugih struktur ne morete postaviti v dveh mesecih, ker rabite za to nekaj let. In ta zanemarjenost tega področja nas krepko tepe. To je ta prva stvar, ki sem vam hotel povedati. </font><br/>
<font size="4">	Druga stvar. Strokovne skupine in delovanje strokovne skupine. Mi imamo zdaj že drugo strokovno skupino. Prva strokovna skupina, ki je vodila prof. Beovićeva, je bila zelo multidisciplinarna, iz različnih strokovnjakov, delovali smo takorekoč 24 ur na dan preko WhatsApp, potem smo imeli skoraj dnevne seje Zoom, potem smo imeli tudi redne fizične seje občasno in kako smo delovali. Delovali smo tako, da so prihajala vprašanja, teh vprašanj je bilo izredno veliko, ki so prihajala tako iz Ministrstva za zdravje kot drugih ministrstev in vladnega nivoja in potem smo skušali dobiti ob vsakem vprašanju soglasje, da smo lahko potem s tem soglasjem prišli na Vlado in moram reči, da večina naših zahtev in naših predlogov je Vlada tudi sprejela, jih implementirala. Smo imeli pa en velik problem tudi mi v strokovni skupini, ker je morala Vlada zaradi sklepa Ustavnega sodišča na 7 dni preverjati ali so ukrepi v redu ali niso. To je izredno obremenjevalo strokovno skupino, ker smo morali iste ukrepe, ki smo jih imeli vedno ponovno in ponovno preverjati in jih podeljevati, itn. Ta poseg Ustavnega sodišča v strokovno delo se mi je zdelo z mojega vidika zelo neumesten in se mi zdi tudi grob poseg v delo strokovne skupine. Ukrepi so bili zelo dobro načrtovani in narejeni na podlagi podatkov, ki smo jih spremljali na svetovnem nivoju.</font><br/>
<font size="4">	Pri tem moram reči, da nam je Covid sledilnik izredno dobro pomagal, tudi njihove projekcije, ki smo jih redno uporabili, tudi projekcije nekaterih drugih kolegov, ki so bili modelarji in smo skupaj gradili nek sistem kako se ubraniti temu virusu. Zato lahko rečem danes, da je bilo sodelovanje med strokami zelo dobro. Jaz v vsem tem času nisem srečal enega strokovnjaka, ki bi mi rekel, da noče z mano sodelovati, pa tudi nisem imel nobenega strokovnjaka, ki z mano ne bi hotel sodelovati, tako da stroka je bila tukaj, lahko vam rečem, zelo povezana. Seveda smo pa vsi imeli primanjkljaje, ne samo mi, ampak tudi druge. </font><br/>
<font size="4">	Potem izkušnje iz prvega vala so nam marsikaj pomagale, da smo videli, da nekatere stvari niso šle najboljše in smo počitnice izkoristili za ureditev DSO. DSO so bili vseskozi šipka točka. To smo že videli v prvem valu, v drugem valu se je pa tudi kasneje pokazalo, da so šibka točka. Narejeno je bilo vrsto dokumentov, s katerimi sta oba ministra urejala to področje, </font><br/>
<br/>
<b><font size="4">13. TRAK: (NB) – 15.00</font></b><br/>
<br/>
<font size="4">	(Nadaljevanje) potem je bilo ureditev nabave opreme. Mi smo bili ob drugem valu, ko je prišel za štiri mesece, absolutno preskrbljeni tudi za najhujšo varianto. Poleg tega so imele še vse inštitucije tudi za dva do tri mesece rezerve, tako da smo dejansko bili zelo dobro pokriti. Potem smo izdali izredno veliko priporočil. Samo na našem inštitutu je nekaj fasciklov tega. Potem smo zagotavljali tudi posteljni fond. Tudi sedanji sekretar je bil nekoč na enem sestanku kjer smo se pogovarjali kako in kaj naprej, ko smo s projekcijo videli, da je treba tudi 500 ali več postelj zagotoviti, ne samo sto in smo to tudi naredili. To se pravi, postelje so bile zagotovljene, kadri so bili zagotovljeni, sistem medsebojnega sodelovanja med bolnišnicami je izredno dobro vodil dr. Karota. Potem tudi zagotavljanje kadra, je bilo težko, lahko priznam, zelo težko, ker smo morali marsikakšne ukrepe speljati, da smo lahko preusmerili kader iz preventivne dejavnosti ali iz drugih dejavnosti v kurativo, in da smo lahko obvladali situacijo in lahko tudi tukaj rečem za to mizo, da so bili tudi trenutki, ko smo bili tik pred mejo, da ne bomo morali več nobenega sprejeti v sistem posteljnega fonda, ampak vedno so se še našle postelje. To je bilo prav čudežno, da tudi, ko smo bili čisto na koncu, se je našla kakšna prosta postelja. </font><br/>
<font size="4">	Vzporedno je teko izredno veliko Webinarjev, ker smo izobraževali kadre na vseh nivojih, na DSO, na osnovnem zdravstvu, bolnišnično, torej smo vzporedno zelo zelo veliko delali na izobraževanju, ker smo vedeli, da bo problem prišel. Mimogrede vam lahko povem, ko sem junija govoril, da bo drugi val prišel, me je nekdo celo kazensko ovadil, da strašim ljudi da bo drugi val prišel in moram reči, da tudi taki so bili in tudi marsikaj se je slišalo takrat, da drugega vala itak ne bo in da pretiravamo, itn., ampak mi smo se vztrajno pripravljali na drugi val. Pred drugim valom pa ste verjetno že vsi pozabili, je bil pa tako imenovani balkanski val, ki se je začel v severni Makedoniji, se širil potem preko južnih republik iz katerih prihajajo v naše prostore zelo veliko delavcev in preko njih je vstopal tudi v naš prostor in v naš prostor je tudi vstopal preko turizma, ki se je poleti odprlo na hrvaškem morju in smo takrat imeli kar že težko situacijo. </font><br/>
<font size="4">	Zakaj je ta drugi val bil toliko hujši? Zato, ker nismo šli iz nule, ampak smo šli že na neko osnovo. Mi smo bili, že ko smo začeli, ko je začel drugi val rasti, smo že nekaj imeli tudi že okuženih in smo imeli tudi že virus v naših krajih. Zato je tudi ta drugi val malce drugačen. Bom potem na grafih pokazal, da boste videli zakaj so se stvari tako dogajale, da boste tudi dobili odgovor zakaj so bile šole toliko časa zaprte. </font><br/>
<font size="4">	Dopolnili smo tracing sistem. Mi imamo zdaj tri tracing centre kjer imamo po 20 ljudi zaposlenih in smo to delajo kar nam je zelo omogočilo zelo kvalitetno delo tudi na tem področju. Zdaj moram spet reči, zelo rado se godi, da mi nič več ne »trejsamo«, da nič več ne sledimo. To sploh ni res. To sploh ni res in bi rad končno enkrat povedal, da se naj s tem neha. Mi vsakega človeka, ki je okužen, pokličemo in mu damo navodila, hkrati mu damo tudi navodilo za vse njegove s tike in tako, da mi delamo to naprej. V šolah imamo to poseben sistem kako sledimo in pa tudi v podjetjih, tam kjer so večja podjetja, imamo to urejeno, tako da zadeve niso nekontrolirane. Torej v tem trenutku smo vzpostavili sistem, informacijski, na tem področju epidemiologije, ki je nujen in v tem trenutku zbiramo podatke,</font><br/>
<br/>
<b><font size="4">14. TRAK: (NB) – 15.05</font></b><br/>
<br/>
<font size="4">	(Nadaljevanje) ki so nujni in seveda tudi marsikdo, ki bi želel še kakšen podatek več, težko razume, da mi pač ne moremo več kot toliko dati, zato ker nimamo še software pa hardware urejenega, ker nekdo v preteklih letih tega ni naredil, preprosto te domače naloge ni naredil in ker je ni naredil, mi pač tega ne moremo imeti. Naj vam povem, da sem, v letošnjem letu nam je uspelo končno serverje zamenjati na inštitutu, tako da smo bili, in ker imamo v pogonu Z-Net, to se pravi, informacijsko bazo za celo Slovenijo, je bilo že kar malo kritično, da nam to pade in smo k sreči tudi to zamenjali. </font><br/>
<font size="4">	No, zdaj v tem trenutku je izhodna strategija seveda cepljenje. Ja, seveda bomo šli v promocijo cepljenja, ko bomo imeli dovolj cepiv. Trenutno imamo cepiva za najbolj kritične populacijske skupine, to se pravi, 60 in več in pa AstraZeneco uporabljamo za populacijsko skupino pod 65. Danes se je recimo cepila vsa struktura tudi Državnega zbora. </font><br/>
<font size="4">	Zdaj bi pa šel mogoče še na… </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Bomo poklicali tehnično službo. Očitno je do prekinitve prišlo, bilo je pripravljeno tudi za projekcijo…</font><br/>
<br/>
<font size="4"> </font><b><font size="4">	MILAN KREK: </font></b><font size="4">No, jaz bi lahko še to rekel, da tako prva delovna skupina kot ta skupina, ki jo imamo zdaj, delujejo zelo požrtvovalno. Notri so ljudje, ki niso bili za nič plačani, nobeden od nas ni nič dobil za to, to vam moram povedati, to je bilo prostovoljno delo in delamo tudi vsa, delamo tudi mnenja v svojih firmah najprej, potem pa si jih tudi združimo. </font><br/>
<font size="4">	Tukaj bi, sem pripravil par »slajdov« za to, da malo neke tabuje, ki so že zelo globoko zakoreninjeni, preidemo. </font><br/>
<font size="4">	Prva stvar, zelo radi in tudi v tem materialu se primerja Hrvaško, Avstrijo in Slovenijo. To so tri epidemiološke krivulje, ki jih zdajle gor vidite. Vidite, da so te tri države popolnoma drugačno epidemijo doživele. In primerjati koliko so bile šole zaprte v Avstriji pa na Hrvaškem ali pa v Sloveniji, to so hruške pa jabolka. Zato je nujno potrebno, da se te stvari strokovno drugače opredelijo. Seveda smo mi imeli dlje časa šolo zaprto, pa vidite, da smo imeli celo dva vrha, novembrskega in potem januarskega, medtem ko je v Avstriji in na Hrvaškem so se spustili dol in so lahko odprli šole. Isto je tukaj notri, vse tri države sem dal gor, tako da lahko vidite kakšna je razlika in da se je treba pri interpretacijo podatkov paziti kaj interpretiramo, ker tudi ta interpretacija podatkov pride potem do ljudi in ljudem se malo čudno zdi kaj govorimo. </font><br/>
<font size="4">	Potem imate tukaj 7-dnevno povprečje umrlih na posamezni dan, 7. december. Tukaj vidite, da smo bili Slovenci kar visoko, samo jaz ne vidim zdaj do tja. Potem pa, če pogledate 15. 3., smo pa zelo nizko. Torej kaj pomeni to? Mi bomo lahko ocenili koliko ljudi smo imeli mrtvih šele na koncu epidemije, kajti vmes bodo mogoče še trije vrhovi. Saj ne vemo. Do sedaj imamo tako situacijo in v naslednjih vrhovih, v tem trenutku smo v zelo dobri situaciji, imamo izredno malo mrtvih, imajo pa, če gledate gor Češko, zelo visoko in nas bodo Čehi sigurno prehiteli, pa Slovaki tudi in vprašanje kje bomo mi na koncu. Mogoče bomo pa najboljši na koncu, saj ne vemo, ker je situacija v vseh državah zelo različna. Zato je treba, ko se ta podatek daje v populacijo, tudi povedati o čem govorimo. </font><br/>
<font size="4">	Potem pa delež smrti med potrjenimi primeri COVID-19 na 16. 3., izredno dobri smo, pod 2 % smo padli, so druge države bistveno višje gor.  </font><br/>
<br/>
<b><font size="4">15. TRAK: (NB) – 15.10</font></b><br/>
<br/>
<font size="4">	(Nadaljevanje) Če pa gledate malo nazaj, smo bili pa sploh dobri takrat, saj smo imeli samo 7 % takrat, ampak smo bili tudi zelo dobri. </font><br/>
<font size="4">	Potem, ko govorimo o presežni smrti, je treba predvsem govoriti o smrtih, ki niso samo posledica Covida. Ljudje so tudi pospešeno umirali zaradi drugih razlogov v tem času, ker niso imeli dostopa do zdravnika, itn., in to bomo lahko v nekem trenutku, lahko si ogledate vsak dan na Covid sledilniku, izredno dobro vodijo ta podatkovje in mi smo v tem trenutku po presežni umrljivosti pod lanskoletnim povprečjem, smo dobri. Veste, in zanimivo je to, da Slovenec se ne zna pohvaliti. Si dober, pa raje govoriš stvari, ki so tebi v škodo. </font><br/>
<font size="4">	Potem število umrlih seveda smo imeli zelo velik problem predvsem pri številu umrlih zaradi tega, ker smo imeli visoko smrtnost v domovih. Jaz sem bil zadnjič v Loškem potoku, to je edini dom, ki ni bil okužen, vsi ostali domovi so bili okuženi. Zakaj tisti dom ni bil okužen? Zato, ker so imeli tam ekipo, ki je vedela kaj je treba delati, pa so zgrajeni tako kot drugi domovi. Zdaj, ko smo cepili, s cepljenjem se je pa seveda število umrlih v domovih zmanjšalo in danes imate praktično, smo na zelo nizkem nivoju umrlih, praktično 3, 4 na dan ali na milijon pa sploh še manj. Ta trend bi bilo fino zadržati. </font><br/>
<font size="4">	Potem je še kumulativno število smrti. To kar sem že prej povedal, ko seštevamo. Če bi mi imeli približno toliko umrlih v domovih kot pišejo Američani, pa še kakšna država, tam okrog 30 %, bi imeli mrtvih tam nekje tisoč 500 na milijon in bi krepko avansirali navzgor. Se pravi, mi nismo imeli velike smrtnosti v splošni populaciji. Nam se je smrtnost povečala predvsem zato, ker so nam umirali v domovih. Zdaj pa, ko se vi vprašate zakaj so pa umirali v domovih, vam bom pa zelo preprosto povedal, ker to niso več domovi, to so negovalne bolnišnice, ki nimajo pogojev za negovalne bolnišnice, ne prostorskih ne kadrovskih in ne v opremi. In seveda, ko pride neka taka zadeva notri, imate problem in ga boste vedno imeli, ne glede na to, pri naslednji epidemiji bomo imeli isti problem, če ne bomo rešili tega problem. Mi ne moremo negovalnih bolnišnic dajati v domove in to je ključen kiks, ki smo ga naredili. Jaz moram reči, da večina kadra v domovih se je maksimalno trudilo in ni nič za oporekati, izredno požrtvovalni ljudje, delali so noč in dan, celo nekateri so kar tam spali, da niso hodili k svojim družinam, da jih ne bi okužili. Ampak veste, če imate vi tako dom narejen, da ne morete niti postelje ven zapeljati, ampak jo morate prvo pacienta peljati potem posteljo razstaviti pa jo dati v drugo sobo, te stvari ne stojijo in mi bomo morali tukaj končno rešiti tisti Zakon o dolgotrajni oskrbi, ki je v predalu politikov, lepo vas prosim, petnajst let ali pa še več. Jaz ne vem, leta 2000, ne vem kdaj smo začeli o tem govoriti, in še ni prišel na te klopi tukaj notri in ga nismo sprejeli in ta je ključen, ta je ključen. Če tega zakona ne boste sprejeli tukaj, potem smo pri naslednji epidemiji spet na istem. </font><br/>
<font size="4">	No, to sem potem samo še nadgradnjo hotel. Tole sem vam hotel pokazati, kako ko smo s cepljenjem rapidno znižali število umrlih in tudi obolelih, seveda, v domovih. </font><br/>
<font size="4">	Stanje danes. Tole, zdaj žal ne vidite, sem mislil, da bo večji pano, ampak dejstvo je to, da nam praktično vse regije grdo v »maloro«, bi rekel tako po primorsko, razen Posavje. Tam se še nekako držijo nad vodo,</font><br/>
<br/>
<b><font size="4">16. TRAK: (NB) – 15.15</font></b><br/>
<br/>
<font size="4">	(Nadaljevanje) vse ostale regije so pa zelo vprašljive. Moja Obalno-kraška je spet rdeča in situacija je slabša po zadnjih desetih dnevih, pa to ne govorim samo jaz, to govorijo tudi kolegi iz Covid sledilnika, to govori kolegica, ki spremlja nove seve in mi smo pred novo epidemijo. Bom rekel, dobro, ne pred novo epidemijo, pred novim epidemičnim valom in to se moramo zavedati. In zdaj sevi so tudi taki, ki ne bi bilo dobro, da pridejo v domove, imamo spet, smo pred istimi problemi, ki smo bili spomladi in se moramo zelo zelo organizirati in peljati stvari tako, da bomo imeli čim manj mrtvih. Iz teh lekcij se moramo nekaj naučiti. Ne moremo non stop ponavljati lekcije iz meseca v mesec, iz leta v leto. </font><br/>
<font size="4">	Še ena stvar, ki je za ta parlament izredno pomembna. Lepo vas prosim, ko boste razpravljali o zakonu, jaz bom mogoče takrat že v penziji, ampak ko boste razpravljali o zakonu, zdravstvenem zakonu, o zavarovanju, itn., pa dajte zaboga svetega pomisliti, da niso samo lepi časi, da so tudi grdi časi, in da mi rabimo tudi za grde čase zdravnike, kadre, osebje, prostore, itn. Pa ne samo mi, zdravstveniki, tudi šolniki, isto. Mi delamo vse na nekem, vestem, tistem minimumu in če karkoli pride, imamo problem. Te strukture kot so šolstvo, zdravstvo, sociala, moramo delati z rezervo. Moramo imeti neke rezerve, da nas po tistih časih, ko so težji časi, lažje »zmenedžiramo« tudi krizno menedžment. Saj mi vemo kaj, mi epidemiologi, bom rekel, javno zdravstveniki in tako, mi vemo kaj je treba narediti, samo mnogokrat imamo oviro, ker nimamo kadra, ker ga ni. Ker preprosto ne moreš tako hitro izobraziti ljudi in moramo potem improvizirati. Saj smo profesionalci Slovenci v improvizaciji, samo včasih nam lahko tudi spodrsne in organizacija ne uspe vedno. Zato je zelo pomembno kakšno zdravstveno zakonodajo bomo sprejeli, kakšno zakonodajo o negi bomo sprejeli in kako bomo organizirali domove in vse to. To je rešitev na dolgi rok pa tudi na srednji rok, drugače se bomo vedno in povsod srečevali s tem problemi.</font><br/>
<font size="4">	Veste, v teh domovih za ostarele ni samo problem Covid, tam je problem gripa, ki se širi potem med temi ljudmi, pa tudi umirajo zaradi tega. Tam so razne druge nalezljive bolezni, ki so v domovih lahko, pa obremenijo domove, torej domovi morajo imeti svoj standard, mora biti standard tak, da zaščiti in kadrovski standard tak, da lahko kvalitetno ljudje tam notri delajo in obvladujejo vse naloge, ki jih morajo tam imeti. Tako da, toliko bi jaz nekako povedal. Jaz mislim, da bomo tam do konca leta mogoče se na epidemiološki službi kompletirali, bom rekel, tehnično, kadrovsko, bo pa težko, ker štiri leta rabite za specialista javnega zdravja, ki se potem lahko še naknadno usmerja v epidemiologijo. In isti problem je v zdravstvu in isti problem je v sociali. Kadre se ne da čez noč dobiti, zato je treba imeti rezervo, drugače naš problem in problem težko rešuješ, ker kadri vam pregorijo. Če to delamo teden dni, štirinajst dni, če pa delamo eno leto, je pa to za ljudi izredna obremenitev, verjemite mi, vključno z menoj in mojimi kolegi. Eni so na koncu moči in jih moramo dobesedno poriniti v dopust, da se odpočijejo. Mogoče samo še ta podatek, da boste lažje razumeli kako je težko obvladovati stvari. Moj kolega iz Črne gore ima 59 epidemiologov. Vsaka bolnica ima svojega epidemiologa. Mi jih imamo 28, 29, teh,</font><br/>
<br/>
<b><font size="4">17. TRAK: (NB) – 15.20</font></b><br/>
<br/>
<font size="4">	(Nadaljevanje) ki se z epidemiologijo dejansko ukvarjajo. Imamo še druge zdravnike, ampak… Imamo predvsem tiste, ki so namenjeni temu področju, 29. nas je 3-krat več kakor Črnogorcev. Tukaj, jaz bi s tem končal, ker bi predvsem rad, da se nam te stvari ne ponavljajo več, da se znamo kot narod pripraviti tudi na krizna obdobja, ne samo na lepa, ker žal so tudi krizna. Saj veste, tista, enkrat ima odprto knjigo enkrat ima pa zaprto knjigo. </font><br/>
<font size="4">	Okej, hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa tudi vam. </font><br/>
<font size="4">	Izvolite, želeli ste besedo. Samo moment. Dr. Krek, izklopite se. Tako, zdaj pa bo. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. TJAŠA ŽOHAR ČRETNIK:</font></b><font size="4"> Hvala lepa za besedo.</font><br/>
<font size="4">	Lepo pozdravljeni! Moje ime je Tjaša Žohar Čretnik, prihajam iz Nacionalnega laboratorija za zdravje, okolje in hrano. Zadnje dve leti in pol ga vodim. Sicer sem zdravnica, specialistka mikrobiologije na tem področju aktivna že 30 let. Prej sem 25 let delala v Celju, ko pa je nastal NLZO, sem prevzela vodenje Centra za medicinsko mikrobiologijo, ki ima v svoji sestavi 9 laboratorijev, od teh trenutno šest izvaja tudi Covid diagnostiko, PCR testov smo prej v mirnodobnem obdobju naredili 3 tisoč 500 na leto, v lanskem letu smo jih naredili vsega skupaj 360 tisoč in opravili dobrih 60 % vsega testiranja.</font><br/>
<font size="4">	Ob začetku epidemije, ki se je za nas v bistvu začela že dober mesec pred razglasitvijo oziroma še več, je to delo znalo opravljati samo 20 ljudi od približno 240 zaposlenih v centru, kar pomeni, da smo tekom epidemije kapacitete nenehno povečevali, učili ljudi, nabavljali opremo, poletje smo izkoristili za to, da smo nabavili dodatno opremo, da smo nakopičili zaloge za približno 2 meseca, razpršili dejavnost v tem smislu, da nismo bili odvisni samo od posameznih dobaviteljev in seveda ves čas delali na kadrih. Nismo obstali niti en den in dosegli smo pretočne čase, ki so bili tudi 3-krat boljši od katerekoli evropske države, tako da, v bistvu, kako pa zdaj seveda naprej. Mi še vedno delamo na povečevanju kapacitet in tudi nikoli nas niste slišali, da bi rekli, ne moremo več, ne bomo več in tako jaz želim, da bi bilo tudi za naprej. Seveda se v bistvu sprašujemo do kam iti s tem povečevanjem kapacitet in o tem se posvetujemo tudi z različnimi deležniki. Vsega skupaj nas v mikrobiologiji v Sloveniji dela dobrih 450, obrnemo samo 1 % zdravstvenega budžeta in v bistvu udeleženi smo pa zaradi mikroorganizmov in njihovih lastnosti in tudi rezistence, lahko tudi v do 70 % medicinskih odločitev, tako da jaz vse skozi trdim, da je mikrobiologija strateška dejavnost za državo in je treba zato zelo jasno opredeliti kakšno mrežo izvajalcev potrebujemo, da bo ta mreža pripravljena se odzivati na izredne dogodke kot je ta pandemija. Želimo si, da bi bil sprejet Zakon o nalezljivih boleznih z rešitvami kakršne predlagamo v stroki že kar nekaj časa in v bistvu konsolidiramo ta temelj, ki se bo sposoben v bistvu v izrednih dogodkih odzivati, uredimo financiranje in v bistvu določimo tudi referenčne laboratorije ker smo ena od redkih držav v Evropi, ki tega področja nima urejenega. Tako da, za naprej pravzaprav ta stroka potrebuje sistemske rešitve. Kar se tiče pa samega obvladovanja epidemije, pa vidite, da pravzaprav izvajamo vse tiste naloge, ki so opredeljene tudi z Zakonom o zdravstveni dejavnosti in se držimo pravzaprav stroke v tem smislu,</font><br/>
<br/>
<b><font size="4">18. TRAK: (NB) – 15.25</font></b><br/>
<br/>
<font size="4">	(Nadaljevanje) da opravimo tiste naloge, ki jih pacienti, državljani, bom rekla, drugi deležniki, Ministrstvo za zdravje in vsi ostali deležniki potrebujejo. Mislim, da smo doslej te naloge dobro opravljali. Zdaj sem bila imenovana tudi v posvetovalno skupino z nastopom mandata oziroma funkcije dr. Poklukarja in si prizadevam konstruktivno delati tudi v tej skupini, tako da, glede obvladovanja eventualnega tretjega vala mislim, da razpolagamo s kapacitetami in v bistvu te še povečujemo in upamo, da glede na povečevanje precepljenosti bomo tudi to situacijo obvladali. </font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi za vaš prispevek. </font><br/>
<font size="4">	Kot vidim, smo izčrpali seznam vabljenih, tako da odpiram razpravo poslank in poslancev. Kdo želi besedo? Nihče. </font><br/>
<font size="4">	Predlagatelj, izvolite. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Hvala lepa. </font><br/>
<font size="4">	Obžalujem sicer, da ni prišla vsaj vodja strokovne skupine, ki ima verjetno tudi pregled na celoto, vendar ne glede na to, direktor Nacionalnega inštituta za javno zdravje je pravzaprav kar v nekaj stavkih povzel delo, ampak bistvo kar smo se hoteli pogovarjati, so pa odprta vprašanja in pa dileme. Državni sekretar je na začetku izpostavil dve stvari, dva ukrepa, ki sta zelo pomembna in tudi na njih se veliko računa, govorim o cepljenju in pa vzporedno testiranje s katerim beležimo iz vidika, presejalnega vidika kakšne so pravzaprav okužbe v slovenskem prostoru, nič pa ni bilo govora o vseh ostalih ukrepih v katere pa je potrebno o njih veliko diskutirati in jih predvsem predstavljati venomer prebivalcem naše države, zakaj so nujni in potrebni in pa predvsem, da bi jih razumeli in pa razumeli tudi logiko kdaj in koliko časa bodo še veljali. Govorimo o represivnih ukrepih. Recimo, težko pojasnim argument, danes v medijih beremo, stroka je že nekajkrat ponovila, da ne vidi razloga v policijskem ukrepu, se pravi, v policijski uri, tako imenovani policijski uri, prepovedi gibanja med 9. in 6. uro zjutraj.</font><br/>
<font size="4">	Poslušamo, da se bo ta zadeva premaknila za eno uro, med drugim pa danes beremo v medijih, da vodja strokovne komisije govori, da so že nekajkrat predlagali, da se ta ukrep umakne, in da to ni bil ukrep stroke, ampak še posebej takrat, ko je bila uvedena, glede na to, da je bil prekomeren, vendar politika se je tukaj odločila za drug korak. Naš namen je seveda predvsem diskutirati o smiselnosti takšnega ukrepa, ne o tem zakaj se je politika odločila in ga kar naprej hoče ponavljati. Zaradi tega, ker smo prepričani, da kot predstavniki ljudstva seveda lažje tudi branimo in sodelujemo v tej zgodbi, če bomo razumeli čemu je potreben takšen ukrep. Ker drugače ne vidim razloga. </font><br/>
<font size="4">	Druga stvar, ki se mi zdi še pomembna, je pa seveda diskusija o načinu vodenja takšne epidemije. Namreč več ali manj po celi Evropi vidimo, da pravzaprav takšne strokovne skupine vedno vodijo epidemiologi. Ne zaradi tega, ker ne bi zaupali infektologom ali katerimkoli drugim strokovnjakom, ki sodelujejo v takšni strokovni skupini. Že direktor sam je povedal, da v takšni strokovni skupini sodelujejo strokovnjaki z različnimi profili, in da v bistvu komplementarno sodelujejo in tudi soodločajo o določenih ukrepih, pa vendar že epidemija, pojem epidemije več kot jasno je da in tudi v naših strateških načrtih,</font><br/>
<br/>
<b><font size="4">19. TRAK: (NB) – 15.30</font></b><br/>
<br/>
<font size="4">	(Nadaljevanje) v samem začetku je bilo tudi predvideno, da sta NIJZ in pa epidemiologi ter civilna zaščita tisti, ki pravzaprav delujejo z roko v roki v samem sodelovanju. Če pozabimo kakšni so bili začetki, če pozabimo, da je bila takrat prav menjava Vlade, če pozabimo, da na začetku je bilo ogromno tudi zmede z vidika kdo poveljuje kdo vodi, itn., in da so se časoma potem zadeve vedno bolj in bolj prihajale v neko določeno konstanto, bi bilo nujno potrebno odgovoriti na vprašanje kako naprej. Jaz danes ne pričakujem nobenih nekih posebnih sprememb, daleč od tega, vendar mi bomo mogli enkrat potegniti črto in povedati kako bomo v naši državi obvladovali tovrstne epidemije. Ta epidemija, jaz se bojim, glede na razvoj človeštva kako gre naprej, da to ni zadnji korak, zadnja stvar. Mi se bomo v prihodnosti slej kot prej verjetno srečali še s kakšno podobno zadevo, ne nujno epidemijo v smislu tovrstne ali kakšne druge zadeve in iz tega vidika je seveda zelo jasno in pomembno, da stroka doreče kaj je prav in kaj ne, ne mi politika, stroka mora povedati. Ker največji problem je, ko politika zaradi odgovornosti in nalog in pooblastil, ki jih ima na podlagi pozitivne zakonodaje, se jo dostikrat preseže svoje odločitve, ker se odloči tako kot se pač odloči. Stroko imamo pa z nekim razlogom, zato da da priporočila in da gre stvar uravnoteženo tako kot je treba. </font><br/>
<font size="4">	Kaj je cilj vsega? Zaupanje ljudi. Samo to. Če ne bodo ljudje zaupali v to kar počne stroka in politika z roko v roki, potem ne bo nobenega rezultata in to je namen današnje diskusije. To zaupanje je pa nihalo v času te epidemije. Danes pričakujem vsaj odgovor ali Vlada pripravlja analizo, ker slej kot prej bomo morali državljane seznaniti s tem kaj smo počeli in kako smo počeli in kje vidimo izboljšave oziroma kaj je potrebno spremeniti tudi na področju zakonodaje. Recimo, dajem vam en primer. Na začetku epidemije smo se odločili, da spremenimo ZBN zato, da bomo prenesli vse odločitve ali pa veliko teh odločitev na izvršno vejo oblasti. In parlament pravzaprav o tem pravzaprav največkrat ne odloča, razen o zakonodaji kot taki, kar mu je primarna izvorna naloga. Ali je to tako prav ali ne? V tem enem letu kaže razmišljati, da o določenih ukrepih velja razmišljati, da se vrnejo določene odločitve in pooblastila nazaj na parlament. Govorim predvsem o najbolj represivnih ukrepih, ne govorim o ostalih ukrepih, kjer seveda lahko odloča izvršna veja oblast, hitro, odločno in seveda kar je najbolj smiselno, da seveda doseže namen s svojimi ukrepi. Tako da, to so teme, ki jih bo treba odpirati. V ta namen smo pripravili tri sklepe tega odbora.</font><br/>
<font size="4">	Prvi sklep je: »Odbor za zdravstvo poziva Vlado Republike Slovenije, da pripravi analizo sprejetih ukrepov za preprečevanje širjenja okužb z virusom SARS-CoV-2 in v štirinajstih dneh predstavi v Državnem zboru.«</font><br/>
<font size="4">	Drugi sklep: »Odbor za zdravstvo poziva Vlado Republike Slovenije, da na podlagi izvedene analize ukrepov za preprečevanje širjenja okužbe z virusom SARS-CoV-2, pripravi predloge za izboljšave dosedanjih ukrepov in jih predstvi Državnemu zboru.«</font><br/>
<font size="4">	In tretji sklep: »Odbor za zdravstvo poziva Ministrstvo za zdravje in Vlado Republike Slovenije, da nadaljnje odločitve in ukrepe vezane na preprečevanje širjenja okužb in odpravo posledic epidemije sprejema v sodelovanju z ustrezno zdravstveno epidemiološko stroko in v čim širšem političnem dialogu.« Seveda razprava in pa odločanje o tem pa seveda tudi sledi. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa predlagatelju. </font><br/>
<font size="4">	Na vrsti je kolega Siter.</font><br/>
<font size="4">	Izvolite. </font><br/>
<br/>
<b><font size="4">	PRIMOŽ SITER (PS Levica): </font></b><font size="4">Hvala lepa za besedo. Dober dan. Spoštovani kolegice in kolegi in vabljeni gostje, predstavniki Vlade in tako naprej! </font><br/>
<br/>
<b><font size="4">20. TRAK: (NB) – 15.35</font></b><br/>
<br/>
<font size="4">	(Nadaljevanje) Najprej sporočilo predlagatelju. Jaz bom v imenu poslank in poslancev Poslanske skupine Levica podprl predlagane sklepe. Nekako mi je, da rečem, najljubši ali pa tisti, ki kliče po največ bodisi razprave ali pa čim bolj urgentnem ukrepanju se mi zdi tretji, ki poziva k tem, da Ministrstvo za zdravje oziroma Vlada Republike Slovenije vsaj nadaljnje odločitve in ukrepe vezanje na preprečevanje širjenja okužb in odpravo posledic epidemije sprejema v sodelovanju z ustrezno zdravstveno oziroma epidemiološko stroko. Osebno pa sem laik na področju javnega zdravja. Ocenjujem kot državljan, kot nekdo, ki se aktivno vključuje v spremljanje situacije, se mi zdi to jedro problema oziroma tisti glavni greh, ki smo mu iz naslova vladajoče politike priča v preteklem letu. Tisti skupni imenovalec recimo vseh kiksov, ki so se zgodili oziroma jedrna težava, ki je vodila v končni fazi tudi, roko na srce, v katastrofalno upravljanje z epidemijo.</font><br/>
<font size="4">	Govorim v političnem smislu. Predvsem jaz ne bom sodil o delu strokovnjakov, o delu strokovnih služb, slišim, da delajo predano in da so v tem letu se pošteno utrudili, ampak ko govorimo pa o tem političnem aspektu upravljanja z epidemijo, je pa glavni razlog za njeno nesposobnost ali pa neučinkovitost ravno to pomanjkanje te povezave s stroko. Pa ne govorim samo na področju specifično ciljano javnega zdravja, torej zdravstvenega uokvirjanja epidemije, torej širjenja virusa tudi na drugih področjih njenih socialnih, gospodarskih,  in tako naprej, vplivov. Jaz sam prepoznam enak vzorec, torej izključevanje stroke. In to je tudi moj klic, moj najbolj glasen klic na tej točki, če slišimo, da se neke nove špice epidemije kanijo vrniti in bomo morali zopet razmišljati o tem kako stvari omiliti in omejiti, potem je tukaj ključnega pomena, da predstavniki Vlade, ki niso strokovnjaki na področju javnega zdravja, stroki na področju javnega zdravja zaupa in tudi sprejme njena navodila. Zakaj tako menim oziroma zakaj menim, da je ali pa ocenjujem, da je epidemija ušla izpod nadzora, zato ker na dveh ključnih področjih, ki smo jih v glavnem včeraj na dolgo in široko na interpelaciji socialnega ministra tudi o njih razpravljali, ker ni bilo zadostno naslovljeno teh dveh področij. Eno je delo, se pravi, delovni proces, druženje ljudi na delovnem mestu, itn., drugo so domovi za starejše, o čemer je tudi gospod Krek spregovoril.</font><br/>
<font size="4">	Dejstvo je, da so najslabše plačani, najštevilčnejši delavci v državi v celotnem, roko na srce, v celotnem času epidemije bili primorani hoditi na delo. Se zahvaljujem gospe Pirnat, mislim da ste zelo eksaktno oziroma na mestu predstavili problem. Imeli smo celoten tako rekoč »lockdown« države, opozarjali na to, da se ljudje ne smemo družiti, da je to problematično. Zelo jasne omejitve mobilnosti državljank in državljanov, celo na občine, ampak s to eno izjemo, ki je pa v bistvu vse te prepovedi mobilnosti izničila in to je odhod na delo. In ljudje so prehajali občinske meje kot prej, ni v bistvu prepovedi gibanja med občinami takorekoč v enem glavnem delu nismo imeli. Imeli smo na papirju, imeli smo s policijskim žuganjem, ne pa v tistem glavnem delu, ki bi lahko rodil enke rezultate iz naslova obvladovanja epidemije in to je odhod na delo. Tega pa učinkovito nismo kot družba, kot država osvojili in saj je logično, večina delavcev danes se niti ni mogla privoščiti izostati od dela,</font><br/>
<br/>
<b><font size="4">21. TRAK: (NB) – 15.40</font></b><br/>
<br/>
<font size="4">	(Nadaljevanje) ker nismo imeli urejenih navkljub mnogim opozicijskim klicem, da se te stvari uredijo in se delavcem, ki jim je odrejena karantena, samoizolacija povrne 100 %, torej izgubljeno oziroma 100 %, pomagajte mi, nadomestilo, tako, nadomestilo za osebni dohodek.</font><br/>
<font size="4">	Tega nismo imeli in tukaj je tudi razlika, ključna razlika med državami, ki jih je gospod Krek omenil, odprtje šol in drugi ukrepi. Recimo Avstrija, omenil ste Avstrijo in Hrvaško, zraven je še Nemčija recimo, v teh državah je 100 % nadomestilo zagotovljeno in je človek ena delavska družina je lahko rekla OK, oče in mama ne gresta v službo, ni problema in ostanemo v svoji občini in bomo omejili gibanje ker to je v končni fazi eden od najbolj učinkovitih ukrepov v omejevanju širjenja virusa. Zelo enostavna matematika. Potem pa si lahko privoščijo potem bolj liberalno, ne vem, odpiranje šol, itn., ker so zagotovili ta osnovni ukrep in ga podkrepili tudi z neko prijazno socialno politiko, da so si ljudje lahko privoščili. Na kar je opozorila tudi publikacija OECD, pa mi je zdaj ušla iz glave, njen naslov, ki je vzela tudi pod drobnogled, torej učinkovitost ukrepov v Sloveniji, tudi v Sloveniji. </font><br/>
<font size="4">	In druga stvar so domovi za starejše. Jaz se iskreno opravičujem, poslanke in poslanci so v tej dvorani tisočkrat že slišali mojo izpoved prostovoljcev v enem domu starejših tekom poletja. Se opravičujem, če vam je že tečna, ampak je zelo povedna. Tekom poletja sem prostovolil v hrastniškem domu starejših. Gospod Krek, bržkone ste se sklicevali na njega, ko ste govorili, da so vrata preozka, kjer je res infrastrukturno zelo podhranjen v nekem starem dijaškem domu, ki ni primeren, je pa pač za silo bil spremenjen v dom za starejše. In to je bilo v času po hudem prvem valu, ki je udaril in nas je vse presenetil, v času ko bi se morala politika pripraviti in držati »štango« stroki in celotnem sektorju zato, da se pripravi na drugi val, ki je prihajal in smo vsi vedeli za njega, da bo prišel in to je bilo poleti, to je bilo v špici poletja, ko se je sicer krivulja okužb pri nas malce spustila, ne pa tudi v domovih za starejše. In kot prostovoljec sem sam videl v kakšnih razmerah so ljudje delali, v šestnajst ur v skafandrih, spodaj so bili oblečeni v kopalke, zato da so preživeli vročino, in da so na koncu šihta lahko samo oželi in čakali na novih šestnajst ur naslednji dan, brez malice brez pavze brez zraka, itn., da smo prestavljali stanovalke in stanovalce tako na rjuhah na horuk iz ene postelje na drugo med tem, ko je nacionalni laboratorij za zdravje recimo prišel razkuževati in smo jim na ta način pomagali in pomagali smo prostovoljci, zato ker ni bilo dovolj osebja, strokovnega osebja, ki ima znanje, veščine in izkušnje na tem področju.</font><br/>
<font size="4">	Skupnost socialnih zavodov opozarja, da že v normalnih pogojih so domovi za starejše podhranjeni tudi do 50 %, kadrovsko podhranjeni tudi do 50 %, kar pomeni, da vsak zaposleni v domu za starejše dela za dva, v normalnih pogojih. In to je seveda greh političnih odločevalcev v pomanjkanju priprave na drugi val, ker ta dom recimo, pa ni edini dom, je drugi val pričakal na takšen način, kadrovsko podhranjen, infrastrukturno, finančno in še kako in pristojna ministra sta tukaj opravila slabo nalogo. To je moja zelo jasna kritika in tudi kritika ljudi, ki starostniki v domovih za starejše delajo vsak dan. </font><br/>
<br/>
<b><font size="4">22. TRAK: (NB) – 15.45</font></b><br/>
<br/>
<font size="4">	(Nadaljevanje) Tudi ta glavna morebiti direktiva, politična direktiva po vzpostavitvi rdečih con v domovih za starejše, tukaj ni bila olajševalna okoliščina. V Levici smo cel čas opozarjali v glavnem v prevodu klicev Skupnosti socialnih zavodov, ki je krovna organizacija domov za starejše, da se s takšno prakso dejansko ne prevede v življenje kjer so domovi sami govorili, da tega ne morejo narediti, da zato nimajo ljudi, da zato nimajo prostora, da se to enostavno ne da. Politični odločevalci pa so na drugi strani zopet pogledali stran od stroke, ki Skupnost socialnih zavodov je. In vsakič znova pogledali stran in potem se je, zdaj vidimo v praksi kako je v špici kakšnih okužb, kako se je realizacija teh rdečih con odvijala. Nikakor. Z ogromnimi težavami in zadnjič sem slišal za en dom starejših, ki je v rdeče cone potisnil tudi zdrave ljudi ker jih drugam niso imeli za dati. Da ne govorimo potem tudi o teh direktivah, da zaposleni tudi, če so okuženi ali pa, če so bili v rizičnem stiku, vseeno prihajajo na delo in s tem tvegajo torej okužbo bodisi pri sebi, pri svojih bližnjih ali pa pri stanovalkah in stanovalcih, kar je pa glavni problem tudi pri samem dovoljevanju oziroma nezapiranju, zapiranju industrijskih hal, natrpanih pisarn, itn. Tako, da ključnih ukrepov za to, da se  ta epidemija resnično zajezi, če izvzamemo cepljenje, torej kot nekih preventivnih ukrepov, v bistvu ni. Gospodarstvo, hale, pisarne so šibale naprej, šole so se nekaj zaprle, ampak so bile istočasno shopping centri odprti, domovi za starejše, da rečem, gnezda novih okužb so funkcionirali brez suporta, brez podpore in zato ni čudno, da je ob odsotnosti poslušanja stroke, strokovnih opozoril političnim odločevalcem nadzorovanje epidemije ušlo iz nadzora. In zdaj kar lahko na tej točki naredimo, da ne bomo jokali za nazaj, saj smo včeraj in danes zjutraj že cel dan to počeli, lahko seveda sam proaktivno podprem te sklepe, še posebej kot rečeno v tem tretjem delu in še sam na glas pozovem Vlado, zdaj ko imajo novega sekretarja, ki mora tukaj po desetih dneh tukaj sedeti pa kasirati te rafale, pozovemo, da končno, pa v sodelovanju z ustrezno zdravstveno epidemiološko stroko in katerokoli stroko pač s kateregakoli terena, ki je za tisto področje obravnavano primerno, da končno vzame zares njihova opozorila bodisi, če so sindikati ali Skupnost socialnih zavodov, medicinska, epidemiološka ali kakršnakoli stroka. Mislim, da je po enem letu katastrofalnega opravljanja zdaj to zelo dober čas. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa tudi vam. </font><br/>
<font size="4">	Naslednji je gospod Han. Še predno pa vam dam besedo samo obvestilo, da gospoda Starovića nadomešča poslanec dr. Rajh. </font><br/>
<font size="4">	Izvolite. </font><br/>
<br/>
<b><font size="4">	MATJAŽ HAN (PS SD):</font></b><font size="4"> Predsednica, hvala lepa. Spoštovani gostje, državni sekretar, kolegice in kolegi! </font><br/>
<font size="4">	Jaz za razliko od mogoče nekaterih tukaj v dvorani pozdravljam, da se o tej temi pogovarjamo v vseh možnih skupinah in na vseh možnih prostorih, tudi na Brdu, če je potrebno. Tako, da jaz ne bi delal zdaj razlike med Brdom pa med Državnim zborom. Predvsem je treba dati neko upanje ljudem, da bomo čim prej iz te hude zdravstvene krize, ki je pa žal poleg zdravstvene krize začela socialna in ekonomska kriza, ki je pa mogoče še celo hujša kot pa je zdravstvena, kljub vsem smrtim, ki so in obžalujemo vsako smrt, ampak okoliščine v kakšne smo pripeljali, nas je ta bolezen pripeljala, bi bilo lahko to za moje pojme še hujše. </font><br/>
<font size="4">	Kaj je bilo vse narobe, verjetno ima vsak svoj pogled,    </font><br/>
<br/>
<b><font size="4">23. TRAK: (NB) – 15.50</font></b><br/>
<br/>
<font size="4">	(Nadaljevanje) jaz bi pa vendarle ene par vprašanj mogoče dal državnemu sekretarju ali pa gospodu Kreku ali pa še kateremu drugemu iz strokovne skupine. Upam, da se vsi strinjamo, da je glavna zgodba, da lahko uspemo, je cepljenje. Zato jaz danes pozdravljam, da pa kljub temu, da politika je zelo slabo zapisana v državi, da se je danes politični vrh cepil, da so se danes cepili poslanci, da so se danes cepili ljudje, ki delajo v Državnem zboru, in da so se cepili s to AstraZeneca, ki ji zdaj tako nekateri govorijo, da ni dobra in tako naprej in to jaz absolutno pozdravljam. Zato me malo žalosti, pa da ne bi zdaj slučajno mislili, da gre za kakšno ideologijo, da je šla škofovska organizacija na takšen način danes za to informacijo ven, ker to ne pomaga pri tem, da pridemo iz te hude krize ven. Cepljenje, v celjenje moramo dati tudi mi, ki upravljamo s to državo neko zaupanje in to cepljenje nam bo dalo tudi neko upanje, da bomo prišli čim prej v neko normalno situacijo in po mojem, mi se bomo morali vsi skupaj navaditi, da bomo morali s tem virusom enostavno živeti, tako kot živimo z gripo, tako kot živimo z drugimi boleznimi, bomo morali v prihodnosti živeti tudi s tem virusom in bomo morali na nek način življenje prilagoditi. In zdaj, če želimo ljudem povrniti zaupanje v cepljenje, potem moramo ljudem tudi nekaj dati. Pravimo, bog je dal dve roki, eno da daš eno da vzameš, ker če bomo zdaj pozivali ljudi, in zato bi tukaj mogoče stroko vprašal, pozivali ljudi samo pojdite se cepiti pojdite se cepiti, po drugi strani pa se zavedam, bomo morali nositi še maske, se ne bo nič spremenilo, bomo še kar zaprti v regije, bomo še kar zaprti v neke ure, potem bodo ljudje se enostavno vprašali, zakaj potem je sploh potrebno cepljenje. Zato se mi zdi, da moramo tukaj iti vzporedno in s cepljenjem in z, na nek način, zaupanjem v cepljenje in z nekim upanjem, da ko bomo precepljeni, bo pa zadeva potem tudi na nek način šla v neko normalno, zavedajoč se, da verjetno nikdar več ne bo tako kot je bilo pred tem virusom. </font><br/>
<font size="4">	Kar se tiče cepljenja, smo verjetno naredili nekaj napak ker, to smo se tudi pogovarjali, zadeva ni centralno ali pa centralistično vodena, zato je v nekaterih delih Slovenije se cepijo že 30-letniki, nekje pa niso pocepljeni še tisti ljudje, ki so stari 80 let in to je nek problem, ki ga je treba popraviti. Zato nam izjave gospoda Kacina takrat, ko je bil govornik in zdaj, ko je nek organizator, absolutno ne koristijo, ker zdaj kaže se s prstom kdo je zdaj kriv za sistem cepljenja. Tako da, tukaj bo morala tudi Vlada svoje ljudi, ki so usposobljeni za to, da delajo, jih na nek način malo umiriti, da ljudje ne bodo preveč razburjeni, ker kakorkoli, ljudje so izgubili neko zaupanje. In ne govorim v Vlado, v ta cepiva, v virus, v normalno življenje, zato je treba to biti zelo previden. Zavedam se, to smo se tudi zadnjič pogovarjali, večkrat, da ni nekega priročnika, to je gospod Krek rekel ali mislim, da gospa Logarjeva, ni priročnika, in da se tudi stroka klub vsem znanjem, ki ga ima, s tem virusom na nek način uči in išče najboljše variante. In jaz moram zdaj iskreno povedati, ko sem jaz poslušal stroko na Brdu, pa ker ni bilo to zaprto za javnost, nekako interno, saj razumem včasih tudi politiko, ker šest strokovnjakov pa so imeli štiri različna mnenja. Eni bi naredili »lockdown«, drugi bi verjetno odprli, ne bi bilo policijske ure, itn., in razumem, stroka gleda iz strokovnega vidika, iz tega zdravstvenega vidika, politika pa mora vendarle pogledati tudi širšo zgodbo, ker država, pa kakorkoli, mora funkcionirati, mi je ne moremo kar zapirati, ker drugače naše generacije ne bodo imele kaj,  </font><br/>
<br/>
<b><font size="4">24. TRAK: (NB) – 15.55</font></b><br/>
<br/>
<font size="4">	(Nadaljevanje) bom rekel, po generacijah, ki bodo prišle za nami ali pa tudi mi, bomo zmatrani malo od zdravja malo pa bom rekel tudi od ekonomske krize. Zato bi jaz vendarle vprašal mogoče gospoda Kreka. Slovenija je zelo majhna država. Mi smo zdaj zadeve ločili na pet, niti ne vem koliko imamo teh regij zdaj, na dvanajst regij, ali je res potrebno, da državo gledamo po teh regijah, glede na to, da je država z dvema milijonoma relativno majhna, da bi jo gledali kot celoto, ker mene bo težko prepričal, da je zdaj ena regija Posavje iz katere jaz prihajam, kjer smo bili na primer pred dvema mesecema ali pa pred enim mesecem pa pol najslabša regija, smo bili črni, zdaj smo pa najboljša regija.</font><br/>
<font size="4">	Meni je jasno, zato ker je v Posavju kar nekaj dosti domov za starejše in smo se tudi pogovarjali z župani in z ljudmi, ki živimo v tem delu Posavja, od Radeč do Brežic, je kar dosti domov in v bistvu so domovi za starejše nam, to je zdaj grda beseda, pokvarili statistiko in smo prileteli v to črno statistiko. Zdaj pa, ker so hvala bogu starejši precepljeni, pa pri tem, da se aktivno prebivalstvo kakorkoli dobro ščiti, pa smo na nek način v tej regiji, ki nam omogoča, da imamo na primer gostinske terase že odprte. In mi ni logično, da pa zdaj, ne vem, moji sosedje iz Laškega ali pa moji sosednji iz Hrastnika kjer je deset kilometrov in ni nič slabša, ni nič slabše območje ali pa ni slabša epidemiološka slika kakor v mojem kraju Radeče, da se pa tam, da je tam vse zaprto in to bega ljudi. In še nekaj. Strokovno mi nekateri pravijo, gostinski lokali, terase, k ti kontrolirano ljudem daješ hrano vem, pijačo ven, ko so ljudje na terasah, ko so ljudje v odprtih prostorih in spoštujejo vse epidemiološke ukrepe, je verjetno boljše kakor pa, če se skrivajo v zaprtih prostorih ker ljudje pa smo bitja kjer rabimo neko druženje, rabimo nek človeški socialni stik in se mi zdi, da bi s tem, če bi odprli vse terase v tej državi kontrolirano, bi po mojem naredili bistveno več v tistem smislu ko ti šlo tudi med ljudmi za neko upanje v to, da smo na pravi poti. Da ne govorim, po mojem ena napaka je bila strojena in mislim, da je prav, da jo priznamo, ker potem bomo lažje imeli neke druge ukrepe, mogoče čez en teden, čez štirinajst dni.</font><br/>
<font size="4">	Ta ukrep med nemožnosti prehoda med občinami za moje pojme ni bil najboljši ukrep, ker vemo, da imamo v enem delu Slovenije občine, ki so neizmerno majhne in ne vem, če je bi to najbolj modro, ampak verjamem, da je bila neka strokovna podlaga, ampak danes ocenjujemo, da to ni bilo potrebno, in da ne govorim o tej policijski uri, ki je verjetno v tistem »lockdownu« bila potrebna, verjetno pa zdaj tudi stroka ocenjuje, da ni potrebna ta policijska ura, in če bi jo pravi čas, in to je, ne zameri, ampak to mislim, da Vlada dela slabo. Če bi pravi čas nekatere ukrepe sproščala, bi imeli ljudje večje zaupanje in to se mi zdi absolutno ključno. Jaz sem vesel, imam neko upanje, ker je danes nekje gospa Logarjeva izjavila, da odprtje šol, odprtje gostinskih lokalov, teras, ne pripomore k porastu okužb.</font><br/>
<font size="4">	Se pravi, da so to ukrepi, ki jih je Vlada zdaj sprostila, niso tiste črne točke kjer bi se pa zdaj ljudje dobivali okužbo. Še zmeraj je po nekih strokovnih podatkih največ okužb na delovnem mestu in to kar je prej rekel predhodnik pred mano, če bi imeli 100 % nadomestilo za plače in bi ljudje zavoljo tega ker vedo, da bodo dobili 100 % plačo, tudi bili bolj samokritični in ostajali doma in ne šli v službo zaradi, kakorkoli,</font><br/>
<br/>
<b><font size="4">25. TRAK: (NB) – 16.00</font></b><br/>
<br/>
<font size="4">	(Nadaljevanje) 20 % manj plače, ker težko živijo, bi mogoče lahko zadevo že prej, mogoče prej posanirali.</font><br/>
<font size="4">	Tako da, zato jaz pozdravljam vse te pogovore, in če bi se nad temi epidemiološkim, nad tem zdravstvenem področju politika poenotila z Vlado, s stroko, tudi opozicija in to ni noben bianco podpis, to sem jaz tudi na Brdu rekel, to ni noben bianco podpis, ko smo Socialni demokrati šli gor na Brdo, ampak to je samo po mojem razmišljanju, mi nimamo privilegija, nobena politična stranka nima privilegija, da se obrne stran, ko je potrebno, bom rekel, državo reševati na zdravstvenem sistemu. To je moje mnenje in zato sem bil predvsem predsedniku države zahvalen zato, ker je naredil ta sestanek, ker prej te možnosti na nek način nismo imeli. Tako da, jaz bom podprl vsak sklep, ki bo v tej državi prišel na mizo, ki bo dobronameren in ki bo šel v smeri, da bo pomagal, da pridemo čim prej iz te zdravstvene krize ven, ki se seveda nadaljuje v ekonomsko-socialni in ne vem še kakšno. Ampak želel bi, da vendarle malo začnemo normalno funkcionirati, da se, čeprav se sliši bizarno, da se odprejo gostinski lokali, da se začnejo tudi ljudje tudi zaradi tega, ker se ukrepi odpirajo, ker ni več tako »zašraufane« države, da se bodo šli cepiti, da bodo dobili neko zaupanje in to se mi zdi ključno. Se pravi, cepljenje, zaupanje in upanje in jaz mislim, da bo potem bistveno boljše.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. </font><br/>
<font size="4">	Na vrsti je kolega Robert Pavšič. </font><br/>
<b><font size="4">	</font></b><br/>
<b><font size="4">	ROBERT PAVŠIČ (PS LMŠ): </font></b><font size="4">Hvala lepa gospa predsednica. </font><br/>
<font size="4">	Najprej naj pojasnim zakaj sem želel na začetku intervencijo zaradi državnega sekretarja, ker sem želel prihodnje usmeriti malce razpravo ne v obtoževanje, kar se očitno izgleda smo se poenotili na nekem notranjem nivoju do česa danes ni prišlo, ampak da bi mogoče za izhodišče izpostavili še nekatere druge ukrepe. Izpostavili ste dva, cepljenje in testiranje, jih je pa v veljavi še vedno cela vrsta. Zdaj soditi o tem kateri je smiseln kateri ni smiseln, je malo težko, sploh iz teh političnih stolov. In jaz popolnoma razumem nekako nagonsko defenzivno držo vladnih predstavnikov oziroma predstavnikov vladnih inštitucij tukaj. Saj, če spremljamo dogajanje v zadnjem letu dni, saj nič lepega nismo rekli ne o stroki ne o politiki in tudi nič pravzaprav lepega se nam ni zgodilo. Ampak vprašanje pa je kaj je vzrok temu.</font><br/>
<font size="4">	Po mojem je vzrok ravno ta enosmerna komunikacija. Stroka je bila vsaj navzven, taka je moja percepcija in tudi percepcija večjega dela javnosti, da je bila stroka potisnjena v stran, in da je odločitve dejansko sprejemala politika. Spremljali smo celo serijo novinarskih konferenc, nekatere so bile tudi zelo konfuzne. Spremljali smo spreminjanje ukrepov, tudi to je bilo zelo konfuzno. In zdaj na koncu se zgodi poziv, da naj se politika dobi s stroko za zaprtimi vrati, a mislim pa, da je to… To je narobe. To je narobe. Zakaj ljudje ne bi smeli slišati kako se argumentira ukrepe, kako se določa njihovo smiselnost, kako se jih analizira ali so bili učinkoviti in na koncu, kar je tudi potrdilo Ustavno sodišče, ali so bili sorazmerni, ker to sorazmernost zahteva Ustavno sodišče, da se presoja enkrat na teden, ne učinkovitost. In tukaj, jaz sem, nočem problematizirati tega kar sem danes slišal, ampak se mi pa malo čudno zdi, da stroka, ki se ukvarja z epidemijo,  </font><br/>
<br/>
<b><font size="4">26. TRAK: (NB) – 16.05</font></b><br/>
<br/>
<font size="4">	(Nadaljevanje) ki naj bi bila epidemiološka, reče da je presojanje sorazmernosti neumestno, in da je to velik pritisk na strokovno skupino. Jaz upam, da je bil to lapsus. Saj pravim, nočem problematizirati. Vidim pa v naslednjih dneh, sploh v naslednjem tednu veliko vlogo Državnega zbora pri obvladovanju epidemije. Namreč obeta se nam novelacija Zakona o nalezljivih boleznih. Ne samo novelacija, obeta se nam tudi nov Zakon o nalezljivih boleznih. In ko t sem videl, predlagana je obravnava po nujnem postopku. Zdaj, če se pripravlja nov zakon, zakaj se tako spet mudi spreminjati že obstoječi zakon. Mislim, ta komunikacija manjka. Zakon je pripravila politika, ampak niste nam še čisto nič predstavili in jaz, spet se bojim, da se bomo zapenjali na nekih členih, zaradi tega, ker se nam svita počasi zakaj se spreminja Zakon o nalezljivih boleznih. V času epidemije zagotovo samo zaradi tega, da bi se obvladovalo epidemijo, ampak način kako se jo obvladuje, je pa tisto kar bi morala tudi politika obravnavati in razpravljati in to tako, da ljudje vidijo in slišijo argumente za, argumente proti, potem pa lahko presojajo, ker ukrepi se pa tičejo vseh. Nihče ne sme biti, če nima res utemeljenega razloga, službenega ali ne vem kaj, po deveti uri zvečer zunaj, masko moramo nositi. Tako, da dejansko ukrepi vplivajo na vse nas in zato je bila tudi tale moja začetna intervencija namenjena vam, državni sekretar, da bi mogoče pa začeli eno pot malce pogostejšega srečevanja v Državnem zboru, na Odboru za zdravje, kjer smo bolj ali manj ljudje, ki se intenzivneje ukvarjamo z zdravstveno problematiko, bolj intenzivno kot naši kolegi. No, sicer ni noben ni od nas ne vem kakšen velik profesionalec na zdravstvenem področju, ampak kot politik se moramo pozanimati o vsem o čemer sprejemamo odločitve in vso to argumentacijo, vse te pomisleke, analize, je dobro, da slišijo tudi naši strokovni sodelavci, ki nam pomagajo pri ali izboljšavah predlogov ali pri vlaganju naših zakonov ali pa tudi samo pri razpravah. In zato, jaz sem prepričan, da Državni zbor je tista ustanova, kjer naj bi se vodil dialog med stroko in politiko na koncu, v končni fazi, ne samo v neki javni obravnavi, ker vsako zapiranje javnosti pri urejanju zadev, ki se tičejo popolnoma vseh v tej državi, ne pelje v neko transparentnost in povzroča skepso že v naprej. To bi vam samo želel položiti na pladenj kot en klic k vzpostavljanju dialoga, ampak spet poudarjam, ne za zaprtimi vrati. Tudi predsednik Republike je vedno dobrodošel v tem zboru. Če bo lahko neko moderatorsko vlogo odigral, super, ampak povezovanje stroke in politike v vsem tem procesu je pa predvsem odločitev tako Vlade kot Državnega zbora kot vseh državnih strokovnih ali pa nevladnih strokovnih inštitucij. Jaz bom vsekakor sklepe podprl, morebitne spremembe pa kolega že čaka, da bo sekretar kaj pokomentiral. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala tudi vam. </font><br/>
<font size="4">	Sekretar se lahko tako kot predlagatelj vedno prijavi oziroma priglasi k razpravi k odgovorom, tako da, spoštovani državni sekretar, želite besedo? (Da.)</font><br/>
<font size="4">	Izvolite. </font><br/>
<br/>
<b><font size="4">27. TRAK (VI) 16.10</font></b><br/>
<br/>
<b><font size="4">	MAG. FRANC VINDIŠAR:</font></b><font size="4"> Hvala lepa.</font><br/>
<font size="4">	Malo si probam pisati, da odgovarjam čim bolj tekoče. Absolutno, če  govorimo o vseh ukrepih, kaj je končni cilj, da obvladamo epidemijo. Zmanjšanje rizičnih kontaktov. Če ta cilj poznamo, potem si znamo razlagati verjetno številne številke ukrepe. Nošnja mask je dokazano. Številne strokovne študije potrjujejo, da z uporabo mask učinkovito zaščitim prenos ob kontaktu okužene osebe in neokužene osebe. Se pravi, upam, da je to dovolj jasno in da tu več ni dileme ali maske da ali maske ne. Potrebna je razdalja. Seveda razdaljo lahko ohranjamo na tak način, da smo v dovolj velikih prostorih, da nas je čim manj, da so sestanki preko avdio-video konferenc. Se pravi, tudi tu bi bilo prav dajati zgled, da čim manj teh kontaktov, toliko manj bo prenosov okužb.</font><br/>
<font size="4">	Seveda v tej luči lahko sklepamo potem tudi na kontakte na vrtovih gostiln, restavracij in tako naprej. Se pravi, v določenih pogojih se verjetno takšne zadeve, takšne dejavnosti lahko odpirajo. Dokazano je pa bilo, da kontakti v raznih nočnih klubih in podobnih zadevah pa situacijo tukaj drastično poslabšajo. Jaz vam lahko povem, da svetovalna skupina, prebral sem si kar nekaj zapisnikov zadnjih sej. Vsakič razpravlja tudi o tem, tako nepriljubljenem ukrepu omejevanju gibanja v nočnem času. In ja, tudi znotraj posvetovalne skupine so mnenja različna, ampak se počasi nagibajo k temu, da bi se ta ukrep tudi sprostil. Tudi docent Logarjeva, če ste si malo spremljali, je že to tudi počasi napovedovala. To je glede teh ukrepov. </font><br/>
<font size="4">	Ja, tudi Zakon o nalezljivih boleznih gre po nujnem postopku v Državni zbor. Spreminja se predvsem v členu, ki govori o odreditvi karantene. In, kar je bolj pomembno, o nadzoru nad tem. Kajti, v trenutno veljavnem zakonu tega nadzora karantene ni. Tudi ni potem predvidenih nobenih sankcij. Lahko si v karanteni ali nisi. 19. člen bo sedaj v točkah a, b, c to natančno določil. Tako da to je. Zakaj pa nujni postopek? Nujni postopek je pa zato, ker če ste spremljali novinarsko konferenco dr. Čretnik Žoharjeve imamo v državi trenutno slabo napoved. Namreč, dva seva, tako angleški oziroma britanski kot južnoafriški imata skoraj 50 % povečanje števila v enem tednu. To pomeni, eksponentno rast. In zaradi tega, da bi to čim bolj omejili, da ne bomo imeli številko 250, 500, 1000, 2000, 4000, ampak govorimo to lahko do konca meseca marca ali vaj začetek aprila, ko govorimo o angleškem svetu oziroma južnoafriški je seveda nekajkrat nižji, ampak rast je pa popolnoma enaka, v tem primeru je potrebno te ukrepe, ki pa zagotavljajo možnost, da imamo nadzor nad odrejeno karanteno, sprejeti po nujnem postopku. To je glavni razlog. In jaz upam, da bo ta zakon res lahko šel hitro skozi, ker to je edini ukrep, ki lahko v relativno kratkem času nekaj naredi, da ne bodo ljudje dobili odločbo o karanteni, tako ustno ali pa pisno, bodisi od policije ali NIJZ in potem tega ukrepa ne bodo upoštevali. Bodo hodili okoli kljub temu. Toliko o tem zakonu. </font><br/>
<font size="4">	Glede cepljenja odgovor. Jaz imam tukajle podatke na včerajšnji dan po regijah, statistične regije so verjetno bile določene tukajle notri. Enkrat se je nekdo odločil, da bomo imeli občine, potem smo te občine povezovali v neke regije, državne meje so pa bolj ali manj konstantne. S prvim odmerkom je, če govorimo o procentu cepljenih v državi, s prvim odmerkom je ta odstotek med 7,06 in 9,95. </font><br/>
<br/>
<b><font size="4">28. TRAK (VI) 16.15</font></b><br/>
<br/>
<b><font size="4">	</font></b><font size="4">(Nadaljevanje) Vemo, da imamo pač regije, kjer so deleži demografsko različni in verjetno tukaj izvirajo te razlike tudi. Res pa je, da tudi nekaj izvira sigurno iz organizacije cepilnih centrov. No, za drugi odmerek je pa ta razlika 3,36 proti 4,71. Se pravi, to je toliko cepljenih na 100 prebivalcev v tisti statistični regiji. Ko pogledamo graf te razlike niso tako velike. Je pa, ko sem si pa malo izračunal je pa ta razlika lahko tudi 40 %. Ampak še enkrat, vpliv, mislim da, obeh, demografije in tudi organiziranosti cepilnih centrov. Glede tega smo v ponedeljek na kolegiju ministra sprejeli že sklepe, naloge. Poklicali smo vse cepilne centre in jih natančno seznanili, da se morajo držati nacionalne strategije. Kajti, to je edino…, samo v tem primeru lahko verjamemo, da bodo potem se te razlike zmanjšale in da ne bo teh nesprejemljivih razmerij, da imamo necepljenega osemdesetletnika, po drugi strani pa cepljenega štiriindvajsetletnika. </font><br/>
<font size="4">	Potem še glede cepljenja, imam podatke o precepljenosti po starostnih skupinah. Če pogledamo starostno skupino 80 do 84 let je s prvim odmerkom cepljenih 54 %, z drugim pa 39 %. Vmes je pa verjetno še nekaj prebolelih. Tako da lahko rečemo, da je od tu naprej praktično je populacija že zelo dobro zaščitena. </font><br/>
<font size="4">	Še na koncu, seveda, dialog. Vedno se bom odzval, vedno na pozive. Namreč, nekak svojo funkcijo jemljem, da kot sem nekakšen povezovalec med stroko in pa potem tudi med vami. Tako jemljem svojo funkcijo, zato sem se tudi odločil zanjo. KO pa govorimo potem o vlogi epidemiologov, infektologov, kirurgov, nevrologov in vseh -ogov, mimogrede 38 samo RSK-jev imamo na Ministrstvu za zdravje. Se pravi, vsaj toliko medicinskih področij, medicina je zelo zelo razvejana. V obeh posvetovalnih skupinah so epidemiologi prisotni. Tako da nikoli nihče ne zanika njihovega znanja, njihovega vedenja, njihovih izkušenj in njihove potrebnosti, da so prisotni. Jaz upam, da bodo epidemiologi seveda še vedno ves čas aktivno sodelovali, se aktivno vključevali. Komunikacija z vsemi epidemiologi, ki jih je seveda daleč največ na NIJZ pa je stalna.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Gospod Pavšič, izvolite repliko. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Najlepša hvala, predsednica.</font><br/>
<font size="4">	Nisva se razumela, ampak nič ne de, kar ste povedali veliko drugih stvari, ko sem govoril o maskah in o omejevanju kontaktov. Nisem želel vašega mnenja o tem ali maske so učinkovite ali ne. Slišali smo tudi že na začetku gospo Pirnat, ki je govorila o tem, da maske so potrebne, ampak ne vem pa, če so bile v tistem trenutku potrebne na prostem, če ni bilo okoli tebe nobenega. Mislim, to je bil pa nonsens. In zaradi takih zdrsov potem se ljudje sprašujejo. To je bilo bolj kot neka prispodoba. </font><br/>
<font size="4">	Sedajle pa, prej sem vam na pladnju ponudil, ne čakati na vabilo, gospod sekretar. Veste tudi sami v medicini, b boljša je preventiva kot kurativa. To da je tudi proaktivnost. In konec koncev tudi če ste vi eden izmed teh -ologov, ginekolog ste prej rekli, sedajle ste politik. Preden pride Zakon o nalezljivih boleznih v parlament, jaz vam dajem resnično en nasvet. Pridite v parlament, pa ga predstavite, ker govorili ste o dveh zadevah, ki sta v politiki zelo sporni. Ena je kontrola. Drugo je pa kaznovanje. Samo kot dober namen, ne me narobe razumeti. Dobro bi bilo, da naredite en krog, preden pride tole v parlament.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Poglejte, bom tako povedala, prosim ne zlorabljati replik. Vsak se lahko prijavi. Nismo omejevali, da se pač večkrat prijavite, ker drugače bomo iz replike prišli v polemiko. Pa ni prav do drugih, ki lepo čakajo v vrsti. </font><br/>
<br/>
<b><font size="4">29. TRAK (VI) 16.20</font></b><br/>
<br/>
<b><font size="4">	</font></b><font size="4">(Nadaljevanje) Kot rečeno, predlagatelj in predstavnik Vlade imata vedno besedo. Samo v pojasnilo vsem, zakon je že v Državnem zboru. Samo tako, da veste.</font><br/>
<font size="4">	Bo pa sedaj… Želi še besedo predstavnik Vlade? (Da.) </font><br/>
<font size="4">	Izvolite. </font><br/>
<br/>
<b><font size="4">	MAG. FRANC VINDIŠAR:</font></b><font size="4"> Hvala lepa.</font><br/>
<font size="4">	Nisem ginekolog, sem travmatolog, kirurško področje. Tako da, ko bo potres, bomo mi vodili, verjetno, ne epidemiologi. Upam da pa do tega ne pride. </font><br/>
<font size="4">	Zakon je pa, jaz sem ga zadnjič predstavljal predstavnikom Državnega sveta in mislim, da je v proceduri tukaj tudi že. Še enkrat, 10 dni sem tukaj in verjetno se bom še kaj naučil, pa prišel okrog. Bila je pa državna sekretarka, mislim da tudi na nekaterih poslanskih skupinah. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Naslednja ima besedo kolegica Monika Gregorčič.</font><br/>
<font size="4">	Izvolite. </font><br/>
<br/>
<b><font size="4">	MONIKA GREGORČIČ (PS SMC):</font></b><font size="4"> Hvala lepa, predsednica, za besedo.</font><br/>
<font size="4">	Lep pozdrav vsem! Še posebej tistim vabljenim, ki ste se odzvali vabilu za sodelovanje na današnji seji. Torej, strokovnjakom zdravstvene stroke, ki vas vse izjemno cenim, cenim vaše…, zavedam se kako velik obseg znanja imate, koliko let študija je bilo potrebno za osvojitev tega in v bistvu proces življenjskega izpopolnjevanja. Tako da moje veliko spoštovanje do tega kar tudi doprinašate družbi v teh težkih razmerah v tej epidemiji. </font><br/>
<font size="4">	Bi si pa želela, tako kot je povedal že pred menoj gospod Han iz opozicije, pozdravljam sklic današnje seje in tudi takšen zelo kultiviran, prijeten način dialoga, ki se danes vseeno vodi tukaj, za razliko od preteklega dne in noči, ko smo malce drugače se pogovarjali, žal. </font><br/>
<font size="4">	Kljub vsemu, danes smo slišali zelo veliko koristnih informacij. To je za pozdraviti. Prav gotovo nimamo vsak dan možnosti izvedeti iz prve roke takšne koristne nasvete, podatke, projekcije kaj nas lahko še čaka in kaj lahko storimo zato, da določene stvari zamejimo, preprečimo. Pa vendar bi si želela, da bi se politika oziroma vrh politike poenotil tudi pred dnevi na najvišji ravni, ko je predsednik republike sklical nek podoben posvet z vsemi relevantnimi zdravstvenimi strokovnjaki, da bi se pač tudi tistemu vabilu odzvale vse politične stranke oziroma vsi vodje našega političnega prostora. Zato je po eni strani vseeno malce nenavadno, da pač ste pobudniki za sklic današnje seje ravno v stranki LMŠ, ki se tistega posveta ni želela udeležiti in da je predstavnik Levice tudi pozdravil oziroma napovedal potrditev današnjih predlaganih sklepov, pa se tudi njihovi najvišji predstavniki niso odzvali povabilu predsednika republike za sodelovanje v tistem forumu. Morda pa se prihodnjič vseeno odzovejo in bo le vzpostavljen takšen širši politični dialog kot ga predlagatelj predlaga in pričakuje v tretjem predlogu današnjega sklepa. </font><br/>
<font size="4">	Prav gotovo si vsi prebivalci, vsi državljani želimo, da bi bil bolj z epidemijo ali ukrepi, da bi prijeli, da bi bili takšni, ki bodo čim bolj premišljeni, utemeljeni, tudi pravočasno uvedeni, da bo ukrepanje pač učinkovito in čim lažje izvedljivo v praksi in čim manj omejujoče za nas v vsakdanjem življenju. Vsi si želimo rahljanja ukrepov, če sedajle konkretno pogledamo to situacijo, ampak žal, danes smo slišali, da se situacija ne izboljšuje, da pač rahljanja še ni pričakovati.</font><br/>
<font size="4"> </font><br/>
<b><font size="4">30. TRAK (VI) 16.25</font></b><br/>
<br/>
<b><font size="4">	</font></b><font size="4">(Nadaljevanje) Mehki pristop, kot ga je omenjala v svoji predstavitvi gospa dr. Pirnat je vsekakor tisti, ki je zaželen s strani prav vseh in prebivalcev in politike in odločevalcev. Ampak gospod državni sekretar je povedal, ko je epidemija izbruhnila z vso silo marca lani, smo se vsi skupaj kar naenkrat znašli v neki goreči hiši in tedaj je bilo treba ukrepati. Ukrepati pač na hitro. Takrat ni bilo časa za nek mehak pristop.</font><br/>
<font size="4">	Saj nekako pozdravljam to, kar ste gospa Pirnat povedala zelo smiselni izsledki študije, pa vendar si bom dovolila vseeno malce pokritizirati, pa ne želim, da izpade, ne vem, podcenjujoče, ampak vseeno vaš ton, kritika, ki je izhajala iz tiste interpretacije študije je bila vseeno kritika. Jaz sem jo razumela kot kritiko aktualnih vladnih ukrepov. Pa morda ni bila najbolj na mestu. Kajti, v prejšnji sestavi vlade ste imeli vse škarje in platno, pa vendar tisti ukrepi in tiste izjave iz pred enega leta, jaz jih ne bom ponavljala, ampak niso bile takšne, da bi vzbujale zaupanje državljanom tedaj. Zato morda vseeno nek moj zadržek ali nek grenak priokus, ko sem poslušala dr. Pirnatovo danes. Dejstvo je, da je ta vlada oblikovala in ima delujočo svetovalno skupino v kateri so strokovnjaki, seveda, pretežno s področja zdravstva. Ker pa epidemija nekako prizadene res vse sfere našega življenja, je logično, da so pač v tej skupini tudi predstavniki ali strokovnjaki drugih panog, ki so pač pomembni za delovanje države. Na primer, iz gospodarstva, pa tudi iz izobraževanja in še kakšni drugi. Ampak vsi ti raznovrstni strokovnjaki zasledujejo različne cilje.</font><br/>
<font size="4">	Primarno je seveda boj proti epidemiji, pa na drugi strani vseeno ne smemo popolnoma zatreti gospodarske aktivnosti ali izobraževalnega procesa. Politika pa je tista, ki tehta in na koncu sprejme neke ukrepe, za katere vsekakor nosi polno odgovornost. Stroka je pa tista, ki daje inpute, ki svetuje, ki na podlagi vsega znanja, ki ga premoremo v tej državi, da lahko izberemo pravo ali pa najboljšo možno rešitev, ki se izkristalizira v tistem trenutku. Seveda pa potem implementacija in pa rezultati niso nujno najbolj optimalni. Ampak bilo je že večkrat povedano, da smo se vsi srečali pred enim letom z nekim novim pojavom, novim virusom in nihče ni imel učbenika, priročnika kako se spopadati s to nadlogo, s to neko novo težavo. </font><br/>
<font size="4">	Zato bi zaključila na način, da bi si želela, da v duhu poteka današnje seje, se tovrsten dialog celotne politike s stroko nadaljuje in da bomo v trtjem valu lahko bolj poenoteni in zato tudi bolj uspešni. Jaz mislim, da to ljudje, državljani od nas politikov pričakujejo.</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Sedaj imam besedo sama, kar sem se na razpravo prijavila, tako kot vsi ostali. </font><br/>
<font size="4">	Uvodoma tudi mene veseli, da današnja seja nekako poteka v enem takem konstruktivnem duhu. Upam, da ni to razlog zgolj včerajšnja utrujenost,</font><br/>
<font size="4"> </font><br/>
<b><font size="4">31. TRAK (VI) 16.30</font></b><br/>
<br/>
<b><font size="4">	</font></b><font size="4">(Nadaljevanje) kajti včerajšnja seja ni ravno delovala v takšnem duhu, pa vendar bodimo veseli takrat ko se dogajajo dobre stvari in pozabimo takrat, ko se dogajajo slabe. </font><br/>
<font size="4">	Veste, jaz bi pri tej temi, ki jo lahko prikazuješ tako ali drugače mogoče začela z enim, mislim da, osnovnim stavkom. Če je pri tem virusu kaj znanega je to, da je še ogromno neznanega. Jaz mislim, da se dejansko praktično ne samo slovenska stroka, ne samo slovenska politika, ampak s temi vprašanji virusa in razvoja epidemije v prihodnje pravzaprav ukvarja ne samo celotna Evropa, ampak tudi ostali svet. </font><br/>
<font size="4">	Nekako če grem gledati nazaj, sem pač pri tej seji, ki je bila sklicana, nekako ugotavljala na same začetke. In danes je bilo tudi lepo s strani nekaterih povedano, mislim da je gospod Han povedal to zelo dobro, kar je bilo slišano na Brdu, da imaš ogromno tudi strokovnjakov, ki imajo različna mnenja, različne poglede na to vprašanje. In logično je, nenazadnje pa s samo izkušnjo, s takšno epidemijo pa je ni imel nihče. In dejansko je, da so lahko tudi mnenja različna, tudi strokovna. Je pa problem ko so pa ta mnenja enkrat v javnosti, potem pa se izkažejo, da ta mnenja na primer niso bila najboljša. Govorim o tem, ko je bilo izpostavljeno zaupanje javnosti. Pa vam bom sedaj samo povedala v izhodišču, pa boste morda razumeli kaj hočem povedati. </font><br/>
<font size="4">	27. 2., spoštovani, 2020 je bila oddaja na naši javni RTV hiši, kjer je bilo na eni strani predstavniki takratne politike in na drugi strani bolj kot ne lokalne skupnosti o vprašanju korona virusa in vsega začetka. Takrat je bila s strani stoke prisotna takratna vodja NIJZ gospa Nina Pirnat, vi ste bili tam na tej oddaji 27. 2. s takratnim ministrom. Na drugi strani pa sta bila tudi prisotna zdravnica iz Kočevja, ne spomnim se sedaj njenega priimka, in župan Nove Gorice. Kaj hočem povedati? Zadnja dva omenjena sta govorila o tem, da bo korona virus predstavljal v prihodnosti velik problem in da moramo začeti ukrepati. Med tem ko na drugi strani ste vi na primer kot predstavnica takrat NIJZ povedali, ničesar se ni treba bati, panika je odveč in tako so ljudje to tudi razumeli takrat. In sedaj predstavljajte si, ko daš enkrat tako sporočilo v javnost, potem pa se izkaže, da temu ni tako. Potem smo slišali strokovnjake, če se spomnite, to bo neka manjša gripa, ne delajmo panike. Tudi to je prihajalo iz stroke, ne samo iz politike, ne samo iz laične javnosti, tudi iz določenih strokovnih… In jaz nobenemu ne zamerim. Namreč, nihče pravzaprav ni vedel kaj se dogaja, ampak dejstvo je, da moramo pač stvari potem slediti tudi temu kakšen je potem odziv javnosti. In ko se mora seveda politika odločiti za določene ukrepe je potem seveda najlažje gledati za nazaj, ta ukrep je bil prehud, ta je bil čisto nepotreben, ta je manj učinkovit in tako naprej. Dejstvo je, da je takrat ko se stvari dogajajo pač potrebno sprejeti neke ukrepe. Seveda pa je potem z lahkoto gledati za nazaj kaj je bilo učinkovito in kaj ne. Ampak v tistem trenutku nihče ne ve točno kaj je učinkovito. Danes vsi vemo, da je nošenje mask nujno potrebno, če hočemo nekako preprečiti širjenje tega virusa. Takrat, 27. 2. lansko leto, je bilo pa rečeno kihajmo v rokav. </font><br/>
<br/>
<b><font size="4">32. TRAK (VI) 16.35</font></b><br/>
<br/>
<b><font size="4">	</font></b><font size="4">(Nadaljevanje) To so razlike in to je imelo svoje, pač, posledice. In seveda ko govorimo enkrat o teh nujnih ukrepih sem vedno na strani tistih, ki pravijo, ne nalezimo se virusa, ampak nalezimo se dobrih navad. Pomembno o tem je zagotovo to, da pač te osnovne ukrepe spoštujemo. In tudi tukaj pri cepljenju imam sama absolutno tudi ne vprašanja, ampak predvsem to, da bomo pač nagovorili in delovali vsi skupaj tako, da bomo čim prej prišli do te precepljenosti, ker to je zaenkrat kot kaže najučinkovitejše kar imamo v boju zoper virusa, ob tem, da je seveda pomembna socialna distanca in vse ostalo. </font><br/>
<font size="4">	Danes je bilo tudi rečeno, da ni pač problem to, da se otroci vračajo v šole in da verjetno tukaj ne bo prihajalo do širjenja okužb. Ampak veste jaz sem tudi pri tez zadevah zelo previdna. Pa bom povedala zakaj, da me boste razumeli. Mislim, da je bilo prej lapsus rečeno, ko je bilo rečeno, da so bile naše šole zaprte. Niso bile, samo pouk je potekal na daljavo. To mislim, da je treba vendarle povedati, da naši otroci so imeli pouk. Poglejte, danes pač lahko nekdo reče, da ni problem in da otroci pač niso problem v šoli, da se virus ne širi. Ampak vemo pa po nekih statistikah in podatkih, da je veliko mladih tistih, ki nekako prenašajo virus oziroma so asimptomatski. Če tak otrok pride, ne vem, iz šole, dobi virus je kar nekaj dni, verjetno, potrebno preden se pač ta virus v družini razširi in tudi na koncu koncev je težko ugotoviti od kod je potem nekdo, ki pa bo pokazal znake in za virusom zbolel močneje, kakorkoli že, od kod je pravzaprav ta virus dobil. Danes seveda ugotavljamo vsi, da je to najbolj pogosto na delovnem mestu, ampak tudi na delovno mesto ni prišel sam od sebe, je prišel preko ljudi. Skratka, jaz mislim, da je to vseeno nek prostor, enotni prostor kjer se pač ta virus širi in se bo širil toliko časa dokler ga ne bomo zajezili bodisi z različnimi, kot sem rekla, učinkovitimi kakor se da, dovolj učinkovitimi ukrepi in seveda s precepljenostjo.</font><br/>
<font size="4">	Drugi problem, ki ga jaz vidim tudi pri teh zadevah, moram povedati, da sem se z njim soočila sama, zato sem se začela s tem ukvarjati. Otrok je prišel iz šole prejšnji ponedeljek, se je pripravljal za naslednji dan učenja in je dobil sporočilo, da je bil v stiku z okuženo osebo. Otrok ni kazal nobenih znakov, ampak mi smo ga seveda preventivno takoj obdržali doma in počakali par dni po nasvetu zdravnika, ker smo takoj preverili kako in kaj, po nasvetu zdravniku in potem je imel proti koncu tedna test in bil je negativen. Ampak poglejte sedaj to, mi smo pač ravnali, jaz trdim, da odgovorno, čeprav ni kazal nobenih znakov smo sporočili šoli, smo naredili vse tako je bilo treba in se mi zdi, da pač na tak način tudi ne zaščitili samo nas kot ostale člane družine, ampak tudi tiste s katerimi je prihajal v stik. Ampak poglejte, on je bil več kot teden dni brez pouka. Šola je formalno odprta. Ampak ko je bil pouk na daljavo s tem ni bilo nobenih težav. Sedaj pa je bil cel teden brez pomembnega pouka in prakse, ki poteka na primer v njegovem času zaradi tega, ker je pač dijak pred maturo. Hočem povedati, veste, tudi s tem se bomo morali začeti ukvarjati. Jaz tudi upam, da bodo vsi ostali, ko bodo prišli do takih ugotovitev, obdržali pač otroke doma, ampak to je ena tak zanimiv pogled tega kaj prinaša na eni strani šola na daljavo in kaj prinašajo tudi odprte šole in potem dileme,</font><br/>
<br/>
<b><font size="4">33. TRAK (VI) 16.40</font></b><br/>
<br/>
<b><font size="4">	</font></b><font size="4">(Nadaljevanje) kako in kaj ravnati na tak način. </font><br/>
<font size="4">	Jaz sem tudi danes vesela te razprave, čeprav je seveda udeležba nekoliko slabša, ampak jaz jo razumem tudi zato, ker je pač strokovni in politični vrh podobno razpravo oziroma tudi razpravo o strategiji o prihodnosti opravil ta teden na Brdu na predlog predsednika države. Jaz sem tudi vesela, da je tam sodeloval velik del politike, bom rekla večinski del politike, ne glede na to, da imamo različna mnenja. To se mi zdi tudi pravilno. Se mi pa potem nekoliko nekorektno zdi od predlagatelja današnje seje zgolj to, da predlaga tretji sklep. Ne bi me tretji sklep, oprostite, ampak ga jemljem nekoliko provokativno. Ta sklep me prav nikakor ne bi motil, če bi prišel na primer iz stranke SD ali SAB. Ampak nekdo, ki pač ne pride na takšen politični vrh, prišli so vodje poslanskih skupin, torej je bil predstavljen tudi Državni zbor, so bili vabljeni vodje političnih strank in tako naprej. In jaz tukaj vidim sodelovanje politike in stroke. Samo če se politika ne odzove je škoda pisati sklepe, kako naj politika sodeluje. In tukaj iz tega gledišča vidim ta sklep kot provokativen, ga ne morem podpreti. Bi ga absolutno podprla, če bi videla v tem, da gre dejansko za to željo. Ampak ne more tisti, ki ravno sabotira takšne udeležbe potem govoriti o tem, da naj bolje sodelujemo. </font><br/>
<font size="4">	Je pa nekaj zanimivega iz tega sestanka na Brdu, kar bom prebrala, kar se mi zdi pomembno in je povedala vodja svetovalne skupine dr. Mateja Logar. Ona je povedala, da je bila zelo zadovoljna, da so lahko tudi v opoziciji pojasnili, kako se nameravajo soočiti z epidemijo. In glede na to, da smo v svetovalni skupini pretežno strokovnjaki iz zdravstva potrebujemo usmeritve, vprašanja in pobude tudi iz drugih panog, ki so pomembne za funkcioniranje države. Le na ta način in z dialogom bomo lahko našli ravnotežje, ki bo še vedno zagotavljalo vzdržnost zdravstvenega sistema, hkrati pa tudi delovanje ostalega dela države.« Mislim, da jeto končno ali ta končni stavek najbolj ključno. Se pravi, da imamo na eni strani vzdržen zdravstven sistem in na drugi strani pač da so ukrepi taki, da še vedno omogočajo nekako delovanje države in potem čimprejšnji izhod države iz krize. In ta sestanek je bil tudi temu namenjen. Še enkrat, ne glede na to, da so mnenja različna, jaz pač spoštujem mnenja, če so mišljena konstruktivno in dobronamerno, da so lahko različna. Ampak bi si pa želela, da pač tudi v prihodnje, da se bodo ta srečanja nadaljevala nekako mesečno, če sem prav zasledila, mene tam ni bilo, mesečno, da bi bila vesela, da pride celotna politika ne glede na to, da bo delila različna mnenja. Ampak da pride, da povemo svoje poglede in da morda na ta način delamo boljše korake skupaj v prihodnost. Jaz verjamem, da nikoli nismo tako dobri, da ne bi mogli biti najboljši, še boljši. Seveda pa, če smo pa iskreni pa ne moremo pa vsako zadevo, ki se zgodi potem jemati slabonamerno in zgolj za politično nabiranje točk. Še enkrat, jaz mislim, da smo skozi ta čas, celoten čas epidemije, jaz zaenkrat tudi nisem med tistimi, ki bi lahko rekla, da smo z epidemijo zaključili, da smo zaključili v tem smislu, da bi lahko šteli kako smo šli čez posamezne dele. To bo lahko sicer ena stvar analize. Ampak na koncu bomo lahko videli, ko bo res vse to za nami, kako smo se z epidemijo soočali kot družba. In glede na to, kakšno stanje smo imeli pred tem in seveda da bomo tudi uvideli tisto, kar pa je danes prišlo s strani stroke, kako pomembno je, da imamo vsa področja strokovna na čim višjem nivoju, ker nikoli ne vemo kaj nas čaka v prihodnje in katero strokovno področje bomo rabili tudi v prihodnje</font><br/>
<br/>
<b><font size="4">34. TRAK (VI) 16.45</font></b><br/>
<br/>
<b><font size="4">	</font></b><font size="4">(Nadaljevanje) ali pa na kakšnem drugem področju. Tako da, jaz se v tem smislu zahvaljujem predlagatelju, da danes nekako čutim, daje bila ta želja iskrena po tem, da se pogovarjamo. Ampak bi pa bila zelo vesela, da tudi se kot stranka odločite, ne samo kot poslanska skupina, tudi kot stranka, da pa vendarle sodelujete tudi na tem višjem nivoju. Toliko z moje strani. </font><br/>
<font size="4">	Besedo ima kolega… / oglašanje iz klopi/ Gospod Lenart imate… Nisem videla, hvala…</font><br/>
<font size="4">	Predlagatelj, izvolite.</font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Namenoma sem se trudil, da vseeno počakam do konca, pa da poslušam vse razprave, ampak zato, da ne bo zašla razprava, ker sta že dva razpravljavca razpravljala v to smer, sem dolžan pojasnila. </font><br/>
<font size="4">	Prvič, že vsaj trikrat sem razložil zakaj današnja seja je nastala s strani naše poslanske skupine. In razlog je prav to, suspenz Državnega zbora in demokratičnih postopkov, ki se mora najprej tu odviti in ne najprej na Brdu. Mi smo zamešali kompase. V enem letu Državni zbor ni dobil niti enega poročila s strani izvršne veje oblasti kaj v tem letu sploh počne. Niti enega poročila. To, da se je predsednik republike odločil sklicati vrh, se pravi predsednike in pa vodje poslanskih skupin je sicer lepa gesta, ampak če mi pristanemo na to, da Državni zbor ni več prostor kjer se odvija parlamentarna demokracija, ki jo imamo zapisano v Ustavi in da ob največji krizi po osamosvojitvi, ko govorimo o Covid-19, se pravi epidemiji, mi spravljamo diskusijo o izzivih epidemije in problemih in analize v Brdo pri Kranju in to osredotočimo samo na vrh po katerem še danes državljani niti ne vedo o čem je bilo tam govora, razen o Covid-19 na splošno in par stavkov in izjav posameznikov, ki so bili udeleženi na tem srečanju, pravzaprav nimamo nič. V čem je razlika z današnjim razgovorom? Prvič je neposreden prenos. Državljani si lahko sami odločijo in gledajo in spremljajo in si ustvarijo svoj vtis o teh stvareh. To je prva stvar. Drugič, Državni zbor, kot sem povedal na začetku, je zavestno se odločil in predal določena pooblastila izvršni veji oblasti zato, da bo lažje menedžirala postopek epidemije in z njo tudi upravljala. Ampak Državni zbor razen ukrepov, se pravi z vidika PKP-jev ni bil deležen nikoli resnega poročila. In sedaj, ker sem rekel na začetku, da moj namen ni sedaj kogarkoli napadati, daleč od tega, bom spremenil sklepe, zato da bo bistveno bolj jasno, da se ne bomo narobe razumeli. Tretji sklep ni nastal zato, da bi sedaj pa mi nekaj pozivali kar vi razumete, da je lahko cinično, mogoče je tudi celo, češ, ta sklep se že izvaja oziroma se je izvedel pred tremi dnevi. Ne. Bomo dodali besedo »…v širšem političnem dialogu«, če gledate zadnji tretji sklep, zadnje tri besede, »v Državnem zboru«. Namreč, kot poslanec najprej individualno kot sam, kot politična opcija in jaz upam, da vsi, ki sedimo v tem parlamentu ne moremo pristati na suspenz, da se ta demokratični dialog odvija nekje drugje kot v Državnem zboru. Samo za to gre. Nenazadnje v tem državnem zboru sprejemamo proračun, ki je temeljni in najvišji akt, kjer sprejemamo finančna sredstva tako o pokrivanju dolgov, ki jih ustvarjamo zaradi te epidemije, planiramo sredstva in jih potrjujemo sredstva za naprej tudi zaradi epidemije, kako bomo reševali vse zadeve, nimamo pa niti enega poročila,</font><br/>
<br/>
<b><font size="4">35. TRAK (VI) 16.50</font></b><br/>
<br/>
<b><font size="4">	</font></b><font size="4">(Nadaljevanje) niti enkrat ni prišel predsednik Vlade in podal širšo razlago kaj se je vse dogajalo v celem letu. Nikoli. Razen posameznih izsekov in to kar se dogaja v posameznih izjavah. Da bi pa se izognili političnemu konfliktu in nerazumevanju ali prejudiciranju ali provokacijam smo pa seveda si želeli diskusijo s stroko. Jaz si lahko danes umetno sam ustvarim vtis zakaj jaz danes ne vidim večine strokovne skupine v Državnem zboru, ki je bila povabljena načrtno, namenoma. Sam si lahko ustvarim mnenje, pa si ga nočem, zaradi tega ker upam in verjamem, da bomo našli skupni jezik. </font><br/>
<font size="4">	Zato prvi sklep spreminjam. Namesto »pripravi analizo« spreminjam besedo »analizo« v poročilo, da bo bistveno bolj jasno kaj želimo. Analizo pa lahko seveda pričakamo tudi ob koncu epidemije, ni noben problem, da boste razumeli, da ne gre za provokacijo, ampak gre izključno samo za demokratičen dialog, ki se mora najprej tu ustvariti, veste. Tu in to v interesu vseh, ki seveda tvorimo to državo, to pa so vsi prebivalci in državljani te države. Mi moramo, če hočemo, in sedaj ponavljam tisto, kar je bilo danes vsaj dvakrat ali trikrat izrečeno, če hočemo pridobiti zaupanje, moramo to v prvi vrsti početi transparentno na očeh javnosti. Ne na očeh fotografov samo in slikanja in podobno. To preprosto ne bo zdržalo. Na ta način zaupanja pri prebivalstvu ne bomo dobili. Jaz danes pozdravljam, da se je cepil celoten političen vrh, zelo. In se sprašujem, zakaj se ni to zgodilo že mnogo prej. V drugih državah so to naredili mnogo prej, zato da so dvignili nivo zaupanja kar se tiče cepljenja. Ker ljudje se ne ukvarjajo vsak dan s cepivom. Seveda jih je pa strah, zaradi tega, ker imamo takšne in drugačne odgovore in razmišljanja posameznikov. Vam bom drugače povedal. Vsi se spomnite, ko je eden od znanih slovenskih oseb na socialnih omrežjih objavljala posnetke in razlagala, kako on vidi samo cepljenje in podobno, javljal se je tudi iz drugih držav in tako naprej. Namenoma ga nočem imenovati, zardi tega ker vsi vemo o kom govorim. Veste, odgovor stroke in politike ni v tem, da se zgražamo nad temi posnetki, ampak moramo konstantno odgovarjati kaj pa mi mislimo, da je prav. To je dialog. In takrat bomo seveda… In ko bi stroka znala odgovoriti na trditve posameznikov, potem bi seveda začeli verjeti. Kaj se je pa pri nas zgodilo? Kontra. Stroka je začela obsojati, da nekdo to sploh objavlja. To je napačen komunikacijski pristop. Samo za to gre. Po eni strani govorimo, da je to svobodna odločitev. Da imajo ljudje samostojno pravico odločati in se odločati kdo ima prav. Po drugi strani pa nismo pripravljeni kot stroka jih prepričati, da je to prav v katero smer gremo. Po domače povedano, po takšnem posnetku, izjavi, na Facebooku ali kjerkoli bi morala stroka odgovoriti: mi mislimo, da je to in smo prepričani zaradi tega, tega, tega in tega je to edina prav pot. Ne pa, da tolčemo posameznike. Kaj bomo dobili nazaj? Veste kaj bomo dobili? Samo še večji upor in začele se bodo o teh posameznikih grupirati določene skupine ljudi, ki bodo tvorili še večji upor. In s tem ne pridemo nikamor. </font><br/>
<font size="4">	Zato seveda predsednica predlagam spremembo prvega sklepa: »Odbor za zdravstvo poziva Vlado Republike Slovenije, da pripravi poročilo sprejetih ukrepov za preprečevaje širjenja okužbe virusa SarCov2 in jo v enem mesecu,« ne v 14 dneh, bom spremenil v en mesec, ker en mesec je pa čisto dovolj, da pripravi poročilo, »in ga predstavi v Državnem zboru.« na plenarnem zasedanju, </font><br/>
<br/>
<b><font size="4">36. TRAK (VI) 16.55</font></b><br/>
<br/>
<b><font size="4">	</font></b><font size="4">(Nadaljevanje) kjer bomo vsi poslanci in bomo lahko spregovorili o tem poročilu. Drugi sklep ostaja enak. Tretji sklep pa spreminjam. »Odbor za zdravstvo poziva Ministrstvo za zdravje in Vlado Republike Slovenije, da nadaljnje odločitve in ukrepe vezane na preprečevanje širjenje okužb in odpravo posledic epidemije sprejema v sodelovanju z ustrezno zdravstveno epidemiološko stroko in v širšem političnem dialogu v Državnem zboru.« Zakaj v Državnem zboru? Tretjič bom ponovil. Ne pristajajmo poslanke in poslanci na suspenz Državnega zbora pri odločanju in odgovornosti, ki jo imamo kot nosilni in najvišji organ v državi tudi pri odločitvah v vodenju same epidemije</font><br/>
<font size="4">	To preprosto ne moremo pristati več na to. In to je bil edini namen. Daleč od tega, da bi si v stranki LMŠ privoščili, češ, neke velike stopnje ignorance, ampak ne pristajamo pa na tezo, da bomo o teh stvareh, ki jih danes ljudje še ne vedo kaj je bilo na Brdu pri Kranju, razen to, da je bilo govora o epidemiji in da je stroka nekaj predstavila. Ne vemo niti kaj je predstavila. Govorimo o slovenski družbi. In zato mislim, da je prav, da Državni zbor po enem letu končno prevzame tisto kar ima po Ustavi določeno. To pa je, da opravlja parlamentarno demokracijo tukaj v tem zboru. Da bo lažje za razumeti kaj je bilo mišljeno s temi tremi sklepi. Daleč od tega pa, da koga podcenjujemo, hočemo diskvalificirati ali pa na kakršenkoli način…, ne bi želeli, da se narobe razumemo.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> … / izključen mikrofon/ Me slišite? Kratka replika predlagatelju, da se bomo res razumeli.</font><br/>
<font size="4">	Nihče ni rekel, da Državni zbor ni prostor za takšno razpravo. Nenazadnje danes vodimo. In prisotne smo vse politične stranke, če se ne motim. Nihče ni zavrnil takšno razpravo. Sem pa povedala pač svoje mnenje, da dokler del politike pač negira neko sodelovanje stroke in politike, ki je tudi širša in tudi širša stroka je bila tam vabljena in tudi sam vrh, se pravi predsednik države je to pozval, pa pač ne morem jemati nekaterih stvari kot povsem dobronamernih. Samo to. Tako da, nimamo pa mi nobenih težav, da v Državnem zboru o tem razpravljamo in smo dane studi zato prisotni.</font><br/>
<font size="4">	Sedaj pa dajem besedo kolegu Lenartu. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa, predsednica. </font><br/>
<font size="4">	Najprej res en pozdrav in zahvala sodelujočim, trije gosti so še danes tu in seveda državni sekretar, ki me je tudi danes nekako pozitivno presenetil s svojo retoriko. Jaz upam, da boste takšen tudi ostal naprej. </font><br/>
<font size="4">	Veliko sem si obetal danes od te seje, čisto na tej podlagi, kar je tudi predlagatelj že danes trikrat povedal. Mi smo danes povabili sem stroko v Državni zbor zato, da tretja veja oblasti, jaz kot poslanec se bom lahko jutri čim bolj pravilno odločil v dobro ljudi dolgoročno za našo državo. In zato se moramo pogovarjati. In vesel sem, pa tudi če ste danes, če bi bili samo trije tukaj, je to že pogovor. Če pa ni nikogar, da ni pogovora, je pa to zelo slabo za razvoj. To je tisto dejstvo. In res še enkrat hvala na začetku, da ste se udeležili. In jaz upam, da bo ta praksa v Državnem zboru se nadaljevala in da bo naslednjič še boljše. </font><br/>
<font size="4">	Poglejte, predlagani sklepi, prvi sklep kot poročilo dosedanjih ukrepov dosedanjega dogajanja v času epidemije, priprava predlogov za izboljšanje dosedanjih ukrepov in pa nadaljnje odločitve in ukrepe vezane na to preprečevanje širjenja okužb in tako naprej in seveda razprave v Državnem zboru.</font><br/>
<br/>
<b><font size="4">37. TRAK (VI) 17.00</font></b><br/>
<br/>
<b><font size="4">	</font></b><font size="4">(Nadaljevanje) To je tisti cilj, ki si ga želimo, da izboljšamo to komunikacijo. To, kar nam tudi vlada očitate, da ne sodelujemo. Seveda ne, če ne pridete v Državni zbor in se ne moremo pogovarjati. </font><br/>
<font size="4">	Poglejte, sedaj ni več direktorja NIJZ, ki je danes zelo jasno, dr. Krek, povedal, kar tudi govori o tem. Učili smo se. Še se učimo. Zelo malo smo vedeli. Predsednica, tudi tu na vas leti, ker ste prej rekli, da takrat v prejšnji vladi nismo nič napravili. Še danes je dr. Krek govoril, da zelo malo vemo, da se učimo in da moramo stalno izpopolnjevati. Tudi to govori na to, da so ti predlogi sklepov, ki so dani danes, nujni, da jih sprejmemo in da gremo po tej poti naprej. </font><br/>
<font size="4">	Druga zadeva, ki bi jo rad iznesel. Svetovna zdravstvena organizacija, WTO, je bila v Sloveniji leta 2017, zelo pomembno. Takrat za radi Kemisa, tistega požara. In je ta varnostni načrt prečesala. In je ugotovila, da je varnostni načrt sploh na področju javnega zdravstva pri nas zelo dober. Kje je pa ugotovila pomanjkljivosti, kar je zelo pomembno tudi za današnjo razpravo tukaj. Informacijski sistemi so pri nas na psu, oprostite, skrajšal sem… Rak rana Slovenije na vseh področjih, predvsem pa na zdravstvu. To je pa tista produktivnost. Zato naše zdravstvo ni produktivno, ker nam ta sistem ne deluje in potem tudi na Ministrstvu in ostali ne morete menedžirati, ker nimate pravih podatkov. Nimate ažurnih podatkov. Druga, zame še bolj pomembna zadeva, ki jo je Svetovna zdravstvena organizacija ugotovila pa je naslednje, da pri nas medsektorsko, to se pravi medresorsko ministrstva med sabo zelo zelo slabo komunicirajo. Spet ugotovitev. V teh slabih treh letih, kar sem tukaj, mi je vedno bolj jasno, da je tu velik problem. In tudi ta vlada, imam občutek, da na tem področju se je celo oddaljila od teh priporočil Svetovne zdravstvene organizacije, da tu zadevo izboljša. Tudi ta odnos, ki ga danes ugotavljamo, tudi ta namen, ki smo ga danes sklicali, da niti izvršna in zakonodajna oblast ne funkcionira več, kar danes ugotavljamo. In če tega ne bomo znali popraviti, potem ne vem v katero smer bomo šli in kako bomo iz tega izšli. </font><br/>
<font size="4">	Želim tole reči, predsednica, ker ste rekli prejšnja vlada, da kakšne ukrepe smo takrat dajali, da smo govorili, kar je dr. Pirnat lepo rekla, brez panike. Seveda v vsaki, to pa lahko državni sekretar pojasni, ker je prej se tudi predstavil, da na tem področju nekaj ve. V izrednih razmerah je zelo pomembno, da ni panike. To je prva zadeva dobrega vodje in dobrega vodenja, da se ne ustvarja panika. Dokazano pa je, da so se izvajali ukrepi. Spoštovana predsednica, v februarju 2020 smo imeli dvakrat Odbor za zdravje. Dvakrat je bil. Drugič je bil, mislim, da je bil datum 22. februar. Imeli smo tudi veleposlanika Italije takrat povabljenega, bila je državna sekretarka, bila je tudi dr. Pirnat, kot se spomnim, in cel kup gostov. In kaj smo se tam pogovarjali? Da ukrepi tečejo, da se dopolnjujejo, da se vsak dan nekaj spreminja, ker smo zelo malo vedeli kaj se dogaja. Takrat je bilo rečeno preko veleposlanika, da je naše zdravstvo NIJZ v stiku z italijanskim zdravstvom, kar tam se je zadeva začela. Vsak dan, vsako uro so bili v stiku, se pogovarjali, izvajali, organizacija je tekla. Ampak pač na način kot se je takrat vedelo. In takih očitkov jaz ne dopuščam, res ne, ker je zelo slabo namerno predsednica, da se tako nazaj obračamo in ne vem kaj. Vi ste takrat celo obtoževali kazenska odgovornost predsednika vlade takrat in ne vem kaj še vse, pa ni bil še noben mrtev. Mislim, pa bolje da danes nehamo, ker smo rekli, da bomo imeli dober dialog in želim, da tako tudi nadaljujemo. </font><br/>
<br/>
<b><font size="4">38. TRAK (VI) 17.05</font></b><br/>
<br/>
<b><font size="4">	</font></b><font size="4">(Nadaljevanje) Ampak vas opozarjam, da potem tudi vi bodite realni pri vseh teh zadevah, ker je bilo veliko narejenega. In zato je to poročilo. In jaz bi še vedno rekel in analiza tega prvega leta kaj se je dogajalo, da lahko izboljšamo stvari. </font><br/>
<font size="4">	Zakaj pa moramo vse to izvesti? Ne gre samo za zdravje ljudi, ozko gledano. Poglejte, mi smo sedaj že krepko v drugi fazi, ki jo zamujamo, v kateri tudi mogoče opozicijski poslanci ali pa Državni zbor zelo mal ovemo. Kje je izhodna strategija države Slovenije, te vlade, v tej epidemiji? Druge države jo že zdavnaj izvajajo, so že pred nami. In zaradi te izhodne strategije, če ne bo gospodarstvo delovalo, če ne bodo ukrepi zdravstva se prilagajali temu, da bomo lahko delovali normalno, da bo lahko to življenje teklo, da bomo lahko hodili v šole, da se bomo lahko gibali, potem bo res popolna zapora tudi na drugih področjih. V zadnjih dveh tednih pa vemo, spremljamo, da multinacionalke v Sloveniji že zapirajo svojo dejavnost, Ormož, Slovenj Gradec, Koroška. Gor celo delovna mesta z visoko dodano vrednostjo. Kdo ve danes, ko rečemo, koliko takšnih žerjavic je še zadaj, ko bomo izgubljali. Kdo lahko jamči koliko delovnih mest bo ostalo v turizmu, gostinstvu v teh malih dejavnostih? Vemo koliko ljudi, čez 200 ljudi je na zavodu, kjer dobiva sedaj to nadomestilo. To je sedaj umetno ustvarjeno. Želimo si, da bi vsi tisti prišli nazaj, pa vemo, da vsi ne bodo. In zato mora zdravstvo tudi sprejemati in ta ekipa takšne ukrepe, da bo lahko tudi življenje teklo čim bolj normalno naprej. Druge države to delajo. In to je ta cilj. Zato se moremo pogovarjati. Zato, kot je rekla dr. Pirnat, mora to priti med ljudi, ne samo na Brdu pri Kranju za štirimi zidovi. Vsi moramo s temi ukrepi biti seznanjeni, tudi vsak nekaj svojega prispevati, ljudje morajo dojeti. Če bodo ta priporočila, ukrepi spodbudni, da bo to učenje, da bodo pogovori, da bo pozitivno bodo sprejeti. To delajo tudi Nemčija, ostali. Pa dajte si reči, no, pa saj spremljamo kaj je Merklova, kako jim je ona predajala te stvari po televiziji. Tudi mi smo to gledali. Če je pa to prisila, ukrepi, odloki, je pa tu zadaj jeza, konfliktni ekscesi. To se sedaj dogaja. In samo to je to opozorilo, ko mi govorimo, da na tak način ne moremo naprej. Potem boste pa imeli ljudi na ulici, kolesarje in te zadeve, pa boste morali vojsko na koncu že pošiljati nad njih, da se bo red delal. Ali je nam to treba, če pa lahko na lep način te zadeve peljemo. To je to. In spoštovani državni sekretar, upam, da iz tega, zelo malo nas je, jaz sem si danes res želel, da bom to stroko poslušal in sem si rekel ne bom govoril, ampak samo poslušal. Bili ste zelo skrčeni v obisku. Upam, da bo drugič boljše, ampak kljub vsemu smo si znali neke stvari povedati in upam, da bomo lahko naše nadaljnje sodelovanje izboljšali.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala tudi vam.</font><br/>
<font size="4">	Ker ste me večkrat omenil sem pač dolžna neke stvari odgovoriti. </font><br/>
<font size="4">	Očitno moje razprave niste jemali dobronamerno. Ampak če bi jo poslušal bi slišal kaj sem želela z njo povedati. Povedala sem kako in kakšne so bile usmeritve ob začetku te epidemije s strani stroke. In kaj so si ljudje potem mislili, ko se je zadeva povsem drugače razvijala. In sedaj bom še enkrat povedala. V tistem času ni šlo za miritev panike, šlo je za izjave: ničesar se nam ni treba bati in tako naprej in tako naprej. Dajte si pogledati te stvari. Ko so drugi govorili, da bo prihajal, ne vem, nov val, so začeli že eni v politiki govoriti, če so tisti ljudje jasnovidni in tako naprej, se je kar naprej norčevalo.</font><br/>
<br/>
<b><font size="4">39. TRAK (VI) 17.10</font></b><br/>
<br/>
<b><font size="4">	</font></b><font size="4">(Nadaljevanje) In takrat na začetku so, zdravniška zbornica je takrat vlado, to je bila pa res vaša vlada ja, vašo vlado in tudi NIJZ opozorilo, pozvalo, dajte nam pravilne usmeritve strokovne. Jaz nobenemu ne očitam, jaz samo povem kako je bilo. In zato ni pošteno, da vsi tisti, ki gremo skozi to epidemijo tako ali drugače, prvi val, drugi val, jaz upam, da jih bo čim manj. Danes tisti, ki se borijo s to epidemijo, ker se vi niste želeli, ker ste odstopili, da na tak način jemljete stvari vse negativno, vse črno. Da pač poskušate razumeti, da se vsi soočamo s tem prvič. Tako je. Ne samo Slovenija, cel svet. In jaz sem ponosna na stroko, pa ne glede na to, da ima različna mnenja. Ampak ta različna mnenja so pač tudi državljanke in državljani poslušali. In nekatere stvari so pa res problematične. Jaz jih od določene stroke ne bi pričakovala, ampak tako je bilo.</font><br/>
<font size="4">	Naprej ima besedo kolegica Iva Dimic. </font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa, spoštovana predsednica. Spoštovani državni sekretar, spoštovani vsi, bom rekla, ki prihajate iz stroke, kolegice in kolegi!</font><br/>
<font size="4">	Res je, ta teden že kar razpravljamo kar veliko veliko ur o vidiku epidemije, ki nas je doletela in večkrat slišimo, da to ni samo zdravstveni problem, je tudi socialni problem, gospodarski in še kakšen drug problem. O socialnem problemu smo včeraj govorili, bom rekla, skoraj 16 ur, 17 ur. Jaz pa bi vendarle danes želela govoriti o zdravstvenem vidiku, zato ker sem imela že včeraj pripravljene zadeve, pa o zdravstvenem vidiku na sociali nisem govorila. </font><br/>
<font size="4">	Pa bi vseeno želela par zadev podati, ki izhajajo iz 27. februarja 2020. Seveda pozdravljam dr. Pirnat. Jaz se dobro spomnim tistih prvih naših sej odborov, tudi prvih usmeritev, ki so bile, da to ni neka huda epidemija, da je to mogoče nekoliko malo bolj resna gripa, da se kašlja v rokav, da se roke umiva. To so bile tiste prve usmeritve. In če pogledam jaz, imam tudi magnetogram iz 27. februarja, ampak jaz bom tudi malo povedala kaj je zapisal STA 27. februarja 2020, citiram: »Tako Šarec kot minister za zdravje Aleš Šabeder sta zavrnila navedbe Zdravniške zbornice, da zdravstvene ustanove ne bi bile obveščene o stanju in ukrepih. Izjava, da se zdravniki bojijo virusa je legitimna, ne prispeva pa k umirjanju javnosti,« pa je o izjavi zbornice dejal Šarec. Šebeder pa je zbornico javno pozval, da nemudoma preneha s sejanjem strahu in panike med prebivalstvom in stroko.«</font><br/>
<font size="4">	Pa še enega iz Žurnala24, 27. 2. 2020: »Šarec je zanikal navedbe zdravniške zbornice, da vlada ni pripravljena. Izjava, da se zdravniki bojijo virusa je neprimerna, kot bi policisti rekli, da se bojijo orožja. To ni primerno. Ustvarja se panika. Ljudje bodo začeli dvigovati denar, kupovati zaloge, kar se že dogaja. Panika ni dobra. Vse to prinaša večjo nevarnost kot sam virus.« Se pravi, ljudje so spremljali tudi tuje medije in moramo se spomniti tiste naše seje, ko smo imeli tudi veleposlanika Italije tukaj v Državnem zboru. Takrat se je že začel v Bergamu že dogajati, so bili že pritiski, tudi izjava Italije, da bo postavila tak center za te bolnike okužene ob meji na Škofijah. Seveda je bilo to vse, bom rekla, v zraku in je to vplivalo tudi na psihološki vidik državljank in državljanov. Ampak zgodilo se je potem en pomemben prelom, da je bil ta pritisk verjetno tako močan, da se ni naredilo koraka naprej, ampak ste se umaknili. In potem je bilo treba zajeti in iti naprej, ker enostavno zadeve so se začele potem v marcu, aprilu zelo hitro odvijati. </font><br/>
<br/>
<b><font size="4">40. TRAK (VI) 17.15</font></b><br/>
<br/>
<b><font size="4">	</font></b><font size="4">(Nadaljevanje) Ko govorimo in ko sem danes pregledala veliko število vabljenih, moram reči, da marsikakšen očitek tudi današnji ni upravičen. Rekli ste, da ni bilo nekih diskusij. Poglejte, v novembru, mislim, da sem sklicala seja izobraževanja, kjer so nam pripravili Covid-19 sledilnik, kjer so znanstveno ugotovitve predstavljali in seveda tudi utemeljitev zakaj in kako se epidemija širi, na kaj je bilo treba biti pozoren, kaj se je tudi zamudilo? Seveda so vse to opozorili. Ko se spomnim sprejemanja osmih PKP-jev, to se pravi, da praktično na mesec in dva tedna smo se v  Državnem zboru pogovarjali o ukrepih za zajezitev PKP, za pomoč gospodarstvu, pomoč ljudem.</font><br/>
<font size="4">	Se spomnim, kako je bilo tukaj notri vroče pri razpravi, ko smo rekli, da bi imeli tudi v Sloveniji na mobilnih telefonih aplikacijo sledilnika, ki bi omogočal, bom rekla, vsakemu posamezniku, jaz ga imam, neko mogoče malo večjo varnost ali pa da veš kako postopati. Poglejte, slovenski znanstvenik Jure Leskovec je s sodelavci na ameriškem Stanfordu dosegel preboj glede širjenja virusa, se pravi modeliranje širjenja korona virusa na področju modeliranja na podlagi potovalnih navad in gibanja ljudi. Se pravi, znanost je šla naprej. To je bil znanstveni dosežek.</font><br/>
<font size="4">	Jaz imam občutek, da smo se ga v Sloveniji bali. Da smo se ga mogoče ustrašili. Moram reči, da sem veliko ljudi slišala, da pa ne bodo tega uporabljali zato, ker jih vlada pa že ne bo nadzirala, ker vlada jim pa že ne bo sledila kje oni hodijo. Poglejte, jaz sem, veste kako sem v svojem stilu, pa me verjetno poznate kakšna sem, odgovorila, ja, res, en Janez Janša ima pa res čas, da vas sledi, pa lih vas, bom rekla, enega Raflna Cepiča iz Rovt, lih njega ima čas, da bo nekdo sledil. Razumete? Mi smo tudi mogoče v Državnem zboru sprožili en tak val enega odpora, da ne govorim o razrezanih maskah na RTV Slovenija in tako naprej. Pa nimam namena pogrevati. In kar je bilo in kar si želim je, da bi znali iti mogoče v tretji val bolj povezani. Vsi napovedujejo, da tretji val je praktično tukaj. Da se mogoče niti ne zavedamo tega angleškega seva, ki je zelo hiter, to, kar je državni sekretar opozoril, južnoafriškega seva. Da bi šli skupaj.</font><br/>
<font size="4">	In res pozdravljam, pa sem že kar nekajkrat zasledila pozdravljam tudi iz opozicijskih vrst poziv, cilj je zaupanje ljudi. Res je. Jaz si želim, da bi skupaj zmogli, da bi ljudje začeli zaupati. Da ne bi, ko greš po ulici, rekli, poglej, ta pa še zmeraj masko nosi. Da bi znali tolerirati drug drugega pri vseh teh ukrepih. Če bi to znali, kolega, ki je prej spraševal, da imamo že nov zakon na mizah, zakon o nalezljivih boleznih, potem ne bi bilo potrebno, bom rekla, dopolnilo zakona. Saj v bistvu samo dva člena se urejata, saj to ni nek nov zakon in ne vem kaj. In sem prepričana, da ste ga prebrali, zato ste tudi spraševali. Da se ve kdo izda karanteno, kdo človeka pošlje v karanteno. NIJZ in policija bodo izdajali karantene po novem. In je prav, da se tega zavedamo, ker mi smo v epidemiji. To ni gripa, o kateri se je govorilo. Pa vam povem, moja sestra doma se je z mano kregala marca, aprila, da sem panična, da to ni nič res, da po televiziji govorijo, da je to malo hujša gripa. Jo je izkusila, tri tedne jo je izkusila to gripo. Hudo je bilo. </font><br/>
<font size="4">	Bili so pozivi nas za sodelovanje, bili so pozivi in jaz pozdravljam, da je, bom rekla, najvišji vrh Slovenije pozval, to je zame še vedno najvišji vrh, predsednik države Borut Pahor, in je rekel, dovolj je sedaj teh razprtij, dajmo se usesti na neki lokaciji, pa čeprav je to Brdo, lahko bi bilo tudi kje drugje, pravite v Državnem zboru. </font><br/>
<br/>
<b><font size="4">41. TRAK (VI) 17.20</font></b><br/>
<br/>
<b><font size="4">	</font></b><font size="4">(Nadaljevanje) Ampak jaz mislim, da je prav, da so se dobili na Brdu, zato ker imajo velike prostore in je lahko tudi distanca osebna malo drugačna kot mogoče tukaj pri nas v Državnem zboru, in da je pozval. Sem bila pa res žalostna, ker sem rekla, da dveh predstavnikov opozicije, predsednikov opozicijskih strank ni bilo in še njihove izjave, da nimajo kaj tam iskati in tako naprej. In sem rekla, pa mi se še vedno delimo, še vedno ne znamo odpuščati, ne znamo mi…, na podeželju rečemo, ne znajo čez stopiti, čez to stvar in delati za višji cilj. Višji cilj pa je, tako kot ste rekli, cilj pa je zaupanje ljudi. In to ste rekli, da je to, sem si zapisala, namen današnje diskusije. Zato jaz res, kljub temu, da smo ta teden res veliko že povedali, pozdravljam to današnjo diskusijo, pozdravljam in se mi zdi, da je prav, da poudarimo vedno znova na kakšen način se zameji korona oziroma ta epidemija, s testiranjem, z nošenjem mask, z razkuževanjem in hvala bodu tudi s cepljenjem. Tudi sama se bom cepila v prihodnjih dneh. Nekateri ste se že danes. </font><br/>
<font size="4">	Res še enkrat, mislim, da je za stran odmakniti pri epidemiji vse to kdo, kaj, zakaj. Vsem je skupen cilj, da pomagamo, da tudi politiki da poskušamo vsak po svoji, bom rekla, mreži ali po svojih zmožnostih pomagati in seveda tudi ozaveščati ljudi. </font><br/>
<font size="4">	Bilo je tudi rečeno, da v teh ali pa mogoče je to tudi moje zapisano imamo, nič lepega ni bilo v teh desetih, enajstih mesecih, enemu letu lepega rečenega o stroki in o politiki. Da je bila enosmerna komunikacija. Da je bila stroka potisnjena vstran. Jaz ne gledam ravno vsak dan tiskovnih konferenc, kakšno pa pogledam. In sem zadovoljna, da na teh tiskovnih konferencah, ki so sicer vsak dan, ker dobim tudi opomnik od STA, da poteka tiskovna konferenca, tam predstavljajo trenutne razmere, odzive in vse, bom rekla, cel ta paket na epidemijo tudi strokovnjaki. Saj to so bili pač prvi tisti, na katere sem jaz tudi sama te naše, bodisi epidemiologe, bodisi infektologe ali karkoli že spoznala, slovenske. In moram reči, da sem ponosna, da imamo tako dobre strokovnjake. Res sem ponosna. In verjamem, da če bi politika samo en korak stopila bližje k temu, da ne bi tukaj, ne vem, metali mask dol, pa ne vem kaj, nobenemu ne prija ta maska, res ne, tudi mene že, bom rekla, je koža na obrazu že prizadeta, ampak če je to edini način, da mene sedajle zadrži pred okužbo teh nekaj dni dokler ne prejmem prvo dozo cepiva, potem jo bom nosila tudi zunaj in jo nosim.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Ste želel repliko? </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Ne, razprava. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> To bo pa potem malo kasneje.</font><br/>
<font size="4">	Na vrsti je mag. Rajh.</font><br/>
<font size="4">	Izvolite. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa za besedo.</font><br/>
<font size="4">	Poglejte, jaz seveda današnjo nujno sejo Odbora za zdravstvo zelo pozdravljam, saj ima zelo pomemben naslov, pomen sodelovanja politike in stroke pri sprejemanju ukrepov za preprečevanje širjenje okužb in odpravi posledic epidemije SarsCovid-2. In tudi zato smo se v Poslanski skupini in stranki SAB odločili, da se udeležimo sestanka pri predsedniku republike, Borutu Pahorju</font><br/>
<br/>
<b><font size="4">42. TRAK (VI) 17.25</font></b><br/>
<br/>
<b><font size="4">	</font></b><font size="4">(Nadaljevanje) in to po tem, ko je zagotovil, da se bomo na tem sestanku pogovarjali o vzrokih in posledicah za stanje epidemije. Torej, mi smo imeli enkrat več mrtvih kot Avstrijci in Nemci. Zato smo tudi na tej konferenci, na tem zasedanju postavili tri pomembna vprašanja, na katera pa je treba za javnost povedati, nismo dobili odgovora. Postavili smo vprašanje: Katere ukrepe je predlagala stroka in jih je oziroma ni izvedla vlada? Katere ukrepe je izvedla vlada, pa jih ni predlagala stroka? In, kakšne posledice je tak način delovanja vlade imel na spopadanje z epidemijo? Strokovna skupina je sicer dala nek odgovor, da je pripravila različna poročila, kjer vse notri piše in si lahko sami preberemo in pogledamo kaj je naredila vlada, kaj ni naredila in kakšne so posledice. Torej, izogibala se je odgovorom. In mi smo zaradi tega nekoliko razočarani in tudi v bistvu ko nekdo kar tako pljuva, da nekdo ni pripravljen sodelovati, sodelovanje pomeni dvogovor, komunikacijo in tudi odgovarjanje na zastavljena vprašanja, ki jih pa mi na sestanku, tem, pri predsedniku republike nismo dobili. </font><br/>
<font size="4">	Če nekako začnem mojo debato, jaz sem želel v bistvu začeti svojo debato z definicijo epidemije, ki pravi, da gre za nenaden izbruh in hitro širjenje kakšne nalezljive bolezni v človeški populaciji, ki močno presega normalno obolevnost v tej populaciji, in definicija je tako odvisna od pričakovane pogostosti bolezni. Če pa potem še dalje čitamo, torej bistven napredek pri uvedbi spopadanje s to epidemijo, z epidemijo na splošno je pomenila uvedba karantene. In to je znano že od 14. stoletja dalje. Še dalje pravi literatura, zlasti pa sta nadzor nad epidemijama prelomna odkritje povzročiteljev nalezljivih bolezni ter priprava uspešni cepiv proti njim v 19. in 20. stoletju. Torej, karantena je en tak ukrep, ki je znan že od 14. stoletja. Torej, gre za en ukrep kjer se omejujejo ali preprečuje stike. Če malenkost pogledamo v slovenski populaciji, torej mi imamo nekako 800 tisoč, 900 tisoč zaposlenih, imamo 660 tisoč upokojencev in imamo, če pogledamo od vrtca, osnovne šole, srednje šole in fakultet okoli 600 tisoč ljudi z družinskimi člani in zaposlenimi v teh segmentih. In mi imamo nekako tri take velike skupine, ranljive skupine ljudi. Na eni strani imamo upokojence, ki so zelo občutljivi na te bolezni.</font><br/>
<font size="4">	Potem imamo zaposlene preko, med 800 in 900 tisoč in šolajočo populacijo s skrbniki, bom tako povedal, ker vrtčevski otroci in, bom rekel, otroci v osnovni šoli, vsaj v nižjih razredih ne morejo sami, bom rekel, bivati oziroma se učiti. In tu imamo tri velike skupine mehurčkov, kjer se ti virusi lahko v primeru interakcije širijo. In ko je vlada v prvem valu sprejemala odločitve seveda nismo vsi, nihče praktično v Evropi ni vedel kakšne so vse te posledice širjenja. In seveda sprejela je pač take ukrepe, zaustavila je javno življenje. In če želiš ti na en tak način zaustaviti javno življenje tako da preprečiš interakcijo med ljudmi povzročiš konflikt, če ukrepe sprejemaš ad hoc na en rokohitrski način, če jih sporočaš preko Twitterja, če se celo kregaš preko Twitterja.</font><br/>
<br/>
<b><font size="4">43. TRAK (VI) 17.30</font></b><br/>
<br/>
<b><font size="4">	</font></b><font size="4">(Nadaljevanje) In to ni nekaj, kar bi v populaciji zbujalo zaupanje in eno predvidljivost, če se sprejemajo ukrepi od danes na jutri. In ko pogledamo kaj narediti, torej mi moramo, če želimo na en primeren način nasloviti vse te tri velike skupine, je treba pogledati kje jih mi najbolj prizadenemo. In seveda vlada je povzročila, mislim, en konflikt ko je prepovedala ali omejila pouk, ko je omejila ali prepovedala osnovnošolsko ali pa vrtčevsko varstvo. Povzročila je konflikt ko je veliki skupini ljudi prepovedala ali onemogočila delati. 300 tisoč delovnih mest je bilo zaradi tega ukrepa ogroženih. Pa ne vemo koliko jih bo dejansko od teh 300 tisoč na koncu dejansko ostalo. In to so skrbi, ki se vlečejo. Če nekomu prepoveš pouk pa rečeš, sedaj pa bomo začeli pouk na daljavo, mi smo v poslanski skupini SAB predlagali, da se vsem otrokom šolajočim zagotovi dlančnik z internetnim dostopom, pa nič od tega. Za upokojence smo predlagali brezplačne zaščitne maske, pa vemo da gre za učinkovit ukrep, pa prav tako ni bilo nobene podpore. Govorili smo tudi o delovnih mestih. To so vse stvari, gledati kaj narediti, mi smo imeli bistveno bolj rigorozne ukrepe, pa bistveno slabše rezultate. In tudi na tem sestanku na Brdu pri Kranju smo želeli dobiti analizo kaj je vzrok, da se temu tako dogajalo. In mi odgovora na naše vprašanje preprosto nismo dobili. In sedaj ko vsi na glas govorijo, da je pred nami tretji val epidemije mi še vedno nimamo analize kaj smo v drugem valu naredili napačno. Ali bomo ponavljali iste napake? Poglejte tudi v prvem valu smo zaustavili zdravstveni sistem. Nič, razen, bom rekel, razen urgentnih stanj, torej mora te nekdo z rešilcem pripeljati v bolnišnico, v prvem valu ni bilo obravnavano. In na kakšen način bomo mi te stvari reševali? Podaljševale so se čakalne vrste, sedaj se nekako to poskuša reševati, pa prav tako ni jasno na kakšen način se želi reševati. Ali bomo kar dali bianco naročilnico, pa bodo to vsi delali? Ali bo država poskrbela, da bodo optimalno izkoriščeni njeni resursi? To pomeni, bolnišnice in zdravstveni domovi, ki jih je ustanovila ona in lokalne skupnosti. Ali bo dala ker bianco naročilnico, da bo nekdo, bom rekel, v državni službi opravil eno ali dva posega, potem pa popoldan deset. O tem govorimo. En tak način sprejemanja ukrepov ali pa kar, bom rekel, iskanja ali pa predlaganja rešitev med ljudmi zbuja zelo zelo veliko nelagodje, nezaupanje in jezo. In pri spopadanju z epidemijo je zelo pomembno na kakšen način se komunicira z ljudmi, da dobijo ljudje zaupanje v tistega, ki odločitve sprejema. Žal ljudje tem ukrepom ne verjamejo. Ne verjamejo vladi, ki jih sprejema. Ne verjamejo niti temu, da so učinkoviti. In seveda to odpira ene dileme. Če nekdo reče, mi pravimo strokovno komisijo kje so samo zdravniki, pa na primer ne naslavlja drugih tematik kot tem kot je šolstvo, kot je gospodarstvo, veste, vlada,</font><br/>
<br/>
<b><font size="4">44. TRAK (VI) 17.35</font></b><br/>
<br/>
<b><font size="4">	</font></b><font size="4">(Nadaljevanje) ko pride k nam v parlament ali pa v medije mora pri svojih odločitvah upoštevati vse te deležnike. Če nekdo reče, ja zakaj je lahko bila drogerija odprta, drogerija kje so prodajali parfume za 100 evrov ali več. Ni pa mogla mama kupiti otroku čevljev, bunde, nogavic, rokavic. To so ene take stvari, taka vprašanja, ki terjajo odgovore. Seveda odpirajo ogromno vprašanj. In če vemo, da so na primer drug sklop zadev, da so zelo prizadeti zaposleni in vemo, da ima dve tretjini zaposlenih v Sloveniji plačo pod slovenskim povprečjem, potem je, bom rekel, pošiljanje teh ljudi na bolniško z 80 % nadomestilom predstavlja eno veliko tveganje, da se o svoji bolezni ne bodo na en korekten način izjasnjevali. Računi prihajajo, ostajajo, krediti prav tako. In to seveda te ljudi spravlja v zelo zelo težke položaje. In ko pogledamo kaj vse se je v tem času zgodilo, ko pogledamo rekordno visok javni dolg, ki dosega celo 82,5 % BDP, pa pogledamo ukrepe, ki se sprejemajo, ki so očitno neučinkoviti pri spopadanju z epidemijo, če imamo enkrat višje število mrtvih upokojencev kot v Avstriji in Nemčiji, bistveno hujše omejitvene ukrepe kot v teh državah, kjer je pa šolski sistem deloval na način, da so starši lahko otroke poslali v šolo in vrtec, da so lahko v tem času starši delali, ustvarjali, potem te zadeve terjajo odgovore in terjajo analizo ukrepov in njihovo učinkovitost. Jaz se ne strinjam s tem, da sprejemanje osem protikoronskih paketov predstavlja odraz tega, da Vlada dela dobro. To pomeni samo to, da ta inflacija zakonodajnih ukrepov pomeni, da nihče ne ve kaj v njih piše in je tudi tistemu, ki jih izvaja težko vedeti kaj notri piše, kot tudi tistemu, ki bi pa moral biti upravičen do njih. Ne ve kaj v zakonodaji piše, ker je tega preprosto preveč. Ukrepi morajo biti jasni, premišljeni, predvidljivi in na tak način se lahko mi edino na ta val ustrezno pripravimo in tudi z njim soočamo. Jaz se zelo bojim, da inflacija zakonodajnih ukrepov ne vodi k temu, da so ti ukrepi učinkoviti. To prinaša v sistem samo zmedo. In zato bom jaz vse te tri sklepe podprl.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Naslednja je kolegica Mojca Škrinjar.</font><br/>
<font size="4">	Preden pa ji dam besedo, se mi zdi prav, ker verjamem, da pač imate še kakšne druge stvari, pa kaj skočite ven, da vam povem, da je potem prijavljen samo še kolega Lenart. Če bi kdo želel vas prosim, če mi že sedaj poveste, da potem nekako vsi vemo koliko časa bo še zadeva trajala. To zgolj vam v olajšanje.</font><br/>
<font size="4">	Se pravi, imamo še dva prijavljena, to je kolegica Škrinjar in kolega Lenart, pa verjetno potem predlagatelj, tako da veste zaradi približne časovnice. Hvala za razumevanje.</font><br/>
<font size="4">	Dajem besedo kolegici Škrinjar. </font><br/>
<br/>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa za besedo. </font><br/>
<br/>
<b><font size="4">45. TRAK (VI) 17.40</font></b><br/>
<br/>
<b><font size="4">	</font></b><font size="4">(Nadaljevanje) Danes me je poklicala prijateljica, je na poti iz Pariza, kjer živi, v Švico. Vprašala sem jo, kako to? Pravi, Pariz se bo ta hip zaprl popolnoma in grem v Švico. Kaj meniš, da je v Švici bolje? Pravi, razlika je. V Parizu je odlok, da se ne smejo družiti, pa boš videla po travnikih in parkih kupico ljudi, ki se druži. V Švici takega odloka ni, je priporočilo, ampak tam se nihče ne druži. V Parizu je policijska ura, v Švici rečejo, da priporočajo, da zvečer ne hodijo ven. In tam nikogar ni. Torej, družbe, države, okolja, kulture se razlikujejo, zato so tudi različni ukrepi in ukrepi tudi različno delujejo. Enaki ukrepi bi delovali različno v različnih družbah. </font><br/>
<font size="4">	Ko smo prej poslušali hvalo Nemčiji je treba povedati nekaj, da se ne sme govoriti na pamet. Treba je pogledati vladne strani nemške in boste videli, kako v resnici so bile tam šole zaprte in še danes so zaprti športni klubi od začetka decembra z izjemo dveh tednov. In sedaj so zopet zaprti. Majhni podjetniki, lastniki teh športnih klubov pa še od decembra niso dobili nobene pomoči. Toliko v slavo gospe Merkel, ampak je treba prebrati strani. V Nemčiji je bilo 200 tisoč stečajev majhnih podjetnikov. Pri nas smo sprejeli osem paketov. Res je, da je bilo veliko zakonodaje, ampak ukrepi so sledili potrebam ljudi. Zakoni so zardi ljudi, ne zaradi samega prava. </font><br/>
<font size="4">	Učinkovitost ukrepov je potrebno meriti po rezultatih. Nekateri rezultati so dobri, z nekaterimi ne moremo biti zadovoljni. Zagotovo je bila vsaka smrt zaradi kovida odveč. In zagotovo so bili najbolj na udaru domovi za starejše občane. Ampak dr. Krek je zelo lepo povedal kaj je vzrok temu. Zato, ker so naši domovi za ostarele občane zastareli. Zato, ker so v bistvu nestandardne in slabe negovalne bolnišnice. Torej, potrebujemo negovalne bolnišnice in potrebujemo domove za starejše. In ker je bilo v zadnjih desetih letih namenjenih 25 milijonov za domove za starejše, je bilo 35 milijonov v istem obdobju za nevladne organizacije. Zagotovo so gasilci potrebni, ampak s tem denarjem, s temi milijoni smo plačali tudi tistega  gospoda, ki je lani spomladi pred parlamentom požrl živega netopirja v času protestov. To je bil performance in to smo plačali v sklopu nevladnih organizacij. In če bi malo manj dajali takim projektom, pa malo več k domovom, pa malo manj namenjali za študije, o študijah, na študije za domove bi kakšen dom več stal in bi prihranili marsikatero smrt. To je to. To je bil vzrok. Dobri rezultati, s katerimi smo lahko zadovoljni, pa je to, da cepljenje poteka v skladu s strategijo, poteka dobro, hitro. Najprej so bili deležni cepljenja stanovalci domov za starejše in pa starejši ter ranljive skupine. Posledica tega je manj hospitalizacij in manj smrti zaradi Covida. Dobra je bila tudi šola na daljavo. Ne drži kar je rekel prej predhodnik, gospod Rajh, spet je govoril nekaj na pamet ali pa neumnost, da je bil prepovedan pouk. Poslušajte ga. Rekel je, da je bil prepovedan pouk. Noben pouk ni bil prepovedan, pouk je tekel normalno, niti dneva pouka ni bilo prepovedanega. Torej, bil je pouk na daljavo. Prinesel je poleg težav, ki so jih dokaj uspešno reševali, z nabavo novih računalnikov, </font><br/>
<br/>
<b><font size="4">46. TRAK (VI) 17.45</font></b><br/>
<br/>
<b><font size="4">	</font></b><font size="4">(Nadaljevanje) ki so jih dali šolam, šole pa učencem in dijakom za uporabo za pouk na daljavo. Torej, prinesel je veliko bolj samostojno delo učencev in dijakov ter bolj avtonomne učitelje, kar je vse odlično, ne samo dobro. Bilo je rešenih 300 tisoč delovnih mest z ukrepi, ki jih je pripravilo Ministrstvo za delo. Mimogrede, danes smo spali približno tri ure vsi skupaj tule, ki smo, ker smo bili do treh zjutraj v parlamentu, da smo lahko poslušali 16 ur oziroma 18 ur napadanja ne tega človeka, ki je dejansko naredil s svojo ekipo ogromno. V teh PKP zakonih je bila podpora podjetjem, ranljivim skupinam, upokojencem, študentom. </font><br/>
<font size="4">	Sedaj pa gremo še malo k lažem in populizmu. Poslušali smo tule od LMŠ, da so bili shopping centri odprti, šole pa zaprte. Če so bile šole zaprte je pouk tekel, ni pomembno, pouk je tekel. Shopping centri niso bili odprti. Shopping center pomeni, da imate notri trgovino z živili in vse druge, ostale trgovine z oblačili, tehničnimi predmeti in ne vem kaj še vse. Če so pač skupaj v enem prostoru v eni stavbi različne trgovine je bila odprta samo trgovina z živili, ostale so bile pa zaprte. In da je bil shopping center odprt je čista laž. Tudi to, da ni dovolj cepiva je  danes seveda laž. Vladna ekipa  dela, minister dela zato, da je dovolj cepiva, da se cepijo v skladu s strategijo, najprej DSO, stanovalci, najprej starejši in najprej ranljivi in potem tudi naslednje kategorije. Res december je bil problematičen.</font><br/>
<font size="4">	V decembru ste sestavljali in razstavljali koalicijo. Nastavljali ste KUL koalicijo, najprej Jože P. Damjan, potem Karl Erjavec, ki je neslavno pogorel v tem parlamentu in seveda sneli ste svojega ministra Gantarja, ki se je namesto, da bi nabavljal cepivo ukvarjal s koalicijo KUL. Ko ga je moral nadomestiti, ko je odstopil in to čisto upravičeno, gospod Gantar je torej predsednik vlade, ki ga je začasno nadomestil dejal takole: »Naročil sem, da se nabavi cepivo in to takoj in to čim več, največ kar je možno, ni važna cena, samo cepivo naj pride.« In danes poteka nabava cepiva po načrtih. In dejansko se tudi naš predsednik vlade potrudi v Evropi, da za Slovenijo izbori ne samo denar za okrevanje, čaš da ni izhodne strategije smo slišali, 10 milijard je pa kar tako, to ni nič, to ni izhodna strategija. Ves ta  denar je pač naš predsednik vlade priboril zato, da se bo naša država lahko izkopala iz te krize tudi po epidemiji.</font><br/>
<font size="4">	In laž je tudi to, da so bile trgovine zaprte in niso mogli kupiti oziroma populizem je to, da so bile trgovine zaprte in niso mogli starši kupiti niti bund, niti čevljev za otroke. Ko so bile pa za božič odprte je bilo pa vse narobe zakaj so pa odprte, saj pa ne smejo biti odprte. Mislim, ena samo nagajanje. Tale sklic danes ni nič v pomoč, eno samo nagajanje. Potem smo poslušali ravno tamle od LMŠ, zakaj sem si </font><font size="4">zapomnila. Zaradi zanimivega dialekta sem moral najprej si prevesti kaj to pomeni strŕšite ljudi. V resnici je rekla poslanka, je hotela re</font><font size="4">či straš</font><font size="4">ěte ljudi. Strŕšite ljudi, je rekla, ker govorite o virusu. No, </font><font size="4">če pa ne govoriš o virusu ga pa tajiš. Recimo, potem imate novinarko, ki očita, da se poslanci cepijo, ker potem 90 poslancev odžira cepivo in smo privilegiranci. Če se pa ne bi cepili bi pa očitali, da imamo starejše za poskusne zajce in da ne verjamemo v cepljenje. Nič ni prav, ni kar se naredi ni prav. 16 ur mučenja ministrice za šolstvo, da vam je povedala, da ni res, da so bile šole najdlje zaprte, ker niso bile. </font><br/>
<br/>
<b><font size="4">47. TRAK (VI) 17.50</font></b><br/>
<br/>
<b><font size="4">	</font></b><font size="4">(Nadaljevanje) Vse statistike Unescove strani, samo morate pa brati, ne na pamet govoriti, govorijo nasprotno. Ni res, bili smo povprečno zaprti v šolah. In ravno tako dokazuje raziskovalna naloga, ki jo je pripravila strokovna služba Državnega zbora. Ne drži, ampak 16 ur je bilo treba mučiti ministrico in ji dokazovati, da je to zaprtje šol najdaljše. Ni res. </font><br/>
<font size="4">	Vidite, zato težko verjamem…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Kolegica Mojca…</font><br/>
<br/>
<b><font size="4">	MOJCA ŠKRINJAR (PS SDS):</font></b><font size="4"> …v iskrenost teh sklepov…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Kolegica Mojca, lepo prosim, če se usmerite res bolj na današnjo točko dnevnega reda. Vsi nekako danes smo temu sledili in jaz res prosim, da v tem duhu tudi zaključimo. </font><br/>
<br/>
<b><font size="4">	MOJCA ŠKRINJAR (PS SDS): </font></b><font size="4">Hvala lepa za opozorilo.</font><br/>
<font size="4">	Torej, zakaj ne želim podpreti teh sklepov. Zaradi tega, ker predstavljajo nič drugega kot dodatno obremenitev vlade. Vlado se obremenjuje s temi sklepi z novimi nalogami. Vlada dela, vlada predstavlja redno izsledke, analizira ne samo mesečno, ampak dnevno analizira situacijo, dnevno so tiskovne konference na katerih govorijo ne politiki, ampak govorijo strokovnjaki. Torej, poslušajte te konference, berite vladen strani in boste izvedeli vse. Če bi pa šli predlagatelji na Brdo bi pa tudi izvedeli, ampak vi niste hoteli iti se pogovarjati, zato pač ne morete vedeti kaj je bilo tam. So pa seveda izjave. Lahko pa izjave o tem preberete. Torej, vlada je izvršno telo, ta parlament pa sprejema zakone. In na podlagi teh zakonov vlada deluje. Vlada redno obvešča javnost, kakor tudi nas, parlament, o svojih dejavnostih, strokovnjaki redno nastopajo in ni razloga, da bi potem sprejemali še kakšne dodatne sklepe in po možnosti nalagali še dodatno delo. Mislim, da sta bili dve interpelaciji v enem dnevu naslednji teden v enem tednu, in v naslednjem tednu imamo še eno, obremenitve vlade, namesto da bi se ukvarjali z delom, z nabavo cepiv, z izhodnimi strategijami se morajo ukvarjati z odgovori na nesmiselne interpelacije.</font><br/>
<font size="4">	Zato ne verjamem v te sklepe, ki jih predlagate.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Kot zadnja … / oglašanje iz klopi/ Samo moment, gospod Han, vi ste prej… Še enkrat, počasi zaključujemo.</font><br/>
<font size="4">	Gospod Rajh, želite repliko? (Da.)</font><br/>
<font size="4">	Izvolite. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa.</font><br/>
<font size="4">	Poglejte, tale sklic tega odbora ni nobeno nagajanje, ampak je samo nadaljevanje tega kar želimo. Želimo dobiti odgovore, ki jih na Brdu pri Kranju nismo dobili. Na Brdu pri Kranju nismo dobili nobenih odgovorov…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Gospod Rajh, kje ste bil narobe razumljen?</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Kolegica pravi, da so tam odgovori in niso bili in potem še druge zadeve. Glede tudi časa zapiranja šol.</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> No, dajte se osredotočiti na tisto, kjer niste bil razumljen…</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> …rekordno dolgo so bile naše šole zaprte, rekordno dolgo. Straši otrok niso mogli normalno hoditi v službe. Rekordno dolgo…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Gospod Rajh vzela vam bom besedo, ker izkoriščate repliko. Vi v uvodu danes na seji niste bil, ko smo začeli na način, da ne bomo replicirali stvari, ampak se bomo prijavljali k razpravi. Tako so delali vsi in tudi vi. Če želite še razpravljati se prijavite, sicer pa ne izkoriščajte replik. Mislim, da pač je odbor ves čas potekal v tem duhu, tako da vam jemljem besedo.</font><br/>
<font size="4">	In dajem besedo gospodu Lenartu, ki se je prijavil in tudi čakal, da bo na vrsti.</font><br/>
<font size="4">	Izvolite. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa.</font><br/>
<font size="4">	Na začetku bi rad samo nekaj povedal kolegici Škrinjar, da je »narobe čuva nes na šeti seji«, LMŠ nima nobene poslanke. Je prav, koroško sem povedal, pa zaradi tega me ni sram…</font><br/>
<br/>
<b><font size="4">48. TRAK (VI) 17.55</font></b><br/>
<br/>
<b><font size="4">	</font></b><font size="4">(Nadaljevanje) Samo dve zadevi na kratko. Poglejte, državna sekretarka v 13. vladi Simona Repar Bornšek je na odboru 22. februarja 2020 prosila predsednika Odbora za zdravstvo, če lahko predčasno zapusti sejo, ker mora na nujno sejo z direktorji bolnišnic in zdravstvenih domov, da se pogovorijo o ukrepih, ki jih je dr. Pirnat takrat predstavila tudi na spletnih straneh, da jih dopolnijo, in da se dogovorijo koliko opreme, ventilatorjev, teh zaščitnih mask in vsega ostalega bolnišnice imajo takrat na razpolago, kaj morajo nabaviti, pa žal ni smela iti predčasno in je potem šla kasneje. Se pravi, zelo nujni ukrepi so takrat potekali že 22. februarja. 14 dni kasneje je vlada Marjana Šarca zaprla domove za starejše in bolnišnice za obiske. Zaprla jih je med prvimi v Evropi, ne med zadnjimi. Med prvimi. In s takšnimi ukrepi je vlada Marjana Šarca s primopredajo predala potem 14. vladi.</font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Zaključujem razpravo. In dajem besedo predlagatelju, tako kot smo se prej dogovorili.</font><br/>
<font size="4">	Izvolite, gospod Jani Möderndorfer, beseda je vaša. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Hvala lepa.</font><br/>
<font size="4">	Samo par pojasnil. Iz te razprave danes pravzaprav smo videli, da nam manjkajo odgovori. Sami predlogi sklepov, ki smo jih predlagali, seveda ti popravljeni, ki sem jih že prej povedal in ponovil, v opoziciji razumemo kot neke vrste poziv kjer pravzaprav lahko sklenemo ta dogovor o nehanju suspenza Državnega zbora iz demokratičnega dialoga. In na nek način v bistvu tudi pozivamo vlado, da pride s poročilom v Državni zbor po enem letu, kaj pravzaprav je vse naredila in kakšne rešitve vidi za vnaprej. Takrat se seveda lahko odpre resna diskusija. Lahko se to naredi na plenarnem zasedanju, lahko se to naredi na odboru za zdravje. Nam je to popolnoma vseeno, važno je, da se zgodi v Državnem zboru. In se na ta način seveda najvišji organ Republike Slovenije v državi seveda vključi nazaj v soodločanje in nenazadnje kot v dialog skupaj z izvršno vejo oblasti. </font><br/>
<font size="4">	Kolegica Iva Dimic je zelo jasno povedala, da je ponosna in vesela, ko vidi infektologe, ki se pojavljajo na tiskovni konferenci vsak dan in poročajo. No, mi smo danes želeli med drugim tudi diskutirati o tem, ali je prav, da v prihodnje gledamo epidemiologe in ne infektologe. Infektolog je zdravnik, ki se ukvarja s klinično obravnavo bolnika, epidemiolog ima bistveno širšo sliko. V bistvu raziskuje in pripravlja se potrebno za zaščito kompletne nacije pred nalezljivimi boleznimi in to je ta bistvena razlika, kjer tudi, bom rekel, aspekt pogleda je seveda bistveno drugačen. Daleč od tega, da bi kdorkoli infektologom jemal pristojnosti z vidika usposobljenosti vedenja, znanja o nalezljivih boleznih. Popolnoma dovolj so usposobljeni, vendar cilj infektologa in epidemiologa sta pa dva različna, že zaradi pogleda, strokovnosti je to pač lahko drugače. To, da pa so skupine strokovne sestavljene iz različnih profilov, tako kot smo slišali tudi državnega sekretarja, to je pa logično, jasno, seveda in tudi za nas popolnoma sprejemljivo.</font><br/>
<font size="4">	Glede na to, da je bilo danes rečeno, da ima vlada preveč dela in da dnevno analizira</font><br/>
<br/>
<b><font size="4">49. TRAK (VI) 18.00</font></b><br/>
<br/>
<b><font size="4">	</font></b><font size="4">(Nadaljevanje) in spremlja vse dogodke in dnevno obvešča slovensko javnost potem sploh ne vidim nobenih težav, da pride tudi v Državni zbor s poročilom. In to zelo jasnim poročilom. In ne mi reči, da je Državni zbor naj gleda in spremlja javne medije in bo seznanjen s tem kaj dela vlada. Če kdo je Državni zbor tudi po svojih pristojnostih dolžan nadzirati izvršno vejo oblasti. Meni je hudo, ko moram take stvari govoriti zato, ker vem, da na tisti strani to zelo dobro veste in vam je to prekleto jasno. Ampak cilj ni to, da bi mi nadzirali izvršno vejo oblasti samo zato, ker je to naša naloga. Ampak tudi zato, da skupaj pokažemo, da je Državni zbor tisti, kjer mora potekati dialog, če ne drugega, bom rekel zelo preprosto, zato da bo tudi jasno, ker tukaj sedimo predstavniki ljudstva. In ljudstvo je pooblastilo poslance in poslanke, da opravljajo to nalogo. In zato je ta dialog nujno potrebno vrniti nazaj v Državni zbor. </font><br/>
<font size="4">	Da vlada prihaja z zakonodajo, da prihaja s PKP-ji, da prihaja z različnimi poročili, to ni diskusija o epidemiji. To so ukrepi zaradi epidemije. To je nekaj drugega. In to je treba ločiti. In to seveda je bil namen današnje seje. </font><br/>
<font size="4">	Jaz upam, da bomo imeli to modrost in to zrelost, da seveda te sklepe podpremo. Še enkrat samo na kratko ponovim. Da pripravi vlada poročilo in ga seveda v roku enega meseca predstavi v Državnem zboru. Drugi sklep govori da pač pripravi in izvede analizo ukrepov o preprečevanju širjenja okužbe in pripravi predloge za izboljšanje dosedanjih ukrepov in to predstavi Državnemu zboru. In tretji sklep, da seveda Odbor za zdravstvo poziva Ministrstvo za zdravje in Vlado Republike Slovenije, da nadaljnje odločitve in ukrepe vezena na preprečevanje širjenja okužb in odpravo posledic epidemije sprejema v sodelovanju z ustrezno zdravstveno epidemiološko stroko in v čim širšem političnem dialogu v Državnem zboru Republike Slovenije. </font><br/>
<font size="4">	Poglejte, ene par vas je že reklo, da teh sklepov ne boste podprli. Kaj pomeni, če ti sklepi ne bodo podprti? Pomeni, da pravzaprav pristajate na logiko, da Državni zbor ni mesto kjer se opravi ta demokratični dialog. Jaz upam in verjamem, da temu ni tako. Verjemite mi pa, da seveda tudi če ne bodo sklepi sprejeti bomo vztrajali na tem. In bomo vsak mesec sklicali ta odbor in vsak mesec bomo pozivali vlado, da že naj končno pride s poročili, ker so, bom zelo preprosto povedal, vlada je to dolžna narediti. Dolžna je to narediti. Če tega ne bo naredila, pa bom tukaj naredil piko.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Z zaključitvijo besede predlagatelja prehajamo tudi mi na glasovanje o sklepih… / oglašanje iz klopi/ Ne, niste se… / oglašanje iz klopi/</font><br/>
<font size="4">	Poglejte, ja, samo trenutek, tudi če ste ga vi videl, da se je prijavil k razpravi, poglejte, jaz bom dala besedo, samo nekaj pa vam povem. Zelo nekorektno je do vseh poslancev in poslank, ki so danes tukaj ves čas in smo trikrat vnaprej povedali koliko je še prijavljenih in kdaj bo zaključna beseda. Dala sem zaključno besedo predlagatelju, sedaj pa želi še en poslanec razpravljati. Jaz bom to besedo… / oglašanje iz klopi/ samo moment. Jaz vam bom to besedo dala. Menim pa, da je nekorektno do vseh ostalih, ki so danes na tej seji.</font><br/>
<font size="4">	Izvolite, gospod Rajh. … / oglašanje iz klopi/</font><br/>
<font size="4">	Ja, izvolite. Proceduralno.</font><br/>
<br/>
<b><font size="4">	MOJCA ŽNIDRIČ (PS SMC):</font></b><font size="4"> Predsednica predlagam, kolikor vem in smo vsi slišali, </font><br/>
<br/>
<b><font size="4">50. TRAK (VI) 18.05</font></b><br/>
<br/>
<b><font size="4">	</font></b><font size="4">(Nadaljevanje) razpravo ste zaključili preden ste dali besedo predlagatelju. Gospod poslanec je bil prijavljen k besedi, vendar je bil takrat odsoten iz dvorane, ko bi prišel na vrsto. Tako da se mi ne zdi prav, da so potem sedaj pravila drugačna kot so sicer. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Ja, hvala lepa še enkrat.</font><br/>
<font size="4">	Gospod poslanec je bojda dvignil roko, to je pač tukaj prišlo s strani Levice. Jaz te roke tudi nisem videla, to moram povedati. Ampak sem pa povedala, da zaključujem in ni bilo nobenega ukrepa, niti s strani kolega Rajha. Ampak poglejte, jaz pač ne želim tukaj zapenjati, ne gre za dvojna merila. Gre za to, da lahko tudi jaz spregledam kakšno roko. Se mi pa zdi, še enkrat, nekorektno od poslanca, da v bistvu zlorablja vse tisto, kar smo se danes dogovorili na tej seji in smo se vsi držali, razen gospod Rajh, ki ga večino časa pa tukaj notri ni bilo. To pa on sam dobro ve.</font><br/>
<font size="4">	Izvolite, imate besedo. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Spoštovana predsednica, torej poslanci lahko spremljamo razpravo tudi v pisarni. </font><br/>
<font size="4">	Kar se pa drugega tiče, vi ste me prekinili v repliki, ker sem bil izrecno omenjen. In v bistvu mi je bilo nekako očitano, da zlorabljamo, da nimamo pojma. In še enkrat, jaz poudarjam, mi imamo danes to razpravo, ker na razpravi pri Brdu pri Kranju nismo dobili ključnih odgovorov na vprašanja kaj je šlo narobe z epidemijo. In mi imamo najslabše podatke ob zelo strogih pogojih. In zato smo podali jasna vprašanja katere predloge in ukrepe je predlagala stroka, katere je izvedla vlada, katere ukrepe je izvedla vlada pa jih ni predlagala stroka in kakšne posledice je imelo to na širjenje epidemije Covid. Če pogledamo prvi val vemo, da je vlada prepovedala premeščanje okuženih Covid bolnikov iz domov za upokojence v bolnišnice. In rezultati tega so porazni. Rekordno število mrtvih v domovih za upokojence. Enkrat večje število kot v sosednjih državah. Imeli smo rekordno število dolgo zaprtih šol. In seveda to bo imelo tudi posledice na gospodarsko aktivnost, ker so starši morali biti skupaj doma z otroci, niso mogli biti v službi, upadli so jim prihodki, zaprle so se številne dejavnosti in zaradi tega imamo tudi rekordno visok javni dolg. Ogroženih je 300 tisoč delovnih mest. In mi še danes …</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Kolega Rajh…</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> …ker nimamo te analize…</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Kolega Rajh…</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> …ne vemo…</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Vidite, da niste poslušal vso sejo, tudi če ste bil v pisarni. Gospo Mojco Škrinjar sem opozorila, ko je šla izven točke. Sedaj opozarjam vas, sicer vam bom vzela besedo. Naredila sem izjemo…</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Niste naredila izjemo…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> …dala vam besedo po zaključku…</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Ne…</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> …po zaključku, sedaj pa prosim, da se držite dnevnega reda in točke in potem počasi zaključite. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Poglejte, zadeve, mi potrebujemo analizo kaj je šlo v drugem valu narobe, da teh napak ne bomo ponavljali in to dela vsak dober menedžer. Vsak dober menedžer mora analizirati pretekla dejanja, da napak, ki jih je naredil ne bo ponavljal. In danes vidimo, da te volje ni. Teh podatkov ni, teh informacij ni. In mi pravzaprav ne vemo na kakšen način se naj spopadamo s tretjim valom. Meni se zdi zelo pomembno, da se naredi ta analiza. Ti sklepi so več kot na mestu, vsi trije, in so dobronamerni, zato da bomo vedeli kako naprej. In tudi šoloobvezni otroci potrebujejo oblačila, saj v enem letu zrastejo za 10 centimetrov in več. In mene zelo skrbi, da ravnateljica šole tega ne ve. In ko govorimo o zapiranju aktivnosti gospodarstva moramo vse te zadeve imeti pred očmi.</font><br/>
<font size="4">	Hvala lepa. </font><br/>
<br/>
<b><font size="4">51. TRAK (VI) 18.10</font></b><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	Žal smo zaključili žaljivo, ampak upam, da takšen ne bo vtis celotne seje. </font><br/>
<font size="4">	Sedaj pa predlagam, da gremo na glasovanje. Samo povejte, želite, da preberem ponovno predlagane sklepe? Predlagatelj jih je prebral, pojasnil, ampak če želite? Ne, potem gremo z glasovanjem o vsakem sklepu posebej. </font><br/>
<br/>
<font size="4">	Dajem na glasovanje prvega od predlaganih sklepov. Glasujemo. </font><br/>
<font size="4">	Kdo je za(8 članov.) Kdo je proti? (9 članov.)</font><br/>
<font size="4">	Ugotavljam, da sklep ni sprejet. </font><br/>
<br/>
<font size="4">	Na glasovanje dajem drugega od treh predlaganih </font><br/>
<font size="4">sklepov. Glasujemo. </font><br/>
<font size="4">	Kdo je za(8 članov.) Kdo je proti? (9 članov.)</font><br/>
<font size="4">	Ugotavljam, da tudi drugi sklep ni sprejet. </font><br/>
<br/>
<font size="4">	In še glasujemo o zadnjem sklepu. Glasujemo. </font><br/>
<font size="4">	Kdo je za(8 članov.) Kdo je proti? (9 članov.)</font><br/>
<font size="4">	Ugotavljam, da tudi tretji sklep ni sprejet. </font><br/>
<br/>
<font size="4">	Vsem, spoštovane kolegice in kolegi, se zahvaljujem za udeležbo. Hvala vsem vabljenim, ki ste lahko ostali do konca. Hvala tudi tistim, ki so se morali prej opravičiti.</font><br/>
<font size="4">	Želim vam uspešen dan in ostanite zdravi!</font><br/>
<br/>
<b><font size="4">Seja je bila končana 19. marca 2021 ob 18.12.</font></b>
</root>