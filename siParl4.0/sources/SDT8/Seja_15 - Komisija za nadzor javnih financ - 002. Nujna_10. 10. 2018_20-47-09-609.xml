<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">2. nujna seja</font></b><br/>
<br/>
<b><font size="4">(10. oktober 2018)</font></b></p></div><br/>
<b><font size="4">Sejo je vodil dr. Anže Logar, predsednik komisije.</font></b><br/>
<b><font size="4">Seja se je začela ob 10. uri. </font></b><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Lep pozdrav! Sklepčni smo, torej lahko začnemo 2. nujno sejo Komisije za nadzor javnih financ. </font><br/>
<font size="4">	Obveščam vas, da kot nadomestni člani komisije s pooblastili na seji prisostvujejo: namesto poslanke mag. Bojane Muršič sodeluje Jani Prednik, namesto podpredsednika Zmaga Jelinčiča Plemenitega sodeluje Dušan Šiško. </font><br/>
<font size="4">	Prehajamo na določitev dnevnega reda seje. S sklicem seje ste prejeli dnevni red seje komisije z eno točko. Ker v poslovniško določenem roku nisem prejel predlogov za spremembo dnevnega reda, je določen, kot je bil predlagan s sklicem seje.</font><br/>
<br/>
<font size="4">	Prehajamo </font><b><font size="4">NA 1. TOČKO DNEVNEGA REDA - PODELJEVANJE LICENCE 5G DRUŽBI BTC, D.D. </font></b><br/>
<b><font size="4">	</font></b><font size="4">Gradivo za to točko dnevnega reda je bilo 8. 10. 2018 objavljeno na spletni strani Državnega zbora pri sklicu seje. </font><br/>
<font size="4">	K tej točki dnevnega reda so bili na sejo vabljeni: Boris Koprivnikar, nekdanji minister za javno upravo, mag. Tanja Muha, direktorica AKOS, Jože Mermal, predsednik Uprave BTC, Boris Štefanec, predsednik Komisije za preprečevanje korupcije, Tomaž Vesel, predsednik Računskega sodišča, predstavniki Ministrstva za javno upravo in Ministrstva za finance, ki so se opravičili, češ da ta tematika ne spada v njihovo pristojnost. Naknadno smo na sejo povabili še dr. Dušana Cafa iz Foruma za digitalno družbo in mag. Aleša Ivkovića, predsednika Sveta Agencije za komunikacijska omrežja in storitve Republike Slovenije. Vse prisotne lepo pozdravljam in prosim, da se ob prijavi k razpravi predstavite za zapisnik. </font><br/>
<font size="4">	Uvodoma bom dal besedo kolegu Zvonku Černaču, da predstavi razloge, zaradi katerih je bila sklicana ta seja Komisije za nadzor javnih financ. Predlagam pa, da današnjo razpravo opravimo tako, da po uvodni predstavitvi najprej dobi besedo gospod Boris Koprivnikar, nekdanji minister za javno upravo, nato bo svoje videnje zadeve pojasnila predstavnica AKOS in BTC, potem bomo dali besedo Ministrstvu za javno upravo, nato bodo lahko spregovorili še vabljeni, ki sem jih povabil na sejo. Potem pa bomo začeli razpravo poslanke in poslanci. </font><br/>
<font size="4">	Gospod Černač, beseda je vaša.</font><br/>
<br/>
<font size="4">	</font><b><font size="4">ZVONKO ČERNAČ (PS SDS): </font></b><font size="4">Hvala lepa. </font><br/>
<font size="4">	Lep pozdrav vsem prisotnim tudi z moje strani!</font><br/>
<font size="4">	Ena izmed nalog Komisije za nadzor javnih financ je tudi ta, da bedi nad smotrnostjo in gospodarnostjo ne samo porabe javnih financ, ampak tudi gospodarjenja s premoženjem države. In ko govorimo o premoženju države, pri tem seveda nimamo v mislih samo tistega, kar je otipljivo in očem vidno, pač pa se velik del premoženja države skriva tudi v stvareh, ki očem niso vidne. In v tem primeru danes bomo govorili o frekvencah, predvsem o frekvencah za mobilno telefonijo 5G, nove pete generacije, o področju torej, kjer države v okviru Evropske unije s posebno skrbnostjo, pravočasnim pristopom, gospodarnim ravnanjem in usmerjenimi postopki pridobivajo znatna sredstva od ponudnikov mobilne telefonije, predvsem generacija 5G, kar bomo videli tudi v nadaljevanju.</font><br/>
<font size="4">	Zdaj imamo nek zakon, Zakon o elektronskih komunikacijah, ki v prvem odstavku 24. člena zelo lepo opredeljuje pomembnost tega državnega premoženja in pravi </font><br/>
<br/>
<b><font size="4">2. TRAK: (DAG) - 10.05</font></b><br/>
<br/>
<b><font size="4">	</font></b><font size="4">(nadaljevanje) ta prvi odstavek: »Radiofrekvenčni spekter je omejena naravna dobrina s pomembno družbeno, kulturno in gospodarsko vrednostjo.« Mislim, da kakšna dodatna razlaga glede tega ni potrebna, da vsi razumemo, za kaj gre. Da pa nekateri postopki, za katere smo bili seznanjeni iz medijev, govorijo o tem, da v primeru podelitve testnih frekvenc za mobilno telefonijo 5G brez razpisa ni bilo ravno tako, kot naj bi bilo v skladu s to usmeritvijo, o kateri govori zakon. </font><br/>
<font size="4">	Danes bomo torej govorili o tem, ali se s tem premoženjem gospodari dobro, slabo ali se sploh ne gospodari; o tem, ali imajo pri dostopu do tega premoženja države, pri dostopu do frekvenc, predvsem v tem primeru do frekvenc za mobilno telefonijo 5G, vsi enake možnosti; o tem, ali so odgovorni v preteklosti naredili vse, tudi v skladu z evropskimi usmeritvami, z akcijskim načrtom, ki je verjetno vsem poznan, da bi mobilno telefonijo 5G na eni strani uvedli v skladu s časovnico, ki je bila nekako priporočena in sprejeta, kar pomeni, da bi te testne faze že morale biti za nami, in na drugi strani, ali so naredili vse, da bi preko razpisov pridobili ponudnike, ki bodo za to telefonijo na eni strani ponudili optimalne ali najvišje zneske, na drugi strani pa zagotavljali optimalne oziroma najbolj kakovostne storitve uporabnikom. Ali pa smo priče ravnanju, ki je daleč od tega, kajti podatki, ki jih bom kratko predstavil v nadaljevanju, govorijo o tem, da je na eni strani to področje v celoti nekako, kot se zdaj kaže, ko gledamo te kadre, kjer katerokoli pokrovko odpremo, molijo kadri SMC, Stranke modernega centra oziroma Stranke Mira Cerarja, ali je to področje torej nekako kot dedni fevd prevzela neka politična skupina, očitno ne z namenom, da bi se z njim gospodarilo čim bolje, čim bolj optimalno, da bi imeli uporabniki čim večje koristi od tega, davkoplačevalci pa preko plačil za frekvence največje koristi, pač pa zato, da bi bili zasledovani neki drugi cilji in ne interesi države in davkoplačevalcev. </font><br/>
<font size="4">	Če kratko povzamem tisto, kar bom v nadaljevanju podrobneje predstavil, se je ta zgodba odvijala nekako takole. Najprej je ta resor prešel z enega ministrstva na drugo ministrstvo, potem se je dogajala neka kadrovska ekipacija, ki je trajala dolgo leto, z umestitvijo v že vnaprej izbrane kandidatke za direktorico AKOS, ker ti postopki kažejo, da je bilo že vnaprej znano, da bo gospa Tanja Muha direktorica, pri vseh natečajih in razpisih, in seveda z nadaljevanjem s podelitvijo teh frekvenc, kjer pa je zmanjkalo časa, da bi bili postopki do konca transparentni in da bi se izognili očitkom, ki smo jim priče danes in ki so utemeljeni. Kajti kljub prvotnim usmeritvam, da naj bi se to področje podelilo z javnim natečajem, z javnim razpisom, se je potem zgodila neka sprememba v tej časovnici, odstop predsednika Vlade 14. marca, zmanjkalo je časa in seveda so se potem vsi ti postopki odvili tako, kot smo lahko tudi prebrali v medijih. Na spletni strani agencije imate še danes objavljeno strategijo, ki sploh ne bi smela biti objavljena, ker ne velja, ker nima soglasja Vlade in tako naprej. No, in ko je pač ta zadeva nekako prišla v javnost, je bil prvi odziv vseh vpletenih, nekdanjega ministra za javno upravo, gospoda Koprivnikarja, nekdanjega podpredsednika Vlade Mira Cerarja, da je pač vse okej in da s temi postopki ni nič narobe. To smo poslušali dva dni nazaj in dan nazaj oziroma včeraj pa je dal odpoved na BTC in družba BTC je vrnila frekvence. Zakaj, se vprašam, če je bilo vse okej, ni nobenega razloga. Če je nekdo prepričan v svoj prav, bo na tem svojem prav vztrajal do konca, ker sicer dela škodo sebi in vsem ostalim. Torej, očitno ni bilo vse okej. Očitno pa je to poskus, da se tem postopkom ne pride do dna oziroma da se ne razišče še vsega ostalega, kar se na področju podeljevanja frekvenc dogaja v zadnjih letih, to je samo vrh ledene gore na tem področju. Očitno je neka struktura med seboj povezanih ljudi uzurpirala to agencijo za neke druge interese </font><br/>
<br/>
<b><font size="4">3. TRAK: (DAG) - 10.10</font></b><br/>
<br/>
<b><font size="4">	</font></b><font size="4">(nadaljevanje) in ne splošne interese in koristi, zaradi tega imamo škodo vsi, davkoplačevalci, uporabniki storitev, tisti, če hočete, ki ne morejo poslušati nekega radia v nekem Podbrdu, kjer je baje 700 prebivalcev, kjer so proste frekvence in ni mogoče tega stanja urediti, ker drugih možnosti nimajo; in radijski operater že leta in leta prosi, da bi se te stvari uredile. Se pravi, na eni strani ni formalnih osnov za to, da se uredijo podelitve prostih frekvenc, ker »ni strategije«, pod narekovaji, na drugi strani se pa dogajajo postopki mimo vseh veljavnih aktov, če je to seveda v interesu v tem primeru ne posameznika, ampak skupine medsebojno povezanih ljudi. V kazenskem pravu - jaz ne govorim, da gre za to v tem primeru, ampak v kazenskem pravu obstaja pojem kriminalna združba. Pa se dostikrat lovi kriminalce, katerih doseg je nekaj 10 tisoč evrov, ne pa nekaj 10 milijonov evrov. </font><br/>
<font size="4">	Torej, zato da se je pač ta postopek izpeljal tako, kot se je, je bil prvi pogoj ustrezna kadrovska ekipacija, tako na ministrstvu kot na AKOS. Že prej sem omenil, da se je najprej spremenilo zakon, to je bilo julija 2016, ko je ta resor prešel z enega ministrstva na drugega, v konkretnem primeru na Ministrstvo za javno upravo z Ministrstva za izobraževanje, znanost in šport. In mesec za tem je 19. avgusta 2016 Svet Agencije za komunikacijska omrežja in storitve objavil javni natečaj za imenovanje direktorja agencije. In na ta natečaj se je prijavila tudi sedanja direktorica Tanja Muha. Politični profil gospe je stranka SMC, zastopnica v Svetu Četrtne skupnosti Šmarna gora. Natečajna komisija je takrat odločila, da gospa Muha ne izpolnjuje vseh pogojev za imenovanje, manjkale naj bi predvsem izkušnje z vodenjem primerljivega števila zaposlenih in upravljanja s tolikšnimi sredstvi, kot jih ima na voljo AKOS. Na odločbo se je pritožila, dala je zadevo na sodišče, kljub temu, da sodni postopek ni bil ovira ponovitvi razpisa, se to ni zgodilo, sodišče je kasneje tudi njeno pritožbo zavrnilo. In v tem vmesnem času oziroma konkretno 19. oktobra, se pravi, dva meseca zatem, je Vlada na predlog takratnega ministra, gospoda Koprivnikarja, za v.d. direktorice AKOS imenovala, verjetno veste, koga - gospo Tanjo Muha. Zakon pa določa, da mora tisti, ki je imenovan za vršilca dolžnosti, izpolnjevati enake pogoje, kot jih mora izpolnjevati nekdo, ki je imenovan za direktorja; temu v tem primeru ni bilo zadoščeno. In jaz verjamem, da se je gospod Koprivnikar tega zavedal. </font><br/>
<font size="4">	Pet dni kasneje, po tem imenovanju gospe Muha za v.d. direktorice AKOS 19. oktobra 2016, in je to bilo 24. oktobra 2016, so člani Sveta AKOS za novega predsednika imenovali Aleša Ivkovića. Politični profil gospoda Ivkovića je SMC, kandidiral je na listi te stranke za poslanca v kranjski volilni enoti. Poleg tega je bil do maja 2017 tudi predsednik lokalnega odbora stranke SMC v Kamniku. Zakon v 176. členu jasno določa nezdružljivost in ena izmed ovir pri imenovanju v Svet AKOS so tudi člani organov političnih strank, kar je gospod Ivković v tistem obdobju bil. Se pravi, da ne bi smel biti na podlagi določb zakona v ta Svet AKOS sploh imenovan. Tja je bil verjetno imenovan z določeno usmeritvijo oziroma nalogo, predvidevam, da takratnega ministra, kajti aprila 2017 oziroma konec marca 2017 je gospod Ivković ustavil postopek javnega natečaja za imenovanje direktorja agencije in napovedal nov javni natečaj. Kot razlog je bila ta tožba, glede katere bi se lahko taka odločitev sprejela že pol leta prej. </font><br/>
<font size="4">	18. maja 2017, to je bilo kak mesec zatem, ko je bil ta postopek ustavljen, pa je Vlada na predlog </font><br/>
<br/>
<b><font size="4">4. TRAK: (DAG) - 10.15</font></b><br/>
<br/>
<b><font size="4">	</font></b><font size="4">(nadaljevanje) takratnega ministra, gospoda Koprivnikarja, s položaja generalnega direktorja Direktorata za informacijsko družbo razrešila gospoda Marjana Turka in za vršilca dolžnosti imenovala gospoda Bojana Križa. Politični profil - mimogrede, to področje pač sodi pod ta direktorat, področje AKOS -, politični profil gospoda Križa je Stranka modernega centra oziroma Stranka Mira Cerarja, na volitvah je kandidiral za poslanca v prvi volilni enoti na listi te stranke. </font><br/>
<font size="4">	No, in čez mesec dni po tej kadrovski spremembi, ko je bil ekipiran direktor Direktorata za informacijsko družbo, je bil objavljen 30. junija javni natečaj za imenovanje direktorja AKOS. Na tega se je prijavila gospa Tanja Muha. Tokrat je natečajna komisija ugotovila, da pa gospa Muha izpolnjuje pogoje. Se pravi, po slabem letu dni neizpolnjevanja pogojev se je ta odločitev spremenila. Zdaj, ali je temu pripomoglo to, da je kot v.d. direktorice vodila AKOS toliko časa ali kaj drugega, ni pomembno. Vsi ti dogodki normalno razumskemu človeku povedo samo eno - gospa Tanja Muha je bila izbrana vnaprej, ker se je formalno zapletlo in ker nekateri v natečajni komisiji so delali očitno strokovno in neodvisno, je bilo treba izpeljati vse ostale postopke zato, da je lahko do tega položaja tudi prišla. Kajti vmes se je spremenil tudi zakon na pobudo gospoda Koprivnikarja in direktorico je predlagal gospod Koprivnikar, po prejšnjem zakonu je bilo predlagateljstvo na svetu agencije. In gospa Tanja Muha je bila za direktorico AKOS imenovana 7. novembra 2017. </font><br/>
<font size="4">	V tej kadrovski shemi velja omeniti še gospoda Aleša Lipičnika, ki je bil v Svet za radiodifuzijo - in je tudi predsednik Sveta za radiodifuzijo - imenovan 22. 3. 2017. Tudi njegov politični profil je stranka SMC, Stranka modernega centra. Kandidiral je za župana Kamnika na listi stranke SMC. 	Torej, jaz mislim, da ti podatki o tem, kako se je ta postopek odvijal, kažejo na to, da je bilo na eni strani potrebno ustrezno kadrovsko ekipirati to področje, na drugi strani pa z vsemi temi mehanizmi omogočiti, da se za direktorja AKOS imenuje nekoga, ki očitno ni izpolnjeval niti pogojev, da bi bil lahko na to mesto imenovan. </font><br/>
<font size="4">	Tisto, kar je najbolj pomembno pri tej zgodbi, pa je to, da se je izgubilo praktično leto dni časa, leto dni se je kadrovalo in na silo ekipiralo neko ekipo na AKOS z nekim določenim ciljem, ki ga sledimo zdaj v teh dneh, namesto da bi minister kot odgovoren za to področje storil vse, da bi sledil akcijskemu načrtu, kajti nekatere druge države, ki so te postopke glede podeljevanja testnih frekvenc za mobilno telefonijo 5G izpeljale v letu 2017 in izpeljujejo zdaj v tem letu, bodo nekje od naslednjega leta naprej pripravljene na podelitev teh frekvenc. Kar se nas tiče, pa očitno do leta 2021 še ne. Tako je škoda že zaradi tega velika, ne gre samo za opustitev dolžnega ravnanja in dolžne skrbnosti, ampak gre tudi za neposredno škodo, ki je tudi, po moji oceni, izmerljiva. Zdaj seveda ta del, kadrovski, se ne bi zgodil, če se ne bi vzporedno dogajali tudi vsebinski nastavki za to, da je lahko prišlo do podelitve teh koncesij brez razpisa, teh testnih koncesij za mobilno telefonijo 5G brez razpisa, tako kot je prišlo. </font><br/>
<font size="4">	13. aprila 2017 je takratni minister, gospod Koprivnikar, predlagal novelo Zakona o elektronskih komunikacijah, ki jo je Državni zbor s podporo koalicijskih strank Mira Cerarja, Desusa in Socialnih demokratov tudi sprejel sredi leta 2017, začela je veljati 11. 8. 2017, kjer je v 53. členu bilo določeno, da se to testno obdobje, ki je prej znašalo tri mesece oziroma 90 dni, podaljša na tri leta, s treh mesecev na tri leta. </font><br/>
<br/>
<b><font size="4">5. TRAK: (DAG) - 10.20</font></b><br/>
<br/>
<b><font size="4">	</font></b><font size="4">(nadaljevanje) Utemeljitev, če jo kratko povzamem, ki je bila takrat posredovana ob obrazložitvi tega člena zakona, zakaj do tega prihaja, je bila v tem, da »je trenutno v planu projekt za testiranje 5G tehnologije v okviru 5G iniciative, ki jo je objavila Evropska komisija, v okviru katere je iz akcijskega načrta 5G za Evropo izhaja, da želi Evropska komisija promovirati zgodnja testiranja in finančno podpreti vse 5G javno-zasebne partnerske projekte, ki naj bi pričeli s preliminarnim testiranjem v letu 2017 oziroma 2018, pri čemer je predvideno trajanje teh evropskih razvojnih projektov in testiranje tehnologije v okviru teh projektov za daljše časovno obdobje okoli treh let oziroma do konca leta 2020.« To ne drži. To ne drži - akcijski načrt tega ne določa, ampak govori, če lahko tudi tu preberem: »Komisija bo sodelovala z državami članicami in zainteresiranimi stranmi sektorja, da bi na prostovoljni osnovi določili skupni časovni okvir za zagon zgodnjih omrežij 5G do konca leta 2018.« Za zagon. Prej sem povedal, da nekatere države so to tudi že storile, nekatere že celo podelile koncesije za 5G omrežja in zanje iztržile znatna sredstva, ker naj bi temu zagonu do leta 2020 sledil zagon popolnih komercialnih storitev. </font><br/>
<font size="4">	Drugi del, ki je bil pomemben pri postopku podelitve te koncesije, je bil ta, ki sem ga že omenil, spremenil se je 181. člen zakona, kjer je pristojnost za predlaganje imenovanja direktorice AKOS bila iz sveta agencije prenesena na ministra. In spremenil se je še en člen, ki zagotovi nadaljevanje dela direktorju oziroma v tem primeru direktorici, če bi bila slučajno razrešena, ki ji omogoča, da lahko dela v agenciji še naprej. Tako bi se reklo, po domače povedano, nima se česa bati, tudi če bo ugotovljeno, da je kaj narobe, bo lahko tam delala še naprej - tako jaz razumem ta signal -, če bo seveda delala tisto, kar bo naročilo s strani ministra za javno upravo. </font><br/>
<font size="4">	Zanimivo je tudi v tej časovnici, da je 3. oktobra 2017 minister oziroma njegovo ministrstvo posredovalo AKOS strateške usmeritve glede izvedbe javnega razpisa prostih radijskih frekvenc. In da je na podlagi teh usmeritev vse tudi potekalo v tej smeri, da bo do tega razpisa prišlo. 7. marca 2018 je bil objavljen nek posvetovalni dokument glede načina izvedbe dražbe, kjer je bil zelo kratek rok sicer za pripombe, par dni, pet dni, vendar potem do tega ni prišlo. Potem vemo, kaj je sledilo - neposredna dodelitev družbi BTC in trem ostalim konkurentom. Zakaj - zaradi tega, ker je 15. oziroma 14. marca odstopil predsednik Vlade Miro Cerar. Se pravi, ta časovnica se je porušila, vedelo se je, kaj bo sledilo. Časa za razpis koncesije več ni bilo. In stvari so se odvijale potem tako, da je 6. aprila AKOS oziroma gospa Tanja Muha objavila osnutek strategije upravljanja z radiofrekvenčnim spektrom, kjer je v nasprotju z zakonom, ki določa 30 dni za pripombe, bil dan rok 16 dni, do vključno 22. aprila. Konec aprila, dva dni zatem, je bila podeljena, kolikor smo lahko zasledili, že prva frekvenca družbi BTC in vse ostale potem kasneje 28. maja. Zanimivo pri tem je, da pripombe na ta osnutek strategije niso bile javno objavljene vse do julija. Se pravi, skoraj dva meseca po tistem, ko so bile podeljene te prve testne frekvence za mobilno telefonijo 5G, se je lahko javnost seznanila, kakšne so bile pravzaprav pripombe glede tega dokumenta. </font><br/>
<font size="4">	Tisto, kar je pa najbolj sporno v tej zgodbi, je pa po moje sledeče. Zakon o elektronskih komunikacijah določa v tretjem odstavku: »Z radiofrekvenčnim spektrom Republike Slovenije na podlagi javnega pooblastila upravlja AKOS in pri tem upošteva strateške usmeritve ministrstva ter strateške dokumente Republike Slovenije in Evropske unije. Agencija pripravi najmanj triletno strategijo upravljanja z radiofrekvenčnim spektrom in jo predloži v soglasje Vladi. </font><br/>
<br/>
<b><font size="4">6. TRAK: (DAG) - 10.25</font></b><br/>
<br/>
<b><font size="4">	</font></b><font size="4">(nadaljevanje) Po pridobitvi soglasja agencija strategijo objavi na svojih spletnih straneh.« Na spletni strani agencije je bila 16. julija objavljena tale strategija, s pripisom, da je v medresorskem usklajevanju, da so k njej dala soglasja vsa ministrstva, razen Ministrstva za kulturo. Strategija torej ne velja. Ne velja, ker nanjo soglasja Vlada ni dala. Torej, ne bi smela biti niti objavljena na spletni strani AKOS, ker je to zavajajoče. Pod črto, te frekvence so bile dodeljene mimo veljavne strategije, ker je ni. Je ni. Ta strategija, ki je tam objavljena, je »non paper« dokument, je še vedno osnutek. Jaz verjamem, da vsi, ki so pri tem postopku sodelovali, vse to dobro vedo in se tega zelo dobro zavedajo. </font><br/>
<font size="4">	Še eno stvar je treba poudariti. Ko je bilo vprašanje, zakaj tri leta, konkretno, glede mobilne rabe 5G tehnologije družbi BTC je bil odgovor, zaradi trajanja evropskega razvojnega projekta InnoHPC Interreg, za katerega beremo na spletni strani, da se zaključi drugo leto 30. junija, 30. junija 2019. Zakaj torej podelitev te testne koncesije za daljše obdobje, zakaj za tri leta? Verjetno je razlog tudi v tem, glede na to, da nekateri, ki so posredovali pripombe na strategijo, odgovora niso dobili, kaj bo s podelitvijo, ko bo do razpisa prišlo. Ali se bo to testno obdobje oziroma tiste družbe, ki so jim bile podeljene testne frekvence, ali bodo imele prednost pri dodelitvi. Tega odgovora nikjer ni bilo zaslediti. In verjetno je odgovor v tem vprašanju. Če bi ta postopek tekel na tak način, je nesporno, da tisti, ki je dobil testno frekvenco, gratis testno frekvenco za mobilno telefonijo 5G za triletno obdobje, bo v bistveni prednosti pred nekom drugim, ki tega ne bo imel, pri podelitvi koncesije, s tem pa bo tudi manjša konkurenca in manjša vrednost bodoče koncesije. Verjetno je tudi ta pomislek eden tistih, ki bi z dodatnim poglabljanjem, do katerega pa po mojem mnenju vseeno mora priti, nekako usmerjal družbo BTC, da je to frekvenco vrnila, ker bi nadaljnja vprašanja lahko bila verjetno bolj neprijetna, kot so ta, ki se postavljajo danes. </font><br/>
<font size="4">	Gospod nekdanji minister Koprivnikar ni podpisal te odločbe. Formalno bi moral biti AKOS neodvisen, on po zakonu, smo prebrali, lahko daje usmeritve. Ampak ta slika pa je zaokrožila v medijih, na kateri se gospod Koprivnikar, bivši minister za javno upravo, bivši podpredsednik Vlade, fotografira, ko to odločbo izroča gospodu Mermalu, direktorju BTC, 1. junija, odločbo, ki jo je podpisala gospa direktorica agencije Tanja Muha. Zakaj je bilo to potrebno, če nima nič s tem? Slabe tri mesece zatem izvemo, da se je gospod Koprivnikar zaposlil v družbi BTC na nekem visokem položaju. 	Torej, vse to so okoliščine, ki - če bi uporabil besednjak Računskega sodišča ali pa Komisije za preprečevanje korupcije - vzbujajo utemeljen sum ne samo konflikta interesov, ampak še česa drugega. Tako mislim, da je normalno, da naša komisija, Komisija za nadzor javnih financ, sprejme odločitve oziroma sklepe, ki bodo omogočili, da se na eni strani razčistijo ta razmerja oziroma ti dogodki, ta konflikt interesov, vsa ostala ravnanja, ki so nastala v tem postopku. Ampak ne samo to, jaz mislim, da je prav, da enkrat končno temeljito pregledamo področje upravljanja z radiofrekvenčnim spektrom,</font><br/>
<br/>
<b><font size="4">7. TRAK: (DAG) - 10.30</font></b><br/>
<br/>
<b><font size="4">	</font></b><font size="4">(nadaljevanje) ki je omejena naravna dobrina, kot smo prej slišali, s pomembno družbeno, kulturno in gospodarsko vrednostjo. Da se ta revizija zgodi čim prej in da se s tem področjem začne bolj gospodarno, bolj ekonomično upravljati, predvsem v interesu, da bodo imeli uporabniki boljše storitve, bolj dostopne, in na drugi strani, da bo imel tudi državni proračun in davkoplačevalci večje koristi od tega. Seveda pa je tretja točka, mimo katere verjetno ne bo mogoče iti, tudi potrebna sprememba zakonodaje in zagotovitev preprečitve konflikta teh interesov, ki smo jim bili, kot smo videli, priče v tem konkretnem primeru. </font><br/>
<font size="4">	Ob tem vprašanju se je pojavilo še eno vprašanje, ki bi ga veljalo tudi pogledati s strani pristojnih. Na spletni strani Erarja je bil objavljen podatek, da je družba BTC v času, ko je ministroval gospod Koprivnikar na Ministrstvu za javno upravo, bistveno povečala obseg poslov z državo. Jaz verjamem, da za to družbo ti zneski ne predstavljajo tako velike vrednosti, ampak za davkoplačevalce pa jih, ker po teh podatkih je bilo tej družbi od leta 2003 do 2016 nakaznih s strani Ministrstva za javno upravo dobrih 54 tisoč evrov, se pravi, povprečno 350 evrov na mesec, v času mandata gospoda Koprivnikarja, se pravi, v samo dobrih treh letih oziroma še manj, od začetka leta 2016 do septembra 2018, pa kar 820 tisoč evrov oziroma povprečno 46 tisoč evrov na mesec. Kaj le se je moralo zgoditi na nivoju storitev država-BTC za tako veliko spremembo in kakšne so bile te storitve, ki jih prej država ni koristila, če so bile za državo pomembne; to bi bilo treba izvedeti in to komisija seveda upravičeno pričakuje, da bo te podatke tudi dobila. </font><br/>
<font size="4">	Prej sem omenil, da nekatere države, ki so pravočasno na nek pregleden in gospodaren način pristopile k podeljevanju, najprej k testni uvedbi, potem pa podeljevanju koncesij za mobilno telefonijo 5G, so iztržile znatne zneske. Gotovo je rekorder Republika Italija, kjer je podatek, da je za to koncesijo pridobila 6,5 milijarde evrov. Finska 77,6 milijona evrov, Španija 437,7 milijona evrov, Češka, kot ena manjših držav, v letu 2017 39 milijonov evrov, pri čemer je bila ta izlicitirana cena - to so bile vse cene dosežene na dražbah - sedemkrat višja od pričakovane. Slovenija je v letu 2014 za 4G od treh operaterjev prejela skoraj 150 milijonov evrov, za 4G. Torej, vsi ti podatki govorijo o tem, da je treba postopke peljati drugače in da taka praksa, kot je bila v tem konkretnem primeru, ni dobra. Gre za slabo gospodarjenje, za gospodarjenje, ki na eni strani preprečuje uvedbo storitev v nekem optimalnem času, na drugi strani pa vzbuja sum oziroma upravičen dvom, da so bili vsi ti postopki vodeni predvsem zaradi tega, da so bili zasledovani neki osebni interesi, osebne, pa tudi politične koristi, glede na to, da se vsa ta imena, ki so o tem odločala, nekako pojavljajo v bazenu ene politične skupine, torej v tem konkretnem primeru Stranke Mira Cerarja oziroma modernega centra. </font><br/>
<font size="4">	Predlaganih je šest sklepov, ki govorijo o tem, da bi bilo treba v relativno kratkem času pridobiti poročilo glede upravičenosti, smiselnosti, gospodarnosti in koruptivnih tveganj podelitve brezplačnih frekvenc za testiranje in prihodnjo rabo 5G tehnologije gospodarski družbi BTC. In v tem poročilu bi morala biti tudi navedena in obrazložena ocena finančnih sredstev, ki bi jih prejela država, če bi se te frekvence podeljevale na javni dražbi. Pod 2 je predlagan sklep, da komisija Vlado poziva, da v roku 8 dni od sprejetja sklepa posreduje dokumentacijo in vse pogodbe, ki so bile sklenjene z vsemi prejemniki poskusnih frekvenc. </font><br/>
<br/>
<b><font size="4">8. TRAK: (DAG) - 10.35</font></b><br/>
<br/>
<b><font size="4">	</font></b><font size="4">(nadaljevanje) Pod 3, da komisija pričakuje od KPK, NPU in Specializiranega državnega tožilstva, da prednostno obravnavajo oziroma preiščejo korupcijska tveganja in sume nezakonitosti pri podelitvi brezplačnih frekvenc za testiranje in prihodnjo rabo 5G tehnologije, in da v roku 30 dni od dneva sprejetja tega sklepa pripravijo in pošljejo komisiji poročilo glede tega primera. Pod 4 komisija priporoča Računskemu sodišču, da opravi izredno revizijo projekta podelitve brezplačnih frekvenc. Pod 5, da Vlada v roku 30 dni od prejema tega sklepa pripravi in pošlje seznam komisiji, tudi seznam vseh nakazil med družbo BTC in Ministrstvom za javno upravo v času ministrovanja gospoda Koprivnikarja kot ministra, z namenom porabe teh sredstev. In pod 6, komisija se obrača tudi na strokovno javnost, na Forum za digitalno družbo in Sekcijo operaterjev elektronskih komunikacij pri Gospodarski zbornici Slovenije, da se opredeli glede podelitve brezplačnih frekvenc za testiranje in prihodnjo rabo 5G tehnologije, predvsem z vidika smotrnosti in transparentnosti. Sklepi so pa v pisni obliki, jaz sem jih samo kratko povzel. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Hvala, gospod Černač. </font><br/>
<font size="4">	Najprej še obvestilo, ker moram to povedati, sicer ne bo možno podati postopkovnega predloga: namesto poslanke Mateje Udovč na seji sodeluje poslanec SMC Jani Möderndorfer in namesto poslanca Andreja Širclja na seji sodeluje poslanec Franc Breznik. </font><br/>
<font size="4">	Postopkovno, prosim. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Hvala lepa, predsednik. </font><br/>
<font size="4">	V skladu s poslovnikom je bila sklicana današnja seja, na podlagi 47. in 48. člena poslovnika. Vse lepo in prav, ampak moram reči, da sem malce razočaran, glede na to, da je bil tako dolg uvod, da je bilo tako veliko, bom rekel, nekih očitkov o možnosti nezakonitega ravnanja, in bi pričakoval, da vsaj komisija v skladu s poslovnikom skliče sejo zakonito in da se potem tako tudi vodi. Zato pričakujem od vas, predsednik, naslednje odgovore, zato da bomo lažje delovali, zato da bomo videli, ali je to danes samo nek šov in teater v sklopu prihajajočih lokalnih volitev, kjer sami nastopate kot kandidat za župana Mestne občine Ljubljana. Bom razložil, zakaj. Namreč zaradi tega, ker smo danes slišali uvodničarja, gospoda Černača, ki niti ne vem, v kakšni vlogi je govoril, ali kot predlagatelj ali kot predstavnik Računskega sodišča oziroma KPK ali kot celo predsednik komisije. Namreč, zakaj - zaradi tega, ker imamo pred sabo gradivo, ki smo ga dobili šele pred kratkim, kjer piše pravzaprav, da je to gradivo Komisije za nadzor javnih financ, predsednik napove gospoda Černača, poslanca, da je kot predlagatelj. Mi nismo dobili nobenega predloga o zahtevi sklica na predlog Poslanske skupine SDS. Tudi pod tem gradivom ni podpisana vsaj Poslanska skupina SDS. Tako jaz zdaj pravzaprav ne vem, se mi zdi malo tako, domačijsko vodenje te komisije in te razprave. In če bo tako teklo naprej, potem se bojim, da bomo danes poslušali očitke, da je gospod Mermal, ki sploh tega ne skriva, znani podpornik župana Zorana Jankovića, in slučajno je BTC v Ljubljani, ki ni edini prejemnik teh testnih frekvenc, in zakaj ne obravnavamo še ostalih firm, ki so dobile te testne frekvence, ampak se zgolj osredotočamo na Ljubljano. </font><br/>
<font size="4">	Jaz ne obtožujem, predsednik, daleč od tega, ampak glede na to, da sem odprl nekaj vprašanj, pravzaprav ne vem, kako bo tekla ta seja. Še posebej, ker smo dobili danes šest predlogov sklepov, o katerih naj bi odločali, mi imamo pa pred sabo v bistvu sklic, ki je bil narejen že mnogo pred tem, in smo čakali skrivnostno na to gradivo, ki ga zdaj dobimo na treh straneh oziroma treh listih, pa seveda šest predlogov sklepov, in zdaj se naj danes hitro opredelimo. Namreč, treba je vedeti, da ti predlogi, če bo opozicija, ki ima večino v tej komisiji, v vsakem primeru sprejela. Mene osebno nič ne moti, da se karkoli preiskuje, pa bom o tem več govoril v razpravi, vendar bi želel, da vsaj, če je sklicana seja na podlagi 47. in 48. člena poslovnika, da se potem v skladu s tem tudi zagotovi predvsem vse potrebne materiale, pa predvsem pojasnilo, v kakšni vlogi je zdaj nastopal gospod Černač, kot predlagatelj, kot predsednik ali kot kaj, glede na to, da gradivo ni v skladu s tistim, kar je bilo napovedano. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">	Zdaj bi prosil, da se natančno poslušamo. Jaz v uvodu nisem povedal, da je gospod Černač predlagatelj, ampak sem rekel, </font><br/>
<br/>
<b><font size="4">9. TRAK:(DAG) - 10.40</font></b><br/>
<br/>
<b><font size="4">	</font></b><font size="4">(nadaljevanje) da bo predstavil gradivo seje, točno tako sem tudi ubesedil. To pa na podlagi 47. člena, prvega odstavka, ki pravi: »Predsednik delovnega telesa sklicuje in vodi seje delovnega telesa ter javne predstavitve mnenj, določa poročevalce za obravnavo posameznih zadev na seji delovnega telesa in skrbi za pripravo gradiva.« Tako je v tem pogledu vse skladno s poslovnikom. / oglašanje v ozadju/ Ja, prosim, gospod Möderndorfer, SMC. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Hvala lepa, predsednik. </font><br/>
<font size="4">	Vse lepo in prav, tudi jaz znam brati 47. člen. Zakaj niste določili gospoda Luke Mesca, na primer, za poročanje tega poročila? Zakaj ravno gospoda Černača? / oglašanje v ozadju/ </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Lahko bi pooblastil ali pa bi rekel, da predstavite tudi vi, sicer izhajate iz iste stranke, kot je bil večkrat omenjen v tem gradivu, zelo verjetno v prihodnosti kdaj tudi bom. Lahko pa samo povem, da niti vas niti gospoda Luke Mesca ni bilo v tistem trenutku v dvorani, bil je pa gospod Černač. Tako mislim, da v tem pogledu ni kakšnih večjih težav. </font><br/>
<font size="4">	Zdaj pa, če ni več proceduralnih s strani SMC, bi šli naprej. Besedo dajem gospodu Borisu Koprivnikarju, nekdanjemu ministru za javno upravo. </font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Hvala, predsedujoči. </font><br/>
<font size="4">	Najprej vprašanje. Ali to pomeni, da jaz pojasnim vse  zadeve v enem paketu in potem ne sodelujem več v razpravi, samo da vem, ali pravilno razumem. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Vi ste neposredno vabljeni, tako vas bom lahko še povabil k razpravi. Tako predlagam, da se omejite na tisto, kar ste si na podlagi zapisanega pripravili za uvodno predstavitev. </font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Omejil se bom na to, kar je gospod Černač predstavil uvodoma, ker je odlična iztočnica tudi za pojasnilo vsega. Upam, da ne bo šla razprava samo v smeri, kdo je iz katere stranke, ampak da se bomo posvetili konkretnim dejstvom, ki ste jih vi navedli in na nek način namigovali na različne nepravilnosti. Bom šel najprej po vaših navedbah, potem pa še dopolnil z ostalimi gradivi, ki smo jih že javno posredovali in se temeljito, po mojem mnenju kristalno jasno opredelili do vseh obtožb. </font><br/>
<font size="4">	Frekvence so nevidno zelo pomembno premoženje države, zato je z njimi treba ravnati izjemno skrbno, in to tudi delamo. Meni je žal, da še vedno niso bile razpisane frekvence, ki se prodajo za komercialno rabo, žal lahko ta trenutek govorimo samo o testni uporabi frekvenc, ta je testna, in na nek način težko tu poslancem in javnosti pojasnjujemo dve popolnoma ločeni zgodbi, ki ju vztrajno mešate v isto zadevo. To je nekaj podobnega, kot če bi nekomu dali avto za peljat za testno vožnjo, potem ga pa obdolžite, da ga je ukradel. Testne frekvence se podeljujejo za določen projekt, za določen čas, na določenem območju in za točno določen namen in jih ni mogoče komercialno uporabljati. In ti vaši zaključki o interesu BTC pomenijo, da bi bili, praktično povedano, interesi BTC, Elektro Gorenjska, Internet inštituta, AMZ Slovenije, da postanejo mobilni operater. Edino v tem primeru bi lahko iz teh testnih frekvenc morebiti imeli kakšno korist. </font><br/>
<font size="4">	Drugič, ko govorite o skrbnosti za pridobivanje in upravljanje javnih sredstev. Točno to je razlog - frekvenc za podelitev 5G ni možno izvesti drugače kot skrbno. To pomeni, na podlagi zakona, na podlagi sprejete strategije, kot pravilno ugotavljate, ki še ni sprejeta, in dokler teh pogojev ni izpolnjenih, niti AKOS kot neodvisna agencija ne more izvesti postopka, in ta postopek zato še ni bil izveden, ker se s temi frekvencami, po mojem mnenju, ravna skrbno. Ob tem pa morate vedeti, da se te frekvence ne podeljujejo na nek skrivnosten način, ampak na podlagi javnega natečaja, za  katerega so izjemno zainteresirani vsi teleoperaterji in številna druga javnost in tu ni prostora za nikakršne skrivalnice in manipulacije. </font><br/>
<font size="4">	Povedali ste, da je ta komisija sklicana na podlagi postopkov oziroma sumov, ki ste jih prebrali v medijih. Res je, tudi sam sem bil, milo rečeno, presenečen, ko sem prebral v medijih, če jih lahko tako imenujemo, obtožbe. In potem sem bil tudi malce presenečen, kako je treba, recimo, od prve nepreverjene objave v Požareportu v nekaj urah sklicati Komisijo cenjenega Državnega zbora za nadzor javnih financ, brez da bi se te objave in te trditve, ki so bile, ali pa sumi, ki so bili v teh objavah navedeni, sploh preverili. Recimo, zanimiva zgodba je ta, ki ste jo na koncu tudi omenili, vidim, da je tudi v gradivu za današnjo sejo, kako je po Erarju naraščalo poslovanje z BTC,</font><br/>
<br/>
<b><font size="4">10. TRAK: (DAG) - 10.45</font></b><br/>
<br/>
<b><font size="4">	</font></b><font size="4">(nadaljevanje) vi te navedli, s 54 tisoč na 800 tisoč. To je bilo nedvoumno pojasnjeno - zato, ker je MJU prevzel plačevanje računov zaradi centralizacije upravljanja prostorov. Niti ene pogodbe v času mojega ministrovanja sam nisem sklenil z BTC, vse, kar sem naredil, sem podpisal anekse k obstoječim pogodbam, v katerih se je samo zamenjal plačnik. To je zadeva, ki jo vsak resen človek, da ne govorim o resnem mediju, lahko z lahkoto preveri in v nekaj minutah odgovori. Vse pogodbe, mislim, da je BTC dal tudi javno na vpogled, in mislim, da se niti eden od novinarjev ni odločil, da bi prišel te pogodbe pogledat. Sam sem jih natančno pogledal, ker, iskreno povedano, ko sem prebral, da je promet z BTC in MJU tako enormno narastel, sem bil tudi sam presenečen, ker sploh nisem vedel, kaj lahko mi imamo z njim. Izkazalo se je pa, seveda, da smo prevzeli plačevanje za carino, v Ljubljani, mislim, da v Nove mestu in ne vem, če še na kateri lokaciji / oglašanje v ozadju/, pa v Murski Soboti, ja. </font><br/>
<font size="4">	Nadalje postavljate dvom, da imajo vsi enake možnosti. Javni pozivi, na osnovi katerih so se javljala posamezna podjetja, organizacije za dodeljevanje, začasno in omejeno, testnih frekvenc, so bili odprti javno, vsi imajo to možnost. In še ena stvar je zanimiva - tisti, ki danes želijo te frekvence pridobiti, jih še vedno lahko. Enostavno, napišejo projekt, za katerega želijo, se obrnejo na Agencijo za komunikacijska omrežja, obrazložijo svojo željo in če je, po postopkih, ne vem, kakšni točno so, agencija odločena, da te frekvence podeli začasno, na omejenem območju, za določen namen, bodo te frekvence seveda tudi dobili. Torej, še danes je popolnoma odprt ta razpis in vsi se lahko na njega tudi prijavijo.</font><br/>
<font size="4">	Ali delujemo skladno s časovnico. Ja, žal, zamujamo s prodajo 5G frekvenc, do katere še ni prišlo in niti brezplačno še niso bile oddane; to ponovno poudarjam, ker mešate dve popolnoma različni zadevi. Do te pa ni prišlo zaradi tega, ker še ni sprejeta strategija, ki je pogoj za razpis. V usmeritvah, ki jih je ministrstvo dalo AKOS, smo predvideli, da naj bi se te frekvence podelile nekje do konca letošnjega leta, v začetku naslednjega leta. Zaradi vseh teh zapletov, ponovljenih javnih razprav, ki pa menim, da so pravilne, zato ker ne sme biti dvoma o tem, da so v javni razpravi imeli vsi možnost dati tudi svoja stališča, seveda se nam ta časovnica malce odmika. Seveda nas druge države, žal, zaradi tega prehitevajo. Vendar menim, da je bolje malce zamuditi z javnim razpisom, kot pa ustvarjati kakršenkoli dvom v korektnost izvedbe tega razpisa. </font><br/>
<font size="4">	Pa seveda, kar se tiče usmeritev Evropske komisije. Mi smo v gradivu, ki sem ga tudi javno objavil, podali zelo konkretne razloge, usmeritve, projekte, na katerih - lahko jih tudi naštejem - Evropska komisija želi, da se testira storitve 5G, in zaradi katerih Evropska komisija želi, da čim prej v državah članicah začnemo tudi komercialno uporabljati te frekvence, kar v Sloveniji, žal, še ni možno. </font><br/>
<font size="4">	Potem govorite o kadrovski problematiki, SMC. Tudi sam sem bil član SMC. Zaradi tega, ker vidim, da te članstvo v politični stranki odločno ovira, sem se pred časom umaknil oziroma takoj po sestopu s funkcije, iz članstva v izvršnem odboru, iz članstva v svetu stranke in pred kratkim tudi iz članstva v stranki sami, ker mislim, da je očitno danes razprava bolj usmerjena v to, kdo je član katere stranke, kot pa kdo je kaj naredil prav in kaj narobe. </font><br/>
<font size="4">	Glede gospodov - oprostite, ampak si moram poiskati imena -, predsednika sveta agencije in predsednika sveta za, kaj je še bil, radiodifuzijo ali kako že. S tema dvema gospodoma sem se sestal enkrat, ko smo obravnavali in pripravljali strategijo, in sem dejansko zdaj izvedel, da sta člana SMC. Glede gospe Muha sem pa še pred kratkim - žal se moram opravičiti javnosti - bil tudi zaveden, zato ker nekateri mediji so rekli, kaj menite na to, da je gospa Muha članica stranke SMC, drugi pravijo, da ni članica stranke, ampak je samo kandidirala na eni od list. Ne vem, tega nisem vedel, to sem izvedel iz medijev. In to govorim zaradi tega, če mi verjamete ali ne, da povem, kako zelo nepomembno mi je članstvo v neki stranki. </font><br/>
<br/>
<b><font size="4">11. TRAK: (DAG) - 10.50</font></b><br/>
<br/>
<b><font size="4">	</font></b><font size="4">(nadaljevanje) Sem pa seveda sodelavec - gospod Križ je član stranke SMC, prišel je iz gospodarstva, aktiven, in sem izjemno ponosen, da je lahko moj sodelavec, zaradi tega, ker je svoje delo odlično opravljal. </font><br/>
<font size="4">	Pravite, da naj bi bili zasledovani nekateri drugi cilji. Ne razumem, kateri. Postopki so jasni, transparentni, odprti in tudi vedno smo na voljo za razlage. </font><br/>
<font size="4">	Prehod resorja. Direktorat za informacijsko družbo je bil po mojem spominu najprej na Ministrstvu za gospodarstvo, potem je prešel na Ministrstvo za šolstvo, izobraževanje, znanost in šport. In potem smo nekje na sredini našega mandata dogovorili, da Direktorat za informacijsko družbo preide na Ministrstvo za javno upravo, ki je bilo pristojno za digitalizacijo. In tudi jaz kot minister sem poleg tega imel še pooblastilo predsednika Vlade, da sem koordinator digitalnih tehnologij oziroma s tujko rečeno tako imenovani »chief digital officer«. Se pravi, moja naloga je bila, da vse digitalne projekte, tehnologije, aktivnosti v državi poskušam čim bolj usklajevati, zato da bomo pospešili digitalni razvoj celotne države in celotne družbe. Direktorat je bil v tem času, ko je prešel na MJU, v velikih zamudah, na katere tudi vi opozarjate, s sprejemanjem zakonodaje in tako naprej. Zato smo poiskali bolj učinkovito vodstvo, v dogovoru in sporazumno. Pretekli direktor direktorata še vedno dela na direktoratu kot strokovnjak in zelo cenim njegovo strokovno znanje. Vendar pa je z novim vodstvom ta direktorat začel dohajati zamujeno in v zadnjih primerih zakonov, ki so bili sprejeti s področja informatike, smo bili celo med prvimi državami članicami, ki so sprejemale to zakonodajo, ki jo je na nek način usmerjala Evropska unija in za katero sem tudi sam trdno prepričan, da jo nujno potrebujemo, zaradi tega, da bomo pospešili razvoj. Torej, prehod direktorata je v praksi popolnoma upravičil svoj namen, in menim, da je bil izjemno učinkovit in da se je tudi učinkovitost dela tega direktorata zelo povečala, zato ker deluje in se povezuje z vsemi ostalimi informacijskimi resorji, ki jih ta država dejansko tudi ima. </font><br/>
<font size="4">	Glede kadrov na AKOS, glede članstva in sestave svetov. V te postopke nisem nikdar posegal in se nisem z njimi niti seznanjal. Glede vaših namigovanj, da naj bi dajal direktna navodila predsedniku sveta ali kaj podobnega - mislim, da bo lahko tudi sam potrdil -, nikdar niti slučajno tega nisem storil. Popolnoma jasno mi je, da je AKOS regulatorna neodvisna agencija. Zato mora biti v svojih postopkih popolnoma neodvisna od politike. In zaradi tega v svojem poslovanju odgovarja delovanju znotraj strategij in zakonov in v sodelovanju z evropsko agencijo BEREC, s katero so v stalnih kontaktih, zato da vodi neko usklajeno evropsko politiko podeljevanja in uporabe frekvenc. Postopki so bili izvedeni, taki kot so, mislim, da so vsi transparentno zapisani. Zdaj, če vi trdite, da sem jaz v teh postopkih imel nek vpliv in tako naprej, jaz seveda ne morem preprečiti, da vi to trdite, lahko pa tu vam in javnosti pogledam v oči in povem, da na te postopke nisem nikdar nikakor vplival. Tako naj se to razjasni. </font><br/>
<font size="4">	Potem pravite, prvi odziv, da je vse okej, potem smo pa odstopali. Moj prvi in zadnji odziv je, da s temi postopki in s podeljevanjem frekvenc nikdar ni bilo nič narobe in še vedno je vse zelo okej. In zato tudi danes sedim pred to komisijo in mirno pojasnjujem vse, kar smo izvedeli, ker je s postopki vse okej. To smo pojasnili javno, to pojasnjujem tukaj vam in to lahko pojasnjujem organom pregona, nadzornim institucijam, z veseljem, ker je moj največji interes, da se to čim prej razjasni. Moj cilj je samo, da se to razjasni in da se neha blatiti moje dobro ime in, žal, tudi dobro ime nekaterih organizacij, s katerimi smo odlično sodelovali. Mislim, da je podoben razlog za to, da sem jaz vrnil službo v BTC, kot je razlog - pa bo to predsednik uprave povedal -, BTC-ja, da je vrnil frekvence, ta: s tem, ko je bila sprožena ta medijska gonja, ki se za razliko od pravne začne z obsodbo, potem se pa morebiti nadaljujejo pojasnila, in ta pojasnila so bila naknadno dana, je bilo tako moje sodelovanje z BTC kot uporaba teh testnih frekvenc na nek način kompromitirana, namen je bil dosežen. In jaz ne morem normalno opravljati neke službe, če se bom stalno soočal z nekimi </font><br/>
<font size="4">	</font><br/>
<b><font size="4">12. TRAK: (DAG) - 10.55</font></b><br/>
<br/>
<b><font size="4">	</font></b><font size="4">(nadaljevanje) očitki o konfliktu interesov in moji kompromitiranosti. Jaz od te službe nisem življenjsko odvisen, še manj je pa BTC odvisen od tistih frekvenc za projekte. Tako menim, da je popolnoma logično, da smo to enostavno vrnili. In če mislite in želite interpretirati, da je to, da sem jaz vrnil službo in oni frekvence, razlog, da bežimo od odgovornosti, potem mi povejte, zakaj danes tu sedim in pojasnjujem vse, kar me imate vprašati. Ne bežim od nobene odgovornosti in sem pripravljen odgovoriti na popolnoma vsa vprašanja, ker je bilo vse okej. </font><br/>
<font size="4">	Kar se tiče škode. Ja, s tem delamo veliko škodo. In sem vesel, da tu razpravljamo na Komisiji za nadzor javnih financ, ker delamo neposredno škodo državi, iz več razlogov. Prvi razlog je ta, da bomo s tem kompromitiranjem znižali ceno frekvenc, ko se bodo sploh dražile. S tem delamo neposredno škodo državnemu proračunu. Ko bodo operaterji konkurirali za 5G frekvence, bodo to današnjo razpravo verjetno uporabili za to, da bodo nižali ceno, in s tem bo neposredno država na izgubi. Drugič, delamo neposredno škodo gospodarstvu in znanosti te države, zaradi tega, ker se enostavno ne bodo več upali konkurirati za testne frekvence, ki smo jih s to razpravo kompromitirali. Povejte mi podjetnika - sam vem za nekaj projektov, ki jih še pripravljajo, in bi rabili ti dve frekvenci za testiranje -, kdo si bo sploh še upal zaprositi za testno frekvenco, če bo deležen take farse in pogroma, kot smo jih danes tu slišali, ne vem, ker smo dobronamerni, zato ker smo se želeli ukvarjati z razvojem. </font><br/>
<font size="4">	Trdite, da se postopki dogajajo mimo vseh veljavnih aktov, da smo kriminalna združba. Povejte mi, dokažite mi, kateri pravni akt smo kršili, ker smo decidno pojasnili, da so bile testne frekvence podeljene na podlagi sprejetega zakona, in ker decidno pojasnjujemo, da za komercialno uporabo frekvence rabimo veljavno strategijo. Torej delamo popolnoma v skladu vseh veljavnih aktov, predpisov, zakonov in tudi v skladu z evropsko prakso. </font><br/>
<font size="4">	Želite prikazati na vsak način, da je s podelitvijo testne frekvence država izgubila nekaj 10 milijonov evrov. Lepo vas prosim, saj to je smešno! Ta testna frekvenca ne more biti uporabljena za nič drugega kot za izvajanje nekega pilota, nekega projekta, razen, kot sem povedal, če postane BTC, AMZS, Elektro Gorenjska in Internet inštitut, če postanejo telekom operaterji; pa močno dvomim, da bodo oni postali telekom operaterji, saj ne zaznavam, da bi kdo imel tak interes. </font><br/>
<font size="4">	Glede samega imenovanja gospe Muhe. Glejte, postopki so bili razloženi. Komisijo je imenoval uradniški svet. Ko je uradniški svet ugotovil izpolnjevanje pogojev za večje število kandidatov - mislim, da so bili štirje, če se ne motim -, sem osebno z vsemi opravil razgovore. In prednost gospe Muhe je ta, da je že prej delovala znotraj agencije, da je vodila pomemben resor v agenciji, da je svoje delo poznala in da je v času vedejevstva to delo tudi odlično opravljala in ga široko pozna. Kakšni so bili pa sami postopki, je bilo pa tudi transparentno in javno dokazano. Kar se pa tiče spremembe imenovanja, pa še to pojasnilo mogoče. Prvič, spremembo imenovanja direktorja, če se ne motim, je predlagalo že Ministrstvo za šolstvo, takrat, ko je bil AKOS oziroma DID še pod okriljem Ministrstva za šolstvo, in s tem smo samo uskladili, da je imenovanje direktorja agencije enako kot tudi za ostale regulatorne agencije, ki v Sloveniji veljajo. In sami veste, da sem bil kot minister za javno upravo soočen s kar precej dela, žal, ne preveč uspešnega, da bi tudi na področju agencij uredili bolj pregledno zadevo. Tu smo tudi sodelovali z Računskim sodiščem in iskali neke rešitve, ker smo zasledovali direktna, jasna in javna priporočila Računskega sodišča, ki so na področju delovanja agencij terjala določene ureditve. </font><br/>
<font size="4">	Glede usmeritev, ki jih navajate, kategorično zavračam, da bi dajal komurkoli kakršnekoli usmeritve za njegovo delovanje na njegovi funkciji. </font><br/>
<font size="4">	Za imenovanje gospoda Križa sem pojasnil. Gospod Križ - mogoče bo zanimivo za javnost - je prišel kot strokovnjak iz gospodarstva, kjer se je ukvarjal s telekomunikacijami, in je bil za naše ministrstvo izjemno dragocena pridobitev, ker je bil vešč vodenja kompleksnih projektov, ki jih je DID vodil.  </font><br/>
<br/>
<b><font size="4">13. TRAK: (DAG) - 11.00</font></b><br/>
<br/>
<b><font size="4">	</font></b><font size="4">(nadaljevanje) In ker je bil vešč znanj telekomunikacij, ki jih jaz nimam, na DID-u smo jih pa nujno potrebovali. S svojim delom je upravičil moje zaupanje in mislim, da tudi zaupanje gospodarstva in drugih subjektov, s katerimi smo sodelovali.</font><br/>
<font size="4">	Sprememba zakona, zakaj je bil zakon spremenjen. V pojasnilih, ki smo jih javno objavili, natančno razlagamo, o razlogih, o spremembah. Recimo, zanimivo je, kar javnosti noče in noče biti sporočeno, da se glede plačila testnih frekvenc v  zakonu ni ničesar spreminjalo, zakon je ostal tak kot prej. Glede obdobja testiranja je bilo v pojasnilih javnosti točno povedano, zakaj se obdobje testiranja podaljšuje in zakaj Evropska komisija intenzivno spodbuja članice, da imajo tako imenovana predkomercialna testiranja. Se pravi, da začnejo podjetja razvijati storitve za 5G omrežja, preden so komercialno dostopna. Komercialno dostopna bodo pa takrat, seveda, ko bomo lahko izvedli postopke. Ampak s tem, če teh testiranj ne bi omogočili, pomeni, da našemu gospodarstvu dodatno nalagamo breme, ga vlečemo nazaj in mu onemogočamo razvoj novih storitev, za katere v prihodnosti, sem trdno prepričan, da bodo eden od ključnih dejavnikov uspešnosti celotne družbe in gospodarstva. V celotnem svojem mandatu sem se intenzivno zavzemal za to, da moderno digitalno okolje deluje kot pospeševalec gospodarstva. To sem delal cel mandat in to sem delal tudi v primeru teh 5G frekvenc in zgodb, s katerimi se danes ukvarjamo. </font><br/>
<font size="4">	Za testno območje sem že povedal oziroma za testne frekvence, da jih je nemogoče uporabljati komercialno, ker so omejene časovno, teritorialno, za določen namen. </font><br/>
<font size="4">	Aha, potem vaša trditev, da »namesto da bi izvedli,« to je vaša jasna trditev, kajne, »namesto da bi izvedli komercialni razpis in prodali frekvence, smo jih brezplačno nekomu podelili.« To je tako strahovito zavajanje, da ne morem razumeti, da po vseh teh pojasnilih, ki smo jih dajali že ves ta čas, še vedno vidim na dnevnem redu, zakaj je BTC povečal promet poslovanja z ministrstvom, ker je to kristalno jasno. In še vedno ne razumem, zakaj zavajate javnost, da smo komercialne frekvence, ki sploh še niso bile razpisane, nekomu podarili. To je zavestno zavajanje, jaz ne vem, kaj naj drugega na to rečem. Jaz sploh ne vem, kako lahko to še dejansko pokomentiram.</font><br/>
<font size="4">	Glede same priprave strategije in pogojev za komercialni razpis sem že povedal. Ko bo strategija sprejeta, in še ni, takrat bo komercialni razpis mogoče izvesti; zaenkrat to, žal, še ni mogoče. Upam pa, da ta naša aktivnost, ki jo trenutno izvajamo, ne bo preveč zavlekla tudi tega razpisa in se tej državi ne bo povzročalo še dodatne škode. </font><br/>
<font size="4">	Potem ponovno navajate, da naj bi uporabniki teh testnih frekvenc imeli neko bistveno prednost na trgu, zato ker so dobili testne frekvence. Sprašujem vas, kako lahko ti uporabniki, ki sem jih prej navedel, Elektro, Internet inštitut, BTC, AMZS, imajo konkurenčno prednost pred telekom operaterji, saj to je popolnoma druga dejavnost, saj oni niso telekom operaterji. In kako, ne razumem, kakšno prednost naj bi lahko imeli; prvi razlog. In drugi razlog, vsi imajo na voljo, da se prijavijo na AKOS in pridobijo testne frekvence. Nihče nima prednosti, prijaviš se, pogledaš, ali izpolnjuješ pogoje, in dobiš testno frekvenco, če to želiš. In to lahko storijo še danes. </font><br/>
<font size="4">	Potem odločba AKOS in ta čudovita slika, na kateri sem se ponosno slikal takrat, ko je bila testna frekvenca podeljena. Naj, prvič, povem, testne frekvence nisem podelil sam kot minister, podelila jo je Agencija za komunikacijska omrežja skladno z zakonom. Kolegi iz BTC, ki so me obiskali v tistih dneh, so mi prišli predstavit svoje razvojne načrte, tako kot smo s številnimi podjetji to delali v preteklosti in se seznanjali z njihovimi razvojnimi načrti, in so odločbo prinesli s sabo, zato ker so bili veseli, ker so jo dobili, da bodo lahko začeli s testiranji. In sam sem bil zelo vesel, da se je ta odločba naredila in da se bo spet začelo nekaj dogajati na sodobnih tehnologijah. Slikali smo se z njimi ponosni in veseli in sliko javno objavili na spletnih straneh ministrstva. /oglašanje v ozadju/ Javno smo sliko objavili na </font><br/>
<br/>
<b><font size="4">14. TRAK: (DAG) - 11.05</font></b><br/>
<br/>
<b><font size="4">	</font></b><font size="4">(nadaljevanje) spletnih straneh Ministrstva za javno upravo kot novičko in mislim, da je bila objavljena tudi na spletnih straneh BTC-ja, če se ne motim. Kako lahko skrivaš nekaj, kar javno objaviš, razložite mi, meni to ni jasno. </font><br/>
<font size="4">	Predlagate sklepe, da se ta ravnanja razčistijo. Ja, pod vse te sklepe se podpišem. Prosim, naj se ta ravnanja razčistijo. Naj se izvedejo revizije. Naj se tudi pove, recimo, v primeru zgodbe, ki smo ji priče, ki ste jo tudi omenili, glede plačevanja nekih sumljivih zneskov družbi BTC, ki se je v času mojega ministrovanja povečalo. Poglejte, celotna zgodba tega, kako bi rekel, sodno-medijsko-inkvizicijskega stroja gre nekako tako: objaviš neko nepreverjeno novico, s tem se vrže sum, potem se pa trudiš pred mediji dokazovati svojo dobronamernost in tako naprej. Ampak, namen je dosežen, sum je vzpostavljen. In zdaj jaz lahko pred vsemi organi dokazujem svoje zakonito delovanje, svoje dobro delo, ampak namen je dosežen. Meni je bila povzročena moralna in materialna škoda; da ne govorim o svoji družini in vseh, ki berejo te nore zapiske po raznih socialnih omrežjih. Bila je povzročena škoda, zato ker sem izgubil dobro službo, ki sem se jo zelo veselil. In bila je povzročena škoda družbi BTC, ki se bo pač morala zaradi tega odreči nekim projektom, ker so bili javno kompromitirani, čeprav ni bila nikdar dokazana nobena nepravilnost in čeprav smo takoj jasno obrazložili vsa naša ravnanja. Škoda je storjena, z njo se danes tu soočamo. Ne vem, kako bodo ti postopki tekli naprej, ampak, recimo, za ta primer, ki je evidenten, ko mi je bilo očitano neupravičeno nakazovanje sredstev BTC-ju, ki se je razjasnil brez vsakega dvoma, šlo je samo za prenos pogodb iz Carinske uprave na Ministrstvo za javno upravo. Za to se mi ni nihče opravičil. To še vedno velja in to danes spet poslušam na seji tega odbora - to je zlonamerno škodovanje. Dokazano, v nekaj urah dokazano. Za to se meni danes ni nihče opravičil, da ste me obtožili, da smo mafijska združba in da podjetju BTC upravičeno sumljivo nakazujemo neke zneske. Oprostite! Je to država, v kateri si upaš biti javna oseba? Je to država, v kateri si bo nek resen človek sploh še upal prevzeti javno funkcijo? Edina moja napaka je to, da sem naivno mislil, da bom kot minister z odgovornim delom lahko na nek način prispeval razvoju Slovenije in javnosti. Poglejte, kaj dobim v zahvalo - javno me blatite! Nedokazano in zlonamerno. Seveda ne pričakujem opravičila, seveda ga ne pričakujem, to bi bilo preveč. Pričakujem pa, da lahko danes vam iskreno povem, kaj si o vsem skupaj mislim. In pričakujem, da bom vsem organom nadzora in pregona lahko korektno pojasnil vsa svoja ravnanja. In še nekaj pričakujem - pričakujem, da še naprej živim v državi, v kateri nisi obsojen, pa potem dokazuješ nedolžnost, ampak da živim v državi, v kateri se ti dokaže krivda, pa si potem obsojen. To pa pričakujem, če smo vsaj malce pravna država. Trenutno sem v situaciji, da sem obsojen medijsko, in zdaj moram dokazovati svojo nedolžnost. A veste, kako to vpliva na vse ostale, ki razmišljajo o tem, da bi stopili v neko javno funkcijo, kako to vpliva na vse podjetnike, ki želijo predstaviti svoje razvojne interese, svoje poslovne uspehe, ko gledajo take linče, ki se dogajajo na meni. Jaz bi lahko mirno odšel, meni ni treba danes sedeti na tej komisiji, ni potrebno. Moram se odzvati na vabila sodišča, na preiskovalne komisije, ampak na tej danes mi ni treba biti. Prišel sem zaradi tega, ker če je cena, ki jo plačujem z osebnim ugledom in z materialno škodo, ki jo plačujem zaradi tega pogroma, ki smo ga deležni, gospod Logar, in zaradi tega, da vi dobivate točke na prihajajočih županskih volitvah…</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Zdaj bi vas malo opozoril, da se držite teme…</font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Bom, bom previden, hvala. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">… in da ne zahajate v…</font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">No, ne zahajam…</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">… stvari, ki se vas ne tičejo, no. </font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Sklepam. Tako kot je bilo s številnimi…</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">No, vaših sklepanj nam ni treba predstavljati…</font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Kot sem bil deležen številnih sklepanj in namigovanj v zvezi z mano. Jaz sem deležen številnih namigovanj in številnih sklepanj v zvezi z mano in če danes tu sedim kot Boris Koprivnikar, ne kot član stranke, ne kot zaposlen v podjetju, ne kot minister, lahko povem svoje mnenje kot državljan. In danes govorim svoje mnenje kot državljan, povrh vsega brezposeln. </font><br/>
<br/>
<b><font size="4">15. TRAK: (DAG) - 11.10</font></b><br/>
<br/>
<b><font size="4">	</font></b><font size="4">(nadaljevanje) Če je to način, s katerim sporočamo slovenski javnosti, da se vsakega, ki želi transparentno in pošteno delati, na tak način obtoži, po sistemu diskreditiraj, eliminiraj, potem pa tu ne delamo samo škode javnim financam, ampak celotni državi. In to sem želel danes sporočiti. Meni ni interes, da se bom branil in dokazoval svoje osebne koristi, da bom iskal službo, poslušajte, tega mi ni treba. Želel sem pa kot nekdo, ki mu je mar za Slovenijo, javno povedati zgodbo, ki se danes tu dogaja, pred kamerami, režirano, z direktno podporo politične stranke in v direktno škodo državi. To sem želel danes povedati in to sem vam tudi sporočil. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Prehajamo na besedo direktorice AKOS. Prosim, da se predstavite. </font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">Hvala za besedo, gospod predsednik. </font><br/>
<font size="4">	Sem Tanja Muha, direktorica Agencije za elektronske… za telekomunikacijska omrežja in storitve, in bom predstavila svoj pogled na zadevo. </font><br/>
<font size="4">	Lep pozdrav tudi vsem ostalim prisotnim! </font><br/>
<font size="4">	Najprej bi rada izpostavila, da je agencija, kot je bilo danes večkrat povedano, neodvisni regulatorni organ, v pristojnost katerega je nedovoljeno posegati, ravno zaradi konflikta interesov med državo in regulacijo. Na tem mestu moram poudariti, da je agencija pristojna za regulacijo petih sektorjev, poleg telekomunikacij tudi železniškega prometa, pošte, elektronskih medijev, kamor sodijo tudi mediji, ki sedaj poročajo o tem dogajanju tukaj, in še področje za…  katero sem pozabila, aha, za… ne vem, se pravi, za…</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">No… </font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">… za upravljanje… ne, to sem že, upravljanje RF spektra. Skratka, zaradi tega, kar sem zdajle navedla, obstaja tudi velik interes za vplivanje in lobiranje proti delovanju agencije, ker vemo, da agencija regulira operaterje s pomembno tržno močjo, z namenom, da se ustvarja na trgu konkurenčne razmere. In večina teh regulirancev, ki jih agencija regulira, jim nalaga neke obveznosti, so še vedno v večinski lasti Republike Slovenije. Dolžno se tu počutim tudi, da opozorim na to, da se nad agencijo izvajajo pritiski s strani medijev že najmanj od 7. 6., ko je začela agencija prejemati novinarska vprašanja s strani enega portala in več radijskih postaj v eni in isti radijski mreži. V času od 7. 6. do začetka tele gonje zdajle smo dobili s te strani 64 novinarskih vprašanj, vsako od teh novinarskih vprašanj - tu se šteje, koliko mailov smo dobili z vprašanji -, bilo je od 5 do 15 vprašanj, če to preštejemo, je to od 335 do 960 vprašanj, na katera je morala agencija odgovoriti. Vprašanja so bila zastavljena na način zavajanja in pa…</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Ali lahko samo tole prekinem, ker novinarska vprašanja nas v bistvu ne zanimajo, no. Povejte o…</font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">Ja, pa bi nas morala. V redu.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Povejte o tematiki, o kateri danes govorimo, podelitev licenc. </font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">V redu, prav. Potem bom pa začela s tem, da se strinjam in podpiram to, da se opravi nadzor nad delom agencije, če se to izkaže za potrebno, z ustreznimi postopki. Pričakujem pa, glede na navedeno, da se bo opravilo tudi nadzor in ustrezna kontrola ter preverba vseh lobističnih stikov, ki so se zadaj za tem dogajali. Prav tako moram izpostaviti, da se nad delom agencije od leta 2016, se pravi, za leto 2015 in naprej, izvajajo po zakonu vsakoletno nadzori nad zakonitostjo dela agencije s strani ministrstev. In pričakujem, če se bo to delalo, da se pogleda potem tudi vse nadzore nad zakonitostjo delovanja pred tem obdobjem, se pravi, tudi v času drugih vlad in drugih direktorjev. </font><br/>
<font size="4">	Kar se tiče same teme, bi pa rada izpostavila, da Zakon o elektronskih komunikacijah</font><br/>
<br/>
<b><font size="4">16. TRAK: (DAG) - 11.15</font></b><br/>
<br/>
<b><font size="4">	</font></b><font size="4">(nadaljevanje) med drugim določa, da agencija na področju elektronskih komunikacij odpravi preostale ovire pri zagotavljanju elektronskih komunikacijskih omrežij, pripadajočih zmogljivosti in storitev ter elektronskih komunikacijskih storitev na ravni Evropske unije. Prav tako, da spodbuja gradnjo in razvoj vseevropskih omrežij, vzajemno delovanje vseevropskih storitev in povezljivosti med koncema. Agencija je dolžna, pač naloge, ki jih opravlja, jih opravlja na podlagi zakonsko določenih nalog, z zasledovanjem zakonsko določenih ciljev. Agencija je pač temu sledila, kar sem navedla, tudi z željo, da s podanimi 5G pobudami omogoči vsem deležnikom, ne le nekaterim, na slovenskem trgu možnost, da v čim zgodnejši fazi razvoja 5G tehnologije opravijo ustrezna testiranja novih funkcionalnosti te tehnologije in se jim s tem olajša in omogoči hitrejšo vključenost na evropskem in svetovnem nivoju, pa posledično tudi pospeši hitrejši razvoj slovenskega telekomunikacijskega trga. Vemo, da 5G tehnologija se obravnava na evropskem in svetovnem nivoju kot tehnološki preboj, ki bo omogočil velik napredek pri implementaciji avtonomnih vozil, transporta naslednjih generacij, skratka, na to omrežje, po domače povedano, se bo priklopila vsa industrija, ki obstaja. Vse, kar bo na internetu, se bo priklopilo na to, tu bodo komunikacije »machine to machine«, internet stvari. Razvijale se bodo nove uporabniške storitve, ki bodo operaterjem tudi na slovenskem trgu omogočile dodatne prihodke in nove prihodke iz tega naslova. Razvijale se bodo nove aplikacije, nove vsebine, vzpostaviti bo treba tudi nove antenske stolpe in sisteme ter nove načine kodiranja. In namen testiranj je ravno preizkušanje te opreme in razvijanje te opreme. </font><br/>
<font size="4">	Celoten postopek podeljevanja testnih frekvenc se je začel z objavo akcijskega načrta, kot je bilo rečeno, 5G za Evropo 14. septembra 2016. O njem smo že veliko govorili, je pa treba izpostaviti, da je agencija začela aktivnosti na tem področju, tako na mednarodnem kot tudi nacionalnem, še istega meseca, torej pred mojim imenovanjem kot vodstvo agencije, in smo potem mi samo nadaljevali, pod mojim vodenjem agencije smo zadevo samo nadaljevali naprej, kar je bilo že začeto prej. Agencija je v zvezi s tem potem v sodelovanju z ministrstvom pričela aktivnosti, da bi se spodbudilo vzpostavitev projekta za 5G za javno varnost ter zaščito in reševanje, tako imenovano PPDR. Namen je bil, da bi se vzpostavil, testiral nek pilotni projekt, ki bi postal dobra praksa za vse evropske države, in bi s tem pridobili vsi deležniki, ki bi bili vključeni v ta projekt. Na prvi poziv oziroma vabilo, pobudo, se ni odzval nihče, zato je agencija čez dober mesec pobudo skupaj z ministrstvom ponovno objavila na svoji spletni strani. V pobudi je za testiranja ponudila frekvence v pasu 700 in pa v 3.400 do 3.800. Te frekvence smo ponudili zato, ker so frekvence v pasu 700 proste in razpoložljive že od leta 2014, vendar niso bile podeljene izključno zaradi tega, ker ni bilo interesa s strani deležnikov, da bi te frekvence imeli. Tako kot je bilo izpostavljeno, se ve, da ko se frekvence podelijo za komercialno rabo, se v tem primeru to izvede z javnim razpisom, z javno dražbo, in v tem primeru se skladno z zakonom v državni proračun nakaže tudi nadomestilo za uporabo omejene dobrine. In ti zneski, tako kot ste že sami izpostavili, niso majhni. </font><br/>
<br/>
<b><font size="4">17. TRAK: (DAG) - 11.20</font></b><br/>
<br/>
<b><font size="4">	</font></b><font size="4">(nadaljevanje) Zato je agencija - pač, ta pas je zdaj prost in smo ga razpisali za toliko časa, dokler ni planirano s strategijo, pa tudi na podlagi predhodne preverbe interesa na strani deležnikov, ali so zdaj zainteresirani imeti te frekvence za komercialno rabo in zanje plačati ali ne. Na podlagi tega je tudi ministrstvo pripravilo usmeritve, kdaj naj agencija začne z razpisom. Moram poudariti, da je agencija to naredila, to preverbo, ravno z namenom, da bomo čim bolj racionalno planirali sredstva pri naslednjem planiranju dela in financ za prihodnje obdobje. Namreč, sredstva, ki jih agencija planira za izvedbo takega zahtevnega postopka in razpisa, segajo tam nekje do 450 tisoč evrov. In če mi to planiramo brez da je interes na strani deležnikov, se jim dela škoda, ker napihujemo stroške vnaprej, in to z vidika mene kot vodje oziroma odgovorne za delo agencije, ni dopustno. Zato smo, preden smo planirali, to preverili z deležniki na trgu, dobili pozitiven odziv in na podlagi tega pozitivnega odziva nam je ministrstvo podalo usmeritve, da začnemo s postopki za pripravo javnega razpisa. Zato smo ga tudi planirali v svojem planu dela za letošnje leto. Usmeritev ministrstva je pa bila tudi, da pripravimo, da mora biti pred tem pridobljeno soglasje Vlade na strategijo, ki jo mora prav tako pripraviti agencija skladno z veljavno zakonodajo; več o tem bom povedala kasneje, o sami strategiji. No, na to drugo pobudo se je pa dejansko javilo več operaterjev, več deležnikov na trgu. To so bili: Ericson, Telekom, Iskratel, Fakulteta za elektrotehniko. Zraven so se potem vkjučili tudi Ministrstvo za obrambo, Ministrstvo za notranje zadeve, URSZR in pa Ministrstvo za javno upravo, skupaj z Direktoratom za informacijsko družbo ter agencija. Agencija je bila v tem postopku vključena zgolj z namenom, da pomaga tem deležnikom, da se lahko zagotovi mednarodnost tega projekta. Kot vemo, Evropska komisija financira, sofinancira zgolj projekte za testiranje 5G tehnologije, v primeru, da se izvajajo na mednarodnem nivoju. In v zvezi s tem je agencija sodelovala tu zraven, je pač poslušala in naredila ustrezen suport. In ko je prišlo do dogovarjanja, konkretno je prišlo do dogovarjanja med Republiko Slovenijo in Madžarsko, ki so bili tudi zainteresirani, da se vključijo v ta projekt, je agencija pristopila tudi do nacionalnega regulatorja na Madžarskem, z njim podpisala memorandum o sodelovanju, z namenom, da se pomaga zaživeti temu projektu, da dejansko deležniki na našem trgu naredijo nekaj dobrega, da imajo od tega oni tudi korist in na koncu Republika Slovenija. Kot vem, je bil ta memorandum podpisan tudi na nivoju Fakultete za elektrotehniko, se pravi, tudi z madžarsko fakulteto, in pa na nivoju ministrstva. Jaz pač v tej skupini osebno nisem bila vključena, so me seznanjali zaposleni, ki so v tej skupini sodelovali. Na koncu predlog za ta projekt ni bil predložen, nikamor naprej ni šel, ne vem niti, ali je bil pripravljen, oziroma memorandum, ki bi moral biti med temi deležniki podpisan, ni bil, zaradi nesoglasij v konzorciju v tej skupini in ne zaradi kakšnih drugih stvari. No, potem pa ta čas, ko je ta konzorcij potekal, ni bilo nobenega odziva drugih deležnikov na trgu in se je agencija spet skupaj z ministrstvom odločila, mogoče zaradi tega, da se transparentnost zagotovi in da ne bo zdaj razumljeno, ker se je v bistvu ta projekt potem promoviral tudi pri Evropski komisiji, da se jih seznani, da se to pripravlja, da bodo pozorni na to, da se ne bo narobe razumelo, da je to zdaj zaprto, se pravi, da ne more noben drug deležnik na trgu kandidirati oziroma pridobiti teh testnih frekvenc. Zato smo pa objavili še tretji poziv. In na tretji poziv so se potem pa odzvali družba BTC, Elektro Gorenjska, AMZS in Internet Institute, in ti so dobili tudi testne frekvence. </font><br/>
<br/>
<b><font size="4">18. TRAK: (DAG) - 11.25</font></b><br/>
<br/>
<b><font size="4">	</font></b><font size="4">(nadaljevanje) Agencija do danes nobene vloge za pridobitev teh frekvenc ni zavrnila, vse vloge so bile odobrene. Vsem so bile odobrene testne frekvence, tudi pod enakimi pogoji. Pogoj, skladno z zakonodajo, vemo, da je zakonodaja predvideva po spremembi možnost daljše podelitve teh frekvenc, do treh let. Se pravi, tisti, ki so predložili pri vlogi tudi dokazilo o že potrjenem in odobrenem evropskem projektu s strani Evropske komisije in s tem tudi pridobljenih evropskih sredstev, je agencija pač dodelila testne frekvence za to daljše obdobje. Za vse ostale, ki tudi delajo teste, deležniki, in nimajo potrjenih evropskih projektov, pa prav tako agencija podeli frekvence, vendar za krajše obdobje, se pravi, za obdobje do 90 dni, in take frekvence trenutno je večkrat že dobil tudi Telekom Slovenija. </font><br/>
<font size="4">	Naj povem še to glede frekvenc. Se pravi, 700 je predvideno, da se podeli v letošnjem letu, ko bo potrjeno, da začnemo s postopkom, ko bo potrjena strategija s strani Vlade. Ta postopek se je nekoliko zavlekel zaradi tega, ker je agencija bila spet deležna pritiskov, in je zato, da se ne zavira zadev, objavila strategijo v ponovno javno posvetovanje. Pritiski, ki so se izvajali, so bili, da je agencija, ko je aprila zaključila javno posvetovanje te strategije, s 15-dnevnim rokom, ki je skladen z veljavno zakonodajo - namreč, 204. člen Zakona o elektronskih komunikacijah določa, da mora agencija - kje ga imam zdaj / iskanje dokumenta/ -, da mora agencija pri oblikovanju politike na trgu elektronskih komunikacij pred sprejetjem ukrepov, ki bodo pomembno vplivali na ta trg, in pri sprejemanju predpisov pridobiti in primerno upoštevati mnenje zainteresirane javnosti. In ti pred sprejetjem aktov in predpisov iz prejšnjega odstavka, se pravi, morajo obsegati ukrepe in pa predpisi, se pravi, ne, pred sprejetjem ukrepov, ki bodo pomembno vplivali na ta trg, mora potem postopek peljati tako, kot je bilo agenciji očitano, s 30-dnevnim rokom. Agenciji pač tega ni bilo potrebno dati, zaradi tega, ker strategija, če ste jo prebrali, pa verjetno je niste, kajne, ne vsebuje nobenih ukrepov, nobenih obveznosti in ne predpisuje nobenih konkretnih nadaljnjih korakov. Strategija je dejansko samo, kako naj rečem, neka časovnica, namen strategije je bil dejansko zagotoviti neko predvidljivost za operaterje, za deležnike na trgu, predvidljivo okolje, da se ve, na kakšen način približno in v katerem časovnem okviru se bodo podeljevale frekvence, zato da lahko planirajo finančna sredstva za nakazila v proračun in za izvedbo postopkov. Tako teh ukrepov notri ni. Poleg tega je agencija večkrat v sami strategiji navedla, da bo pred začetkom kateregakoli od navedenih postopkov predhodno z javnim posvetovanjem preverila interes deležnikov na trgu, tako kot smo to naredili pred začetkom razpisa frekvenc v pasu 700 megahercev. In pa pred vsakim razpisom, preden začnemo s postopkom razpisa, z javno dražbo, agencija najprej pošlje predlog izklicne cene v potrditev Vladi, druga stopnja pa je, da agencija pripravi predlog informacijskega memoranduma, ki obsega predmet in pogoje javnega razpisa in pravila draženja, in to gre v javno  posvetovanje po 204. členu za 30 dni. In tu je vse določeno, kako se bo delalo, kaj se bo delalo, kdo je zainteresiran in tako naprej. Tako bo to šlo še vse v javno posvetovanje in to ni vključeno v samo strategijo. </font><br/>
<font size="4">	Druga stvar, pri drugih frekvencah, ki so FM, se pravi, za radijski del, </font><br/>
<br/>
<b><font size="4">19. TRAK: (DAG) - 11.30</font></b><br/>
<br/>
<b><font size="4">	</font></b><font size="4">(nadaljevanje) tam je pa v bistvu postopek predpisan z zakonom. Agencija pripravi pogoje in merila teh razpisov, ti gredo najprej v pregled in soglasje oziroma mnenje Svetu za radiodifuzijo in potem jih potrdi Ministrstvo za kulturo. Se pravi, spet jih ni tu noter, ker morajo biti najprej usklajeni, in gre spet čez tako sito in čez vse ustrezne postopke. Tako mislim, da agencija tu ni kršila nobene zakonodaje. Mi smo se kljub temu, da zakon tega ne predpisuje, da damo, smo se odločili z namenom, da zagotovimo transparentnost in da tudi dobimo neko povratno mnenje in pripombe, ki smo jih tudi upoštevali, ki so bile konstruktivne, da damo javnosti možnost, da se do tega izjasni. Glede na dolžino in vsebino dokumenta smo ocenili, da je 15 dni dovolj. Dobili smo pripombe vseh telekomunikacijskih operaterjev in nobene od radiodifuznih operaterjev. In ko je agencija zaključila v mesecu aprilu javno posvetovanje, pripravila popravljen osnutek strategije in ga predložila Ministrstvu za javno upravo, da ga posreduje naprej v medresorsko potrjevanje in obravnavo za pridobitev soglasja na to strategijo, se je v mesecu juliju pojavil pritisk in so se pošiljale pripombe radiodifuznih imetnikov, da se te pripombe v tej fazi upoštevajo in da agencija vzame v obzir te pripombe. Se pravi, ko je agencija opravila vse postopke, jih zaključila in se je postopek nadaljeval na vladnem nivoju, je agencija to dobila kot pritisk, da naj preuči te pripombe, sicer ne bo strategija potrjena. Jaz sem to opozorila, da tega ne bomo storili, ker to pomeni nedovoljeno poseganje v postopke agencije, ki bodo imeli daljnosežne posledice, ne samo na sprejemanje strategij, ampak na vse postopke, ki jih vodi agencija, na vseh sektorjih, ki jih vodimo. In ne samo v času mojega mandata, kolikor časa bo pač trajal, temveč tudi v mandatu kateregakoli naslednjega direktorja ali direktorice agencije. In smo se potem skupaj z Ministrstvom za javno upravo odločili, da se vrne zadevo agenciji in da agencija ponovi javno posvetovanje, ponovno pozove vse deležnike na transparenten način, da podajo pripombe, in se da vsem še enkrat možnost, da podajo pripombe v tem roku. Ta rok za javno posvetovanje se je iztekel konec meseca in agencija bo te pripombe proučila, dopolnila strategijo, osnutek strategije, in ga ponovno še v tem mesecu predložila v obravnavo na Vlado. Jaz upam, da bo čim prej potrjen, zato da agencija lahko začne s postopki podelitve frekvenc v pasu 700 za komercialno rabo, ker so operaterji na telekomunikacijskem trgu izrazili željo, da bi te frekvence imeli. Mislim, da je tudi v interesu države, da v proračun dobi sredstva. Žal ne bo postopek zaključen v letošnjem letu oziroma v januarju naslednjega leta, ker se je pač zaradi tega zadeva zavlekla. In posledično s tem je potem tudi agencija podeljevala frekvence v pasu 700 izključno samo do 31. 1. 2019, ker takrat je bilo pač skladno s tem načrtom in planom predvideno, da se bodo potem te frekvence začele uporabljati v komercialne namene. Drugi del frekvenc, 3.400 do 3.800, so pa po določenih segmentih še vedno zasedene do leta 2021, z Wimax tehnologijo. Ta tehnologija se pa uporablja za pokrivanje ruralnih območij kot odprto širokopasovno omrežje, ki je financirano z evropskimi sredstvi, in se te odločbe iztečejo takrat. Tako da do takrat so te frekvence proste, se ne uporabljajo, tudi se ne pričakuje, glede na to, da bodo operaterji zdaj spet velike zneske plačevali v proračun, da bi v kratkem obdobju imeli spet toliko denarja na zalogi, da bi za te frekvence bili zainteresirani, da zanje zaprosijo. In se je agencija odločila, da v tem pasu pa pač te frekvence lahko podeljuje za dalj časa. </font><br/>
<br/>
<b><font size="4">20. TRAK: (DAG) - 11.35</font></b><br/>
<br/>
<b><font size="4">	</font></b><font size="4">(nadaljevanje) Ko je agencija, ko odloča o tem, kako bo frekvence podelila, te testne - moramo vedeti, da testne frekvence, kar je bistveno, se podeljujejo za zelo omejena geografska območja. V primeru BTC je to bilo območje BTC, v primeru AMZS je to območje Centra varne vožnje Vransko, v primeru Internet Institute je to območje dela Ljubljane, in pa - koga imamo še - Elektro Gorenjske je pa na območju Gorenjske, sicer z manjšimi močmi, ki testirajo stvari na svojem omrežju. Skratka, gre za manjša območja, pri čemer pa agencija te frekvence podeljuje na tak način, da se ne omejuje števila možnih uporabnikov, glede na interes, ki je izražen, in lahko kdorkoli kadarkoli pride in te frekvence pridobi in jih testira. Testira se lahko na različnih območjih Slovenije. To, da se te testne frekvence podeljujejo brez javnega razpisa, z javno dražbo, je pač skladno z zakonom. Namreč, 33. člen Zakona o elektronskih komunikacijah, ki ga mogoče gospod Černač na začetku ni izpostavil, piše, da »se odločba izda na podlagi javnega razpisa, kadar se v postopku iz 36. člena,« to je tisti postopek, o katerem smo prej govorili, »ugotovi, da se učinkovita uporaba določene radijske frekvence lahko zagotovi le z omejitvijo števila izdanih odločb o dodelitvi radijskih frekvenc.« Glede na do danes izkazan interes operaterjev za te frekvence za testne namene in glede na to, kar sem vam povedala, kako mi to podeljujemo, mislim, da tega pogoja ni izpolnjenega; če pa je, mi pa, prosim, to dokažite. </font><br/>
<font size="4">	Glede strategije mogoče še to. Bilo je očitano, da agencija ne spoštuje resolucije pri postopku. Resolucija velja za predpise in zakonodajo, strategija, kot sem povedala, to ni. Tako tudi tu nismo kršili resolucije.</font><br/>
<font size="4">	Kaj je bilo še, da ne bom česa pozabila… Ja, priprava strategije. Tudi to je bil očitek agenciji, da je hitela s pripravo strategije, zato da se bodo te frekvence čim prej podelile in da bo, ne vem, s kakšnimi političnimi interesi. Skratka, pripravo strategije je agenciji naložil Zakon o elektronskih komunikacijah, novela ZEKom-1C, ki je začel veljati lansko leto avgusta. Se pravi, tu je tudi pojasnilo, zakaj so se kakšne stvari začele prej dogajati, preden je bila strategija - zato, ker so se prej dogajale, preden je bila priprava strategije naložena agenciji z zakonom. In ta zakon tudi v prehodnih določbah določa, da mora agencija to strategijo pripraviti v enem letu, to je do 20. 8. 2018. In zato, ker ni bila strategija potrjena, osnutek strategije potrjen na Vladi in ker je ta obveznost, smo se na agenciji odločili, da z namenom transparentnosti in s tem, ker rok pač še ni izpolnjen, je pa stopil v veljavo, smo se odločili, da objavimo osnutek, in smo tudi navedli, da gre za osnutek strategije, ki še ni bila potrjena. In smo tudi povedali, s katerih strani je bila potrjena in s katerih ne; vemo, da je strategija dobila potrditev petih resornih ministrstev in enega ne. Zato je bila pač 20. 8. objavljena ta strategija, osnutek strategije na naši spletni strani, kot pojasnilo temu. </font><br/>
<font size="4">	Te testne frekvence, kako ni jasno, ali bodo kakšne prednosti ali ne bodo - ne bodo. Te testne frekvence… Prednost deležnikov je to, da če pridobijo, če so toliko proaktivni, da uspejo pridobiti evropska sredstva za testiranje tehnologije in za to tudi investirajo svoja sredstva, ker Evropska komisija sofinancira le del teh sredstev, in če so toliko proaktivni, da to uspejo, je pač njihova prednost to, da so vložili neka sredstva v to, da lahko poskušajo neke stvari testirati in razvijati. Ko se bodo pa frekvence razpisovale za komercialno rabo, je pa jasno, da zanje lahko kandidirajo samo in zgolj operaterji, ki so vpisani v register operaterjev pri agenciji, in ta register je javno objavljen. </font><br/>
<br/>
<b><font size="4">21. TRAK: (DAG) - 11.40</font></b><br/>
<br/>
<b><font size="4">	</font></b><font size="4">(nadaljevanje) Se pravi, kdorkoli bo želel kandidirati, se bo moral pri agenciji vpisati kot operater in bo imel vse enake obveznosti kot vsi ostali operaterji na tem sektorju, nobenih drugih prednosti ne bo. </font><br/>
<font size="4">	Ko sem rekla, kako se je v preteklosti delalo. V preteklosti se je delalo na enak način. Testne frekvence so se podeljevale brez nadomestila, se pravi, brez javnega razpisa, z javno dražbo. Imajo pa obveznost vsi ti deležniki, ki dobijo frekvence, ki so jim odločbe dodeljene, da plačujejo agenciji nadomestilo za uporabo teh frekvenc, se pravi, tako imenovane pristojbine. Vemo, da se agencija financira iz plačil deležnikov na trg, ki jih regulira, na trgih, ki jih regulira, in ne iz proračuna, ravno z namenom, da se zagotavlja neodvisno delovanje agencije. In ta plačila pa plačujejo. In se v bistvu s tem, ko se - jaz mislim, da je to pač dobro, da se frekvence, ki so proste, neuporabljene in se zanje ne dobi nobenih sredstev, konec koncev dajo v tem času, ko so proste, v uporabo za nek koristen namen tistim, ki so za to zainteresirani. In se pridobi vsaj ta sredstva za financiranje agencije, s čimer se pa potem zmanjšuje posledično obveznost ostalim operaterjem, ki imajo tudi frekvence na tem segmentu. V preteklosti se je delalo na enak način. Vse nove tehnologije so se testirale, testirale so se tako GSM, DECT, DAP, DVBT, DVBH, GMSMR, Edge, LT in 4G. Zdaj sem vse naštela, ki so z vsemi, zraven so pa potem še vse njihove podizvedbe, ki so se prav tako testirale. </font><br/>
<font size="4">	Kaj je zdaj z akcijskim načrtom za 700 - je to, da je agencija ena prvih držav, ki je želela podeliti frekvence v 700, skladno z akcijskim načrtom. Se pravi, že leta 2014 smo imeli spraznjen ta pas in očiščen, da ga lahko podelimo, pa ni bilo interesa na trgu. Do zdaj so te frekvence podelile tri do štiri države, vse ostale so še v postopku, ker imajo bodisi probleme, take kot jih imamo mi, da ni interesa, da operaterji niso pripravljeni dati veliko denarja za to. Druga stvar, ki je, je pa ta, da je v tem pasu še vedno televizija in še niso vsi šli na DVBT, da bi se ta pas spraznil. In zaradi tega imajo potem določene države tudi problem implementirati to in to dodeliti, če operaterji tega še ne morejo uporabljati, ker ni očiščeno in prihaja do motenj. To je glede 700 pa akcijskega načrta. </font><br/>
<font size="4">	Kdo ima frekvence, za koliko časa, smo večkrat objavili na spletni strani. Jaz sem včeraj tudi na koncu kot direktorica agencije podala določena pojasnila pisno. Tam so tudi navedeni vsi operaterji, deležniki, ki imajo frekvence, za koliko časa jih imajo, za katere projekte. Bilo je vprašanje, zakaj ima BTC frekvence za daljše obdobje, če je veljavnost projekta krajša - zato, ker sodeluje tudi z AMZS na njegovem projektu, ki pa ima daljši čas trajanja. </font><br/>
<font size="4">	Moram vam tudi povedati, da boste pripravljeni, ker zakonodaja pač taka, kot je, velja, in do takrat jo bo agencija spoštovala. Če se jo namerava spremeniti, v redu, bomo potem spremenjeno upoštevali. Smo tudi pripravljeni, če se bo spreminjala, aktivno sodelovati, če nas boste potrebovali, tako kot vedno sodelujemo pri vseh resornih zakonih, če se spreminjajo. Ampak, kot imamo informacije, se pripravlja in je v teku še kar nekaj projektov v Sloveniji, ki se poskušajo potegovati za evropska sredstva. Tako pričakujemo, glede na to, da je pobuda še vedno odprta, frekvence proste in na razpolago, pričakujemo, da se bodo še kakšni dodatni interesenti pojavili in mi bomo te vloge odobrili, če bodo izpolnjevale pogoje, tako kot vse dosedanje. </font><br/>
<font size="4">	Pri komercialnih mogoče še to, da komercialne frekvence - zakaj je mogoče ta razlika tudi, ne samo to, da je komercialno, pa da se lahko služi z njimi, s testnimi pa ne -, je tudi to, kar sem prej rekla, da se testne podeljujejo za omejeno območje, zelo ozko, in za kratko obdobje, medtem ko se </font><br/>
<font size="4">	</font><br/>
<b><font size="4">22. TRAK: (DAG) - 11.45</font></b><br/>
<br/>
<b><font size="4">	</font></b><font size="4">(nadaljevanje) komercialne podeljujejo za nacionalno pokrivanje in pa za obdobje skladno z zakonom trenutno 15 let. Na evropskem nivoju je zdaj v zaključni fazi sprejetje paketa petih direktiv, ki bodo imele tak učinek, da bo treba pripraviti ne le novelo, ampak celotno nov Zakon o elektronskih komunikacijah, ker spreminjajo celoten ta sektor in regulacijo. In je predvideno, da se bodo te frekvence podeljevale za 20 let, ravno zaradi namena zagotovitve transparentnosti operaterjem. Te frekvence se vse podeljujejo za omejeno obdobje, kot je omejeno z zakonom, potem pa mora priti nov postopek. </font><br/>
<font size="4">	Ja, mogoče še to, koliko bi se dalo s temi testnimi frekvencami zaslužiti. Mi smo naredili preračun, da vemo, ker je tudi mene zanimalo, o kakšnih zneskih, potencialnih, se pogovarjamo. Izhajali smo iz izklicnih cen preteklih razpisov, iz izklicnih zaradi tega, ker sklicna je tista, ki se začne z njo in se potem povečuje, če je več deležnikov in vrednost dražijo. Glede na interes, ki sem vam ga povedala, da ni nekega velikega interesa, smo predvidevali in še vedno predvidevamo, da do tega draženja sploh ne bi moglo priti, pa glede na to, da gre za lokalno zelo omejena območja. Zato smo pogledali, koliko bi bila ta izklicna, nekako osnovna cena, če bi se zakon spremenil na tak način, da bi se to delalo z javnim razpisom. Tako bi, na primer, za BTC morali plačati, se pravi, za obe, se pravi, to, kar imate zdaj za 700, no, ki ste jo imeli - BTC, danes smo dobili po pošti dokument, da BTC vrača frekvence, da jih ni uporabil in da - kaj še piše -, da jih tudi ne bo. No, skratka, se pravi, za ta del, se pravi, do konca januarja za 700 pas, pa tiste, ki so za dalj časa, do treh let, v 3.400 do 3.800, bi vse skupaj naneslo 100 evrov. Toliko. Če želite, vam lahko še za vse ostale pripravimo oziroma saj tudi imamo, tako vam lahko še to, ampak pogovarjamo se o podobnih zneskih. S tem, da če bi to naredili, vemo, da ne pomagamo deležnikom na trgu, da bi jih spodbujali k razvoju pa jih motivirali k temu, vemo, da že tako ni velikega interesa, da se to dela. Pa tisti, ki se opogumijo, da jim potem še zaračunavamo, ne vem, te zneske. </font><br/>
<font size="4">	Ja, potem pa…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Saj lahko…</font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">… evo, zdaj še ti očitki, ki smo jih imeli.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">… zaključite. </font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">Ja, to bom pa zdaj. Mislim, vsak si je vzel toliko časa, kot si je vzel…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Saj sem dal vsakemu toliko časa. </font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">Ja, prav, saj bom pohitela. </font><br/>
<font size="4">	Skratka, glede mojega imenovanja, da naj bi bilo vnaprej znano, da bom direktorica. Jaz vam bom odkrito povedala, kar je bilo. Jaz nisem nikoli skrivala, kje sem, kaj sem. Jaz sem že 26. 10. 2016, ko sem nastopila funkcijo v.d. direktorice, na spletni strani objavila, da sem kandidirala na listi stranke SMC, da nisem članica stranke, nisem bila, sploh pa ne ustanovna. Kandidirala sem zaradi pobude lokalnega prebivalstva, ker sem bila aktivna, da smo urejali ceste, pa se borili z mestno občino, zato ker vemo, da je Četrtna skupnost Šmarna gora na samem obrobju Ljubljane in se nanjo velikokrat pozabi. Zato so me lokalni prebivalci prosili in sem kandidirala. In zato sem na tej listi. Ukvarjam se pa s cestami pa pločniki, s temi stvarmi, in tega ne skrivam. / oglašanje v ozadju/ </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">In zdaj boste tudi kandidirali?</font><br/>
<br/>
<font size="4">	</font><b><font size="4">MAG. TANJA MUHA: </font></b><font size="4">Ne, ne bom. Ne bom. Ker pač, kar se je dalo narediti, sem naredila. Če se pa ne da, pa pač, če bo mogoče kakšen drug župan, da bo drugače, zdaj se pa pač, sem videla, da se več ne da. </font><br/>
<font size="4">	No, in kandidirala sem pa za direktorico iz enega mogoče egoističnega razloga, ampak jaz sem v bistvu na agenciji zaposlena od leta 2000. Prvotno sem bila zaposlena v Sektorju za finance in računovodstvo, ko se je začela ustanavljati agencija. Sodelovala sem pri vzpostavljanju </font><br/>
<br/>
<b><font size="4">23. TRAK: (NB) - 11.50 </font></b><br/>
<br/>
<font size="4">	(nadaljevanje) celotnega sistema financiranja agencije, kasneje sem bila prestavljena zaradi tega, ker se je začela regulacija telekomunikacijskega trga kot specialistka za regulacijo trgov, kasneje napredovala v vodjo oddelka in potem vodila sektor za telekomunikacije. Največji sektor na agenciji, ki se ga regulira in najbolj, z najbolj komplicirano regulacijo. Ta sektor sem vodila in ker nismo nikakor uspeli v petih letih prejšnjega vodstva narediti analiz upoštevnih trgov, treh upoštevnih trgov za spremembo regulacije in prilagoditve te regulacije novim razmeram na trgu, to so upoštevni trgi za veleprodajni dostop do širokopasovnega omrežja in ker nas je Evropska komisija na to opozarjala, da ne bo pomote, mi smo naredili, analize so bile narejene, samo niso šle naprej. In zaradi tega sem se jaz, pač Evropska komisija je začela tudi postopek proti Sloveniji zaradi tega in je bilo v bistvu že tik pred tem, da dobi Slovenija kazen Evropskega sodišča zaradi zamud. Te analize je treba opravljati na tri leta. In zaradi tega sem se jaz kot vodja sektorja, pač se smešno sliši, ampak imam zelo visoko stopnjo integritete, ne glede na vse skupaj kar danes navajate, sem se odločila, da bom tak norec in bom kandidirala, ker sem rekla, če hočeš biti direktor te agencije pri tolikih sektorjih, ki jih reguliraš, pri vseh teh pritiskih, ne moreš biti gladek in to mislim še vedno. Ampak sem se odločila, ker sem želela, da naredim vse, da naredim svoje delo do konca in sem ga, brez kakršnihkoli pomoči kogarkoli. Da povem, in so bile tri analize zelo zahtevne, ki ponavadi trajajo za vsako analizo eno leto, sem skupaj z ljudmi na agenciji naredila to v enem letu vse tri. Ljudje s o bili ponoči v službi, da so to delali in smo naredili, smo rešili zadevo, zdaj so pa pritiski na Agencijo z reguliranih operaterjev, ker pač bo treba cene spremeniti, s tem, da na določenem delu smo pa tudi deregulirali, ker se je zaradi uspešne regulacije tudi vzpostavila neka konkurenca na trgu. Skratka, tukaj mislim, da mi lahko država reče samo hvala, ker kdorkoli je prišel na agencijo, si je vedno vzel časa vsaj 90 dni, da se je malo seznanil z zadevo pa začel delati. Jaz sem pa zadevo zagrabila, pa ne samo na Sektorju za telekomunikacije, ampak na vseh petih sektorjih in si lahko preberete poročilo agencije za leto 2017, boste videli na podlagi tega poročila sem dobila kot direktorica tudi odlično oceno za opravljeno delo petih ministrstev, ki niso vsi v resorju SMC bili. Tako, da glede tega. Evo, Podbrdo, Podbordo, pa razpisi. Agencija je po devetih letih prvič objavila ponovno razpis za FM frekvence, prva za lokalne radije, so bile frekvence zdaj, so v postopku podeljevanja in pa, šel je naprej v tem mesecu tudi predlog meril in pogojev za podelitev frekvenc na območjih, ki so slabše razvita, se pravi, na območjih kjer ni veliko slišnih radiov, tudi za Podbrdo in zdaj je odvisno koliko hitro se bo postopek speljal na SRDF in pa potem na Ministrstvu za kulturo in takoj, ko dobimo pozitivno mnenje nazaj, začnemo s postopkom podelitve tudi teh frekvenc. </font><br/>
<font size="4">	Strategijo smo rešili. </font><br/>
<b><font size="4">	</font></b><br/>
<b><font size="4">	PREDSEDNIK DR. ANŽE LOGAR: </font></b><font size="4">Ne vem, če smo jo. </font><br/>
<br/>
<b><font size="4">	MAG. TANJA MUHA:</font></b><font size="4"> To je to. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Dobro. </font><br/>
<br/>
<b><font size="4">	TANJA MUHA:</font></b><font size="4"> OK. Hvala. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Besedo predajam… </font><br/>
<br/>
<b><font size="4">	JOŽE MERMAL:</font></b><font size="4"> Predsednik, ali bi lahko prosil, jaz bi šel potem nazaj v službo, če sem lahko čim prej na vrsti, ker tole mislim, ne vem, ta… </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> To morate vaši predhodnici, predgovornici očitati, ne meni. </font><br/>
<br/>
<b><font size="4">	JOŽE MERMAL:</font></b><font size="4"> Že dve uri sem tukaj, pa…</font><br/>
<br/>
<b><font size="4">	MAG. TANJA MUHA:</font></b><font size="4"> Se opravičujem…</font><br/>
<br/>
<b><font size="4">	JOŽE MERMAL:</font></b><font size="4"> Saj ne bom, ampak…</font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Poglejte, jaz dajem besedo, tako da, ne skačite notri v besedo. To prvo. Tukaj velja nek hišni red, tako kot verjetno pri vas. Če imate očitke, pač imate očitno očitke nad vašimi predgovorniki, da so predolgo časa govorili. Mislim, da jim je treba dati priložnost, da v začetku govorijo, tako kot bom dal vam priložnost. Sem ravno hotel prebrati vaše ime, da ste zdaj vi na vrsti, tako da, če se vam mudi, pač malo hitreje zaključite kot vaša predhodnica, povejte pa tisto zaradi česa ste bili povabljeni. Tako, da beseda je vaša. </font><br/>
<br/>
<b><font size="4">24. TRAK: (NB) - 11.55</font></b><br/>
<br/>
<font size="4">	</font><b><font size="4">JOŽE MERMAL</font></b><font size="4">: </font><font size="4">Predsednik, najlepša hvala. Se opravičujem, če sem bil prehiter, ker pač v gospodarstvu iz drugih razlogov moramo zelo hitro odreagirati v širšem smislu. </font><br/>
<font size="4">	Prvič sem tudi vesel, da ste me danes povabil na to komisijo, zato da enkrat prebijemo blokado, ki je trajala sedem dni, kjer je prav blamaža v širšem smislu, to kar se dogaja in bom šel po dokumentih, ker ne bom razmišljal kje smo bili skupaj in s kom. Tisti očitek, ki je najbolj smešen, ko smo se lepo slikali, bom še enkrat pokazal, z ministrom, danes imam s seboj svoje dokumente, vhodna pošta v BTC, pošta, ki jo je prinesel poštar, potem smo pa mi vnesli v računalnik. Tako, da je to prvi dokaz na primer, da smo dobili odločbo najprej v BTC, potem smo jo pa res nesli na Ministrstvo za javno upravo kjer smo se skupaj slikali ob določenih drugi priložnosti. Pa še tega nismo morali razčistiti, zato moramo danes še enkrat dobiti vprašanje, pa vse smo obvestili o dokazih. Toliko, da vemo koliko smo zrela družba, generalno, z menoj vred, da ne mislim v kaj se vse dogaja. To je ena zgodba. </font><br/>
<font size="4">	Potem to kar imamo, posle z Ministrstvom za javno upravo. Za vsak posel obstajajo pogodbe, tripartitne. Na eni strani se podpiše predsednik Uprave BTC s strani BTC, na drugi strani se podpiše Ministrstvo za finance, finančna uprava Republike Slovenije ali namestnik ali pa direktorica, potem se mora podpisati še minister za javno upravo, katerikoli je že. Tako da, to so take zgodbe. Vse smo pripravili, vse obvestili, da vsa dokumentacija obstaja v BTC v dvanajstem nadstropju že od ponedeljka na razpolago in novinarjem in vsem zainteresiranim, da si lahko to pogledajo kako prideš do teh številk. Mi pa obravnavamo samo Erar, ne pa vsebine Erarja. Imamo tak nizek nivo vsega skupaj, res sem razočaran, in da odpiramo zadeve tako. Lepo prosim, da čim prej, tisti ki si želite dokumentacijo, da pridete v BTC ali moramo pa kam prinesti kjer so na osnovi pogodb, ki trajajo že dvajset let. Če pa Vlade premetavajo medsektorsko določene posle, pa prosim vprašajte Vlado zakaj so to naredile pa zakaj je to dobro za slovensko državo oziroma za slovenske državljane. To je naslednja stvar in dokaz. Lepo prosim, čim prej to naredite. In sem danes vesel, da so tukaj kamere, da lahko vsaj pred kamerami to pokažemo, tisto kar drugače nismo sposobni narediti. </font><br/>
<font size="4">	Računi. Tistih 200 tisoč, imam enega s seboj. To so sami obratovalni stroški, ki jih povzročijo državni organi, ki imajo najete prostore. Tega je od tisoč 200, tisoč na letni ravni ali pa 400 tisoč v dveh letih, približno 350 tisoč evrov, elektrika, voda, plin, itn. Tudi to bom tukaj pustil, tako da boste lahko pogledali kako to smešno vse skupaj izgleda. In to delamo za tuje lastnike v Sloveniji, mi pa peljemo posel, ker imamo svojo property management poslovno enoto, ona pa za tuje lastnike, ki najemajo prostore, da državni organi, mi pa to fakturiramo in to ni mogel nobeden pogledati. Res sem žalosten. Žalosten sem, kako se naša družba razvija. In naslednji dokaz, tudi to bom tukaj pustil, ker hočem, da dokaze dobi predsednik, katerikoli že, zato da si enkrat pojasnimo osnovne zadeve in zato sem delal zdajle sedem dni samo na dokazih, da sem vse bodil, nisem delal nič v službi, tako da upam, da mi bo nadzorni svet plačo znižal za tale mesec, ki mi jo mora znižati, ker ni naredila nič za BTC in ker imamo takšen sistem kaj moramo si nekateri dokazovati v naprej. To hočem samo na kratko. Zato prosim drugič, ko birate karkoli, ERAR številke so prave, na Erarju, samo prosim lepo še z vsebino od Erarja, potem se pa vidi kam stvari gredo. Gredo narobe. In še vedno vabljeni, vsi tisti ali organi ali posamezniki, vse pogodbe smo javno objavili preko STA, servisa, so vse novinarje in pa preko naše spletne strani, da se nahaja v dvanajstem nadstropju BTC. Vljudno vabljeni. </font><br/>
<font size="4">	Potem naslednja zadeva, pa je res noro, kaj smo dobili s temi evropskimi razpisi. Res, BTC ima zdaj to frekvenco, ampak to imamo za Evropske razpise, ki se prijavljamo skupaj z Ministrstvom za infrastrukturo, Inštitutom Jožef Štefan, z DARS, s Fakulteto za elektrotehniko, itn., in se skupaj prijavljamo. Mi imamo pa še eno to nesrečno frekvenco, jaz bi bil vesel, ker smo jo vrnili. Dajte jo lepo prosim Darsu ali kateremukoli drugemu, če boste </font><br/>
<br/>
<b><font size="4">25. TRAK: (NB) - 12.00</font></b><br/>
<br/>
<font size="4">	(nadaljevanje) organizirali, pa naj oni to peljejo na testno za Horizon 2020, kjer kandidira na primer 50 držav in potem, ko dobijo skupen projekt teh 50, 70 držav, če je vmes Slovenija in bomo nastopali vseh pet deležnikov na tem projektu in to je noro, da tega ne razumemo. Res je noro. Zato smo vrnjeni, kot to več ni vzdržno. Mi ne moremo tako funkcionirati in gospod Černač, ne vem, če mislite, da nas je strah, nas res ni strah kaj bo iz tega. Pa lepo prosim, da se pogleda nazaj, ker nismo še nič koristili, kakšna sreča, da nismo še nič koristili teh frekvenc, ker ne vem kaj bi se dogodilo, če bi še tamle, kajti tisoč evrov slučajno v blagajno BTC padlo zaradi opravljenega dela. Imamo pa s tem samo stroške za enkrat, ker morajo mlade ekipe na tem delati. Včeraj sem bil na pogovoru z mladimi ekipami, da lepo prosim, da bomo to tako naredili in so me tudi razumeli, da bomo šli pač po svoje, če bo treba bomo pa 5G začasno pa iz tujine koristili na drugi način, za testiranje tisto, ker mi lahko samo testiramo, mi ne moremo biti mobilni operater, ker nimamo kadra. Pa ti rabiš 100, 200, 300 ljudi in da tega nočemo razumeti v tej naši družbi, pa da to danes širše sledimo, tudi vsi skupaj, ker se nobeden ni potrudil, da bi pogledal dejstva, imamo stanje kakršno imamo, pa prav, da razčiščujemo. To so tiste ključne zadeve, ki jih bom, tudi material pustil tukaj in lepo prosim še enkrat, vse pogodbe pojdite pogledati, ker želim, da jih pogledate, ker imamo pogodbe z državo že 20 let, najprej preko carinske uprave, potem so to carinsko upravo združili pod Finančno upravo Republike Slovenije, potem so finančno upravo združili v pogodbah in aneksih pod Ministrstvo za finance, potem je pa Ministrstvo za finance vse skupaj prinesli na Ministrstvo za javno upravo, ker mi nismo imeli pri tem nič. To so bile odločitve vlad in / nerazumljivo/ mi smo morali pojasniti v teh osmih dneh, tudi enega ni malo zanimalo, in da imate toliko časa za take stvari, res hudo mi je. Tudi za razvoj slovenskega gospodarstva, ker tole kar se zdajle dogaja s temi / nerazumljivo/, to se več ali manj dela na neprofitnost, znova. Če bi pa fantje kaj razložili tudi iz naše firme in pa plačajo upre, ure na dan, koliko ur porabiš na projektih, tako plačuje Evropska unija, pa ne bivši minister ali karkoli že. Tako sistem funkcionira pri teh evropskih projektih. Ne morem pomagati. In zdaj, ko ste tole zdajle šla, in ko bo šlo do takšnega blatenja firme v tem kontekstu, vse je sumljivo, vse je povezano, vse je na pol potencialno ali je pa že kriminalno in bodo veliki zaslužki, moram iti stan iz firme kot predsednik firme, firmo branim in gremo stran od frekvenc in od vsega takega. Mi bomo pa drugače koristili preko drugih, ki delajo tako ali drugače. Mi se iz teh poslov ne umikamo, da se zastopimo, ker tudi nas zanima, če hočemo biti napredna družba in to delamo zadnje tri leta tudi preko start up ekosistema, ki ga imamo preko pospeševalnikov, kamor prihajajo tujci, ki so veseli kaj delamo v Sloveniji in pa v Ljubljani, pa tudi širše, pa tudi v BTC z mladimi firmami, da res napredujemo, vsestransko in to je ključna zgodba. In da take ključne zgodbe takole ubijamo, je pa res hudo. In to se je dejansko zgodilo. Dokazi, ker jaz, ki sem iz realnega sektorja, moram imeti pač realne dokaze. Ne morem delati na sumih, tudi napram poslovnim partnerjem, je / nerazumljivo/ da je to sumljivo. Imam pa težave s tujimi partnerji. Vi morate vedeti, da je BTC izvozna firma, izvozna firma preko storitev. Več kot 50 poslov naredimo na izvozu preko izvoznih storitev. Če bi imeli mi zdajle tolar pa na drugi strani evro, če ne bi bili v Evropi, bi pač fakturirali lahko v evrih in zadeve so preveč komplicirane. In lepo prosim, da drugič, kot da imamo take težave in smolo, prvič se mi je zgodilo, da sem po 25.letih povabil enega ministra, da pride delati v BTC, to pa ravno zaradi tega, da bi pokrival napredne tehnologije, ker je na splošno premalo kadar v Sloveniji, generalno. Žal ga imamo premalo in ga rabimo še več, če hočemo ustvariti več dodane vrednosti. </font><br/>
<font size="4">	Toliko predsednik na kratko. Se opravičujem, če sem bil prej prehiter. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Predlagam, da preidemo še na razpravo ostalih razpravljavcev. Tukaj pa bi omejil razpravo na 5 minut, da lahko potem pravočasno zaključimo, ker ob dveh moramo iti iz tega prostora oziroma pred drugo moramo zaključiti. </font><br/>
<font size="4">	Predlagam, da dam besedo gospodu Štefanecu, KPK, da… - izklopiti se je treba, gospod Mermal, hišni red  - da podate svoje videnje, predvsem tudi z vidika tako imenovane sistemske korupcije. </font><br/>
<br/>
<b><font size="4">	BORIS ŠTEFANEC:</font></b><font size="4"> Hvala lepa za besedo. Lep pozdrav vsem! </font><br/>
<font size="4">	Torej jaz velikokrat tako začnem oziroma tako tudi </font><br/>
<br/>
<b><font size="4">26. TRAK: (NB) - 12.05</font></b><br/>
<font size="4">	</font><br/>
<font size="4">	(nadaljevanje) zaključim na podobnih odborih oziroma komisijah. Lahko povem samo to, torej komisije seveda glede na to, da je zadeva v javnosti pravzaprav zelo razburkala vso slovensko javnost, je seveda komisija proučila zadevo in lahko rečem in to lahko povem, da je tudi začela postopek. Začeti postopek seveda ne pomeni, da je komisija že ugotovila kršitve. Dejstvo pa je seveda, da obstaja ustrezen sum, da je bilo nekaj narobe in zaradi tega smo začeli ta postopek. Torej več od tega seveda ne morem in ne bom. Vsi tisti, ki bodo v postopku sodelovali, bodo imeli seveda vse možnosti dokazovati tako ali drugače svoj prav. O vsem tem jaz ne morem, ker moramo izvesti postopek pred komisijo. Rad bi pa pravzaprav povedal oziroma tudi dopolnil to kar je rekel gospod Mermal, ker to me je pa malo zbodlo, to pa moram povedati, ker res je, na naš Erar sem ponosen in to zelo in tako bo tudi vedno ostalo. Torej naš Erar razpolaga s pravzaprav načeloma vsemi podatki o uporabi slovenskega javnega denarja in tako je prav, tako tudi to mora biti. Tako Erar vsebuje tudi te podatke. Ampak moram vam pa povedati še nekaj, da tisti, ki bi se potrudili in to ni bilo težko, samo z nekaj kliki, se je tudi skozi Erar dalo ugotoviti za kakšna sredstva gre v tem primeru. Erar namreč prikazuje tudi namene plačila za vse zneske, ki so večji od 2 tisoč evrov. Se pravi, do 2 tisoč evrov se Erarju res ne vidi, ker obstaja nevarnost tudi, da so to neke fizične osebe, kjer so lahko omejitve, vsi zneski nad 2 tisoč evrov se nameni vidijo. Tako, da tukaj ne bi smelo biti nobenega problema. Torej, da vam ne jemljem preveč časa, bom jaz s tem zaključil in se vam zahvaljujem. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Želi še kdo od vabljenih spregovoriti? Prosim, gospod Mladenovič. Računsko sodišče. </font><br/>
<br/>
<b><font size="4">	ZORAN MLADENOVIČ</font></b><font size="4">: gospod predsednik, hvala lepa za besedo. Lep pozdrav sem! </font><br/>
<font size="4">	Kot predstavnik Računskega sodišča lahko samo povem, da v tem trenutku Računsko sodišče pridobiva določeno dokumentacijo in podatke zato, da bi izvedlo analizo tveganj in ne samo, se pravi, v proces, za proces preizkušanja in testiranja teh tehnologij, temveč glede same učinkovitosti uvajanja celotnega, se pravi, celotnih tehnologij v ta prostor, v naš prostor. V tem trenutku pravzaprav so vse aktivnosti, se pravi, niso javne, kajti sklepa o izvedbi revizije nismo izvedli oziroma uvedli. Vsekakor je pa nedvomen Zakon o Računskem sodišču, ki pa v drugem odstavku 25. člena pravi, da mora Računsko sodišče pri oblikovanju predloga revizij vsakega koledarskega leta upoštevati tudi dva predloga delovnih teles Državnega zbora in računsko sodišče bo v kolikor bo sklep izglasovan, upoštevalo to kot pobudo in se potem v okviru svojih pristojnosti odločalo o uvedbi revizije. Toliko v tem trenutku lahko povem kot predstavnik Računskega sodišča. </font><br/>
<font size="4">	</font><br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Še kdo od vabljenih?</font><b><font size="4"> </font></b><font size="4">Gospod Behin. </font><br/>
<br/>
<b><font size="4">	LEON BEHIN:</font></b><font size="4"> Dober dan vsem prisotnim. </font><br/>
<font size="4">	Behin, Ministrstvo za javno upravo. V svojem tem izvajanju bi želeli poudariti samo mogoče par stvari. Eno je, da trg komunikacij na tem področju ureja nazadnje lani sprejet predlog novele tega. Tukaj moramo zelo jasno povedati, da je treba razlikovati med 700 megaherčnim pasom 5G tehnologije, ki še ni v fazi komercialnega razpisa, ne nazadnje tudi zaradi tega, kar je bilo predhodno tudi pojasnjeno. In pa pasom 3 tisoč 400 do 3 tisoč 800 mehatercev, ki se uporablja za tako imenovano testne frekvence za uporabo na lokalnem področju. In da so spremembe v tej noveli, ki so bile dokončno sprejete v Državnem zboru sredi lanskega leta, se nanašale predvsem na podaljšanje roka iz 90 dni na 3 leta možnosti pridobitve odločbe o izvajanju uporabe teh testnih frekvenc, med tem, ko se postopki nerazpisa oziroma postopki po katerih se podeljujejo te oziroma cena po katerih se stroški pristojbin in vsega ostalega v tej spremembi sami tudi niso. Hkrati je v 190. členu jasno napisan nadzor nad agencijo, AKOS, ki obsega več ministrstev skladno s svojimi področji, kajti zakon je v pristojnosti več ministrstev, Ministrstvo za javno upravo, to je samo krovno ministrstvo in tukaj so pristojnosti tako Računskega sodišča, sveta in posameznih ministrstev in Ministrstvo za javno upravo konkretno v okviru svojih pristojnosti že od leta 2016 izvaja določene preglede in te zapisnike v pregledih ni nobeden   </font><br/>
<font size="4">	 </font><br/>
<b><font size="4">27. TRAK: (SC) - 12.10</font></b><br/>
<br/>
<b><font size="4">	</font></b><font size="4">(nadaljevanje) problem tudi dobiti. Nazadnje je bilo tudi glede na poročilo o delovanju AKOS za leto 2017 preden je šel na samo Vlado skupaj z vsemi ugotovitvami, priporočilom in vsem ostalim, kar se tukaj tudi dogaja. </font><br/>
<font size="4">	Drugi del, ki bi jaz mogoče tudi z njim končal se pa nanaša na samo poslovanje z nepremičninami, o katerih je bilo tudi danes bilo govora. BTC tukaj konkretno, če govorimo o družbi nastopa v dvojni vlogi. Ena je kot lastnik in najemodajalec, drugi pa skladno s svojimi lastniškimi deleži in vsem ostalimi tudi. Upravljavec gre za prenos objektov za katere je skladno s strategijo enotnega upravljanje z objekti in tudi z javno upravo z letom 2016 prišli do prenosa pogodb, ki so jih že prej imeli državni organi na teh lokacijah tako Celje, Murska Sobota, Maribor, Ljubljana in podobno. Podpisovali so se samo aneksi po naših informacijah, ki jih imamo. Ostali so isti upravniki, kajti tukaj mi nastopamo največkrat kot manjšinski solastnik ali pa uporabnik in brez spremenjenih najemnin, vso plačilo pa izvaja, potem Ministrstvo za javno upravo. Vsi ti podatki tudi glede na predloge sklepov ni nobeden problem dobiti. V kolikor bodo sklepi izglasovani lahko gremo od leta 2016 trenutno pa znaša približno 34 tisoč evrov stroškov, ki jih fakturira BTC oziroma z njim povezane družbe za uporabo teh prostorov državnih organov na mesec. Tukaj smo na razpolago in nimamo nobene težave, da te podatke tudi dostavimo. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Prosim, če se predstavitev. </font><br/>
<font size="4">	</font><br/>
<font size="4">	</font><b><font size="4">MAG. ALEŠ IVKOVIČ: </font></b><font size="4">Predsednik Sveta AKOS. </font><br/>
<font size="4">	V bistvu jaz sem želel na začetku samo dati eno pojasnilo. V bistvu od kar sem član Sveta AKOS nisem član organa stranke SMC, pred tem sem tudi odstopil kot predsednik lokalnega odbora, v bistvu ne dosti za tem pa sem izstopil tudi iz stranke tako, da v bistvu te neke strankarske povezave pravzaprav ni. </font><br/>
<font size="4">	Kar se tiče imenovanja direktorjev oziroma imenovanje direktorja. Mi smo takrat, ko je bil razpis objavljen, ko sem jaz prišel je bil razpis že objavljen je pač prišla ta tožba. Mi smo naročili neko zunanjo pravno mnenje kaj bi bilo v tem trenutku najbolje narediti in potem je tudi svet soglasno sprejel, da ustavimo razpis, objavimo novi razpis, kjer so stvari natančneje določene in smo takrat tudi hiteli, ker vedeli smo, da se zakon ZEkom, da se spreminja in takrat so bili pač indici, da se bo tudi pooblastila svetu, da se lahko v določeni meri tudi zmanjša, kar se je kasneje tudi zgodilo. Mi smo tudi pravzaprav, kar se tega tiče, ker sedaj svet nima več možnosti, da predlaga direktorja ministru in kasneje vladi tudi že takrat recimo kogarkoli bi mi predlagali ga bi lahko tudi nenazadnje zavrnili smo v bistvu poslali pripombe na takratni zakon tako ministrstvu, Vladi, Službi Vlade za zakonodajo kot Evropski komisiji. V bistvu smo ves čas proaktivno delali, ker se nam je zdelo, da kljub vsemu te pristojnosti svet ne bi smel izgubiti, ker če pogledam Zakon o javnih agencijah pravzaprav saj javne agencije to pristojnost ima samo Svet AKOS je nima. </font><br/>
<font size="4">	Kar se tiče tega razpisa, v bistvu tukaj nimam kaj več dodati. Drugače pa v bistvu mi smo izvedli tudi izredno sejo, na kateri smo v bistvu dobili ustna pojasnila, vodstva AKOS v zvezi s podelitvijo teh testnih frekvenc. Svet je tudi sprejel, da se izvede izredno zunanjo revizijo, pri kateri se pač pogleda, če je bil katerikoli zakon kršen v zvezi z izdajo tega pravzaprav posla in pa, če je bil AKOS oziroma proračun Republike Slovenije kakorkoli oškodovan gledamo v primerjavi z vsemi ostalimi evropskimi državami. Naknadno smo dobili tudi poročilo s strani direktorice. V bistvu na sami seji je bila glavna pripomba predvsem to, da notranji akti samega AKOS niso bili sprejeti, ker bi bila natančneje določena merila, po katerih se ta Odredba o izdaji frekvenc pravzaprav izda. Predvsem z vidika zmanjšanja korupcijskih tveganj.  </font><b><font size="4"> </font></b><font size="4">  </font><br/>
<br/>
<b><font size="4">28. TRAK: (SC) - 12.15</font></b><br/>
<br/>
<b><font size="4">	</font></b><font size="4">(nadaljevanje) Za vse ostale zadeve pa, v bistvu sedaj izvajamo postopek, seveda so bila javna naročila za zunanjega izvajalca te izredne zunanje revizije, potem bomo pa v bistvu na podlagi teh ugotovitev sprejemali nadaljnje ukrepe. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">	Prehajamo torej na razpravo poslancev. </font><br/>
<font size="4">	Prvi se je k besedi javil gospod Vrtovec. </font><br/>
<br/>
<font size="4">	</font><b><font size="4">JERNEJ VRTOVEC (PS NSi): </font></b><font size="4">Spoštovane gospe in gospodje, vabljeni na sejo, direktor družbe BTC in predstavniki AKOS, poslanke in poslanci! </font><br/>
<font size="4">	Najprej eno tako temeljno vprašanje za predstavnico AKOS. Tukaj imam negativno mnenje Računskega sodišča z revizije poslovanja AKOS iz obdobja 2014 in 2015 torej negativno mnenje. Takrat je Računsko sodišče ugotovilo vrsto nepravilnosti pa me zanima ali ste v tem obdobju nepravilnosti odpravili? Prosil bi, če mi boste, potem v nadaljevanju odgovorili, ko bom jaz svoje razpravo nadaljeval. Zaradi tega, ker bomo zelo hitro lahko primerjali glede na predlog sklepa te komisije ali so bile nepravilnosti dejansko odpravljene. Med samim postopkom revizije nepravilnosti niso bile odpravljene, zaradi tega je tudi Računsko sodišče zahtevalo porevizijsko poročilo. </font><br/>
<font size="4">	Če grem namreč tudi jaz malce kronološko. Začel bom za obdobje enega leta nazaj. 3. 10. 2017 - takratni minister Koprivnikar pošlje pisne usmeritve v zvezi z novimi mobilnimi frekvencami na AKOS in v dopisu - ki ga tukaj hranim, ga lahko pokažem spoštovana gospa direktorica AKOS - oziroma v usmeritvah napiše, da morajo biti tesne frekvence 5G razpisane in podeljene na dražbi najpozneje konec 2017 ali začetek 2018 torej morajo biti podeljene na dražbi. 7. 11. 2017 - na predlog ministra Koprivnikarja ste imenovani vi, gospa Muha, za stalno direktorico AKOS z mandatom pet let do leta 2022 in potem se po tem imenovanju začne postopek s pripravami za zagotovitev frekvenc 5G. 7. 3. 2018 - AKOS izvede petdnevni posvet o tem kako naj se izvedbe dražba mobilnih frekvenc, to ste tudi objavili na spletni strani. Naslov na spletni strani - gospa Muha - kako naj se izvede dražba mobilnih frekvenc. Zakon pa določa v 204. členu 30-dnevni rok tudi za to vam lahko podamo kopijo. 14. 3. 2018 - isti dan, ko je predsednik Vlade gospod Miro Cerar odstopil s položaja družba BTC pošlje na ministrstvo dopis o nameri postavitvi odpreta 5G ekosistema in ta dopis je naveden v strategiji, ki jo AKOS pošlje na Vlado maja 2018. Zelo neobičajno. Zelo neobičajno, da je ravno dopis BTC omenjen v strategiji. Ravno, ko odstopi Vlada BTC pošlje obvestilo o nameri. 6. 4. 2018 - AKOS objavi strategijo upravljanja z radiofrekvenčnim spektrom kjer je predvidena testna podelitev. Rok za pripombe - glej ga glej - je 16 dni, čeprav 204. člen zakona določa 30 dni. 25. 4. 2018 - AKOS komaj tri dni po zaključku razprave na temo strategija upravljanja frekvenc že podeli frekvence oziroma ste vi direktorica in vaša desna roka, potem že slikate v BTC, ker ste imeli sestanek s hčerinsko družbo BTC - avstrijsko družbo od BTC. Maja 2018 - AKOS pošlje na Vlado v odhodu v potrditev strategijo upravljanja z radiofrekvenčnim spektrom. Pozor, še preden so bile pripombe na strategijo javno objavljene je slednja že šla v potrditev na Vlado - kako je to mogoče? Prosim, če mi boste v nadaljevanju to odgovorili. Strategija ni sprejeta pač, ker minister Peršak niče potrditi itd… 28. 5. 2018 - AKOS podeli prve frekvence družbi BTC. </font><br/>
<br/>
<b><font size="4">29. TRAK: (DAG) - 12.20</font></b><br/>
<br/>
<b><font size="4">	</font></b><font size="4">(nadaljevanje) In potem še ena vmesna stvar, 16. 7., AKOS javnosti prvič razkrije, na primer, strategijo, ki jo je maja 2018 poslal na Vlado, in javnosti - nekateri novinarji to znajo povedati - zatoži Ministrstvo za kulturo, ker slednje noče dati soglasja na strategijo. Kar je pomembno ob tem, AKOS še do danes ni razkril, čigave pripombe je upošteval. In tudi nekateri novinarji lahko potrdijo, kar je bilo tudi že v medijih, da pač AKOS jim svetuje, da pač naj primerjajo dokumente in sami dobijo primerjave, iz kje so te pripombe prišle. No, in potem 1. 10. 2018 minister Koprivnikar nastopi - glej ga, glej! - službo v BTC. </font><br/>
<font size="4">	Ob tem še eno pomembno dejstvo, ki ste ga vi prej, gospa Muha, negirali. In sicer, EU projekt, za katerega je BTC dobil frekvence - pozor! -, se zaključi leta 2019. Frekvence pa so podeljene do leta 2021. Do leta 2021! In vi ste odgovorili prejle, »BTC sodeluje z AMZS«. Torej, gospa, AMZS ima že svojo frekvenco; več o tem potem v nadaljevanju. Zakaj rabi BTC daljši čas, ker sodeluje z AMZS. Namreč, AMZS ima frekvenco, če pa mi kje v zakonu dokažete, da piše, da se čas veljavnosti določa glede na to, s kom sodeluješ, potem vam bom verjel. Kje v zakonu to piše? </font><br/>
<font size="4">	Še glede frekvenčnega pasu. Družbi BTC je bil podeljen frekvenčni pas 390 megahercev. Frekvenčni pas 390 megahercev je, na primer, na Finskem zadostoval za tri operaterje. Pri nas pa se eni sami družbi podeli tako veliko pasovno širino. Ker je BTC dobil celoten frekvenčni pas, ga na tem območju BTC ne more nihče drug, ali pač. Pa še ena stvar, govorite o poskusu. Vi ste poskusnemu zajčku za prvič namenili celotno dvorano ali pa zelo veliko halo, ki bi zadostovala za tri poskusne zajčke. Ali razumemo, kje vi delate poskus? Pa za tri leta delate poskus. In ste rekli, da je to običajna praksa. Ne, ne, običajna praksa je bila tudi za tri mesece, poskus. Poleg tega, da so bile frekvence pač podeljene brezplačno, na osnovi zakona, ki ga je spremenil ravno minister Koprivnikar, je naslednji problem to, da je AKOS dodelil BTC praktično celoten frekvenčni pas, od 3.410 pa do 3.810. Na Finskem, za primerjavo, kar sem že omenil, so za tak frekvenčni pas iztržili več kot 76 milijonov evrov. </font><br/>
<font size="4">	Kar je gospod Koprivnikar govoril prejle - in v enem delu, ne morete verjeti, se jaz z njim strinjam, kje lahko potem tudi dobri politiki dobijo službo in tako naprej, ta del imate prav. Ampak pozor, gospod Koprivnikar, tudi sami ste se s svojim nespretnim komentarjem v javnosti - ne vem, zakaj, kaj je temu botrovalo - popolnoma »zakvačkali«. Torej, je bil ali ni bil razpis, vas jaz tu vprašam. Glejte, v izjavi za POP TV 7. 10. 2018 ste trdili, da so bile frekvence (citiram) »podeljene na razpisu,« čeprav razpisa ni bilo. Dejstvo je, da frekvence niso bile podeljene na razpisih, to sami ugotavljate. Drugo dejstvo je, da AMZS je vlogo dal, na primer, 14. 6. 2018. Torej, če je šlo za isti razpis, kar pravite, kako je mogoče, da je AMZS vlogo podal 14. 6. 2018, BTC pa je že 28. 5. 2018 dobil frekvenco, torej skoraj en mesec prej, preden je AMZS oddal vlogo. In, gospod Koprivnikar, potem v nedeljo, 7. 10. 2018, ste na POP TV torej trdili, da so bile frekvence podeljene na razpisu, v ponedeljek, 8. 10. 2018, ob 18. uri zvečer za Planet TV pa ste trdili, da so bile frekvence podeljene brez razpisa, ker je tak običaj. Se spomnite te izjave? To je bilo ta teden, nekaj dni nazaj. / oglašanje v ozadju/ Jaz tega nisem dejal, to ste vi dejali. Se pravi, v enem dnevu dve različni izjavi. </font><br/>
<br/>
<b><font size="4">30. TRAK: (DAG) - 12.25</font></b><br/>
<br/>
<b><font size="4">	</font></b><font size="4">(nadaljevanje) Potem pod oznako COM(2016)588 je AKOS dal povezavo dne 14. 9. 2016 na en dokument Evropske komisije. Dokument določa, da mora vsaka članica EU določiti večje mesto, kjer bo 5G usposobljeno, do konca leta 2020. S tem, ko so se frekvence za 5G - in to celoten pas 390 megahercev - podelile za testiranje družbi BTC do leta 2021, bo težko izvesti razpis. Se strinjate? Ali pa mi povejte, kako ga boste izvedli. Okej, zdaj, ko je BTC vrnil frekvence, je to mogoče, ampak kaj, če jih ne bi? Trenutno je pasovna celotna širina 390 megahercev na območju največje koncentracije ljudi dodeljena do leta 2021 in zato to frekvenčno območje leta 2020 ne bi bo, ne bi bilo na voljo, kajne, ne bi bilo na voljo za zagotavljanje 5G v celi Ljubljani, saj bo treba počakati do leta 2021. </font><br/>
<font size="4">	Če grem naprej. Na AKOS ste pozdravili pobudo Evropske komisije za 5G, pa mi boste pokazali, gospa Muha, kje ta pobuda obstaja. Ali ste za? Glejte, AKOS je 22. 12. 2016 na svoji spletni strani pozdravil pobudo Evropske komisije. In vi ste zapisali (citiram naslov na vaši spletni strani): »AKOS pozdravlja pobudo Evropske komisije glede 5G tehnologije.« Ampak v nadaljevanju vam lahko z različnimi članki podkrepim, da v tem primeru ni šlo za nobeno pobudo Evropske komisije, ampak je šlo za manifest Evropske komisije, ki so ga podpisali predstavniki različnih podjetij. Vam še enkrat pokažem. Ali vidite? Vidite? In AKOS je torej… Objavili ste potem link, kjer se dejansko sklicujete, da gre za pobudo, dejansko pa ta pobuda ni bila. In jaz se sprašujem, ali je šlo za ustvarjanje lažne pravne podlage za izvedbo spremembe zakona in podelitev v nadaljevanju 5G brez razpisa. Tu vam bom tudi predal pojasnilo angleške novinarke, kaj je manifest 5G in zakaj to ni pobuda. </font><br/>
<font size="4">	Tudi potem evropske smernice z dne 14. 9. Enako, če povzamemo dokument, vsekakor določa, da mora vsaka članica EU določiti večje mesto, kjer bo 5G usposobljeno do konca leta 2020. Če nadaljujem… Kar je pa naprej sumljivo. Kljub temu, da Zakon o elektronskih komunikacijah v 204. členu določa, kar sem že omenil, da mora javna razprava trajati 30 dni, AKOS izvede naveden posvet v trajanju samo 5 dni. In še to, kar smo danes že govorili, javni pozivi niso vsebovali poziva za frekvence. V pozivu je bilo samo za prijaviti projekt in ni res, da so bili pozivi za frekvence; drugače pa mi to pokažite. Frekvenca je bila torej že oddana in zato ne more biti vnaprej razpisana, kar je popolnoma logično. </font><br/>
<font size="4">	Še to, poziv k prijavi projektov. Kot sem dejal, ne pomeni, da gre za razpis. In če ni bilo torej res, bi vsi našteti imeli frekvence, torej vsi bi se lahko prijavili in frekvence dobili, pa jih potem niso dobili. In tu gre v tem primeru za diskriminacijo. </font><br/>
<font size="4">	Tudi prej ste bili malce kontradiktorni. Po eni strani trdite, da strategija ne vsebuje nobenih ukrepov in zato ne rabi javne razprave, po drugi strani pa trdite, da je nujno potreben razpis; to ste dejali v istem vašem uvodnem nagovoru, upam, da niste pozabili, kaj ste govorili. </font><br/>
<font size="4">	Če grem naprej, in počasi bi tu zaključil. Rekli ste tudi, da frekvenčni pas, da ste pač razpisali za frekvenčni pas za toliko časa, dokler bo strategija; to ste v svojem uvodu dejali. </font><br/>
<b><font size="4">31. TRAK: (DAG) - 12.30</font></b><br/>
<br/>
<b><font size="4">	</font></b><font size="4">(nadaljevanje) To ne drži, ker ni bilo razpisa. Niste mogli razpisati za čas sprejetja strategije. In vsak se lahko prijavi in dobiš, ampak, pozor, gospa Muha, le, če imaš evropski projekt. Torej, če vas prav razumem, ste odločbe za frekvence podelili za potrebe evropskih projektov. V odgovoru televiziji POP TV dne 1. 10. 2018 ste zapisali (citiram): »BTC se je odzval na pobudo in po pridobitvi EU projektov zaprosil za ODRF za testiranje za potrebe evropskih projektov v frekvenčnih pasovih 700 megahercev in 3.400 do 3.800 megahercev. Agencija je družbi BTC izdala dve ODRF za območje BTC v okviru evropskih projektov. Poleg BTC so ODRF v okviru evropskih projektov pridobili tudi Elektro Gorenjska, AMZS in Internet Institute.« To je tudi na vaši spletni strani. Zdaj pa takole, kajne, v odgovoru za časnik Finance ste 1. 10. 2018 navedli, da so bile frekvence 5G podeljene za naslednje projekte: BTC za projekt InnoHPC, Elektro Gorenjska za projekt Story in TDX, AMZS za projekta Radar in Brave  in Internet Institute za projekt Matilda. No, tu imam projekt Matilda, za katerega je frekvence dobil Internet Institute, in lahko vidimo, da je res projekt Matilda in dobi Internet Institute projekt, vse lepo in prav. Gremo naprej. Tule imam projekt Brave, za katerega je frekvence dobil AMZS, ali vidite, z rumenim, AMZS, projekt Brave, vse lepo in prav. Tule imam projekt Story, za katerega je frekvence dobil Elektro Gorenjska, tule dol je naveden, Elektro Gorenjska seveda kot partnerji, kar je ključno, partnerji. In tule imam, glej ga, glej, projekt InnoHPC, ali ga vidite, InnoHPC, za katerega je frekvence dobil BTC. In jaz vas prosim zdaj, da mi pokažete, kje je BTC naveden v tem primeru kot partner. Ali mi poveste, kje je naveden BTC kot partner - saj lahko počakamo -, kot partner tega evropskega projekta. Saj lahko, predsedujoči, tudi prekinemo sejo, pa da gospa dobi… / oglašanje v ozadju/</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Ne, nisem vam dal besede. </font><br/>
<br/>
<font size="4">	</font><b><font size="4">JERNEJ VRTOVEC (PS NSi): </font></b><font size="4">Gospa, tega dokumenta vi našli ne boste. A veste, zakaj ne? Našli ga ne boste zato, ker je BTC dobil frekvence za 5G projekt, pa sploh ni naveden kot uraden partner, v nobeni dokumentaciji. Tule, poglejte, med partnerji BTC ni naveden. In jaz mislim, da lahko tu to zgodbo zaključimo. To je celoten problem, tu je problem. Ne glede na gospoda Mermala pa gospoda Koprivnikarja - tu je problem. In če hočete ohraniti integriteto sebe in AKOS, potem je vaša dolžnost - veste, kakšna? - ta, da odstopite in zavarujete integriteto te institucije. V nasprotnem primeru pa, saj veste, naj opravijo organi pregona svoje delo do konca. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Gospod Möderndorfer.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Hvala lepa, predsednik.</font><br/>
<font size="4">	Na začetku sem postavil določena vprašanja, seveda na to odgovorov nikoli nisem dobil. In temu primerno se ta seja tudi nadaljuje. V svoji razpravi bom sicer povedal, da je nenavadno, da danes razpravljamo stvari, ki so omenjene na treh straneh; člani nismo niti toliko vredni, da dobimo resno gradivo. In potem poslušamo uvodne predstavitve vseh povabljenih, kjer pravzaprav dobivamo informacije, ki jih poskušate tisti, ki ste instalirali in inscenirali danes to komisijo, zato da se opravi masaker nad gospodarstvom, in to tisti, ki se na to gospodarstvo največkrat sklicujete, ga zagovarjate in govorite, kako ga je treba negovati, spodbujati, razvijati, pač preprosto pridete in nonšalantno oklofutate vse po vrsti. In seveda uporabite tisto, kar v Državnem zboru in na tej komisiji je prikladno, to pa je, </font><br/>
<br/>
<b><font size="4">32. TRAK (VI) 12.35</font></b><br/>
<br/>
<font size="4">	(nadaljevanje) seveda, politično moč, ki je namenjena v politične name. Jaz sem na začetku omenil, sedaj bom zelo naglas povedal še enkrat zelo jasno, ni slučaj, da so volitve pred vrati in da se ta komisija ukvarja sedaj s tem vprašanjem in tudi ni vprašanje zakaj se ukvarjamo samo z BTC-jem. Jaz nisem tu advokat BTC, daleč od tega, da se ne bo narobe razumelo. Ampak BTC je v Ljubljani. In v Ljubljani ta predsednik, ki sklicuje to komisijo, je kandidat za župana in davkoplačevalci plačujejo brezplačno promocijo volilne kampanje, ki se bo odvijala dve uri. Veste, koliko staneta dve uri na RTV Slovenija programa? To se sedaj dogaja. Da pa je temu res tako boste pa videli… /nemir v dvorani / če lahko, predsednik, umirite tam komentarje, ker sem jaz bi ves čas tiho, ko je bil gospod Černač razpravljavec, ko sem jaz šel malo pogledati kdaj se te komisije pred volitvami in kakšne se pojavljajo je zanimivo, da seveda, če se spomnite, bom zelo podobne primere, zato ker zgodovinski spomin tu zelo hitro zbledi, ko zadeva gre in ni več epiloga in ni več opravičila, škoda je pa že narejena. Se vi spomnite v letu 2014, kako ima SDS seveda dvojna merila, takrat se je zgodilo zelo identično. Komisijo za nadzor javnih financ je vodil gospod Andrej Šircelj. Tudi danes član te stranke in pa seveda v parlamentu poslanec. Je v podobnem primeru, seveda, niso zahtevali komisije za nadzor javnih financ, ko se je njihov član, gospod Andrej Vizjak, ki je bil, nekdanji minister in poslanec SDS, se mu takrat ni uspelo uvrstiti v parlament. Glej ga zlomka, kje je dobil službo? Takrat niso imeli tako teatraličnih nastopov kot jih imajo danes nekateri, pa omenjajo, poglejte ga zlomka, pozor, pozor. Bom jaz povedal kaj se je takrat zgodilo. Takrat je našel novo službo, zaposlil se je namreč v družbi Hidroelektrarne na Spodnji Savi v državni lasti. Nič posebnega, bi rekel človek. V končni fazi zakaj pa ne. Jaz osebno moram reči, da gospoda Vizjaka v določenih stvareh prav spoštujem. In ene stvari je prav dobro delal na ministrstvu, ki ga je vodil. Ampak kadar gre za njihove člane, oni seveda teh vprašanj na komisiji ne bodo odpirali, daleč od tega. Slučajno je prišel, ker je bil tak velik strokovnjak, ki je prišel v to službo. Seveda je prišel, prav zaradi tega. Njen večinski lastnik je bila takrat državna GEN energija in v kateri je prav Vizjak kot minister za gospodarstvo takrat zgradil posavski energetski steber, zato se je tam znašel. In takrat nismo imeli Komisije za nadzor javnih financ sklicane, ki jo je vodil, seveda, predsednik takratne komisije gospod Šircelj. Zanimiv je tudi, recimo, en primer, ki je bil sedajle pred kratkim. Jaz sem pričakoval, da bo Komisija za nadzor javnih financ takšna vprašanja odprla, ki so se ravno tako pojavila, kot reče predsednik KPK, so bila odmevna v medijih, pa se niso pojavila. Ne, najprej se je morala ta tema znajti. Recimo, dal bom primer, letno poročilo poslovanja Družbe za upravljanje terjatev bank za leto 2017. Takrat je, če se spomnite v okviru tega poročila je bil izpostavljen tudi primer prodaje zemljišč podjetju KLI Logatec, ki ga je DUTB nasledila od Factor banke. Vi veste, da je šlo za sum, da je ministrstvo za gospodarstvo bilo vpleteno v celo zgodbo in da je mogoče celo tisto zemljišče, ki ga je kasneje kupilo podjetje katero je bilo zainteresirano, da seveda investira v slovenski prostor in je nekdo lepo in mastno zaslužil. Te izredne seje Komisije za nadzor javnih financ ni bilo sklicane iz enega preprostega razloga. Zaradi tega, ker bi se zelo hitro znašel v tej zgodbi županski kandidat iz Vrhnike, ki je član SDS. Veste, to je pač, bom rekel, ena taka osnovna logika, kako pravzaprav početi stvari, zato da ti uporabiš organ kot inštrument za vpliv in ne nazadnje za to, da lahko pravočasno obveščaš in oblikuješ ne nazadnje tudi javno mnenje. Jaz sem prepričan, da danes na tej seji mi nismo dobili ustreznega gradiva, materiala zato, da lahko opravimo resno razpravo, niti poslanci tukaj sedeči ne verjamem, da so tako vrhunski strokovnjaki, da bi lahko razpravljali o tem </font><br/>
<br/>
<b><font size="4">33. TRAK (VI) 12.40</font></b><br/>
<br/>
<font size="4">	(Nadaljevanje) kaj je tukaj prav in kaj ne. Tukaj se razlaga o tehnologiji 5 G, ki večina Slovencev sploh ne razume o čem se pogovarjamo. Ampak tukaj se razlaga kot da vsi vse vedo. Vsaj eden od poslancev itak ve vse, tako da… Mi že prikimava. Sigurno bo povedal, da je strokovnjak na tem področju. Imamo pa organe nadzora. Jih imamo. V tej državi ja in točno se ve, kako se te stvari peljejo. Če je nekdo ugotovil po uradni dolžnosti, poslanci sploh, ni nobene diskusije, morajo takoj to prijaviti. KPK je samoiniciativno, če prav razumem, sprožil in začel postopek, kar je tudi prav. In ve se kdo tega regulatorja po zakonu nadzira. To je Računsko sodišče. Predstavnik Računskega sodišča je povedal, da bodo takoj stopili v akcijo, če bo to sklep današnje komisije in jaz mislim, da je to tudi edini sklep katerega pravzaprav lahko sploh sprejme ta komisija, vse ostalo je odveč, ker gre samo za natolcevanje in čisti populizem in zlorabo politike v gospodarske namene in nič drugega. To je moje mnenje, v to sem prepričan. Veste, v primeru Magne smo imeli tudi Komisijo za nadzor javnih financ. In takrat smo izganjali tuje investitorje. Danes izganjamo pa domače strokovnjake iz tega projekta. Jaz si ne upam soditi kaj je prav in kaj ne in tudi ne zagovarjam gospoda Koprivnikarja, da se ne bomo narobe razumeli. Gospod Koprivnikar se kot bivši minister lahko in uspešno sam zagovarja in je podal konkretne odgovore, odgovarja na konkretno postavljena vprašanja. Gospod Mermal je povedal zakaj so se umaknili iz te zgodbe. Umaknili so se, vam bom povedal po domače, zaradi dobrega imena, ker se ne bodo več ukvarjali s tem vprašanje, ker čutijo tudi s finančnega vidika, da imajo več škode kot koristi, kar sedaj počne politika. Zelo po domače povedano, da se bomo razumeli. Sedaj se sprašujejo nekateri, zakaj pa je gospod Koprivnikar pustil tam službo, zakaj so pa sedaj vrnili frekvence, sedaj je šele začelo smrdeti, sedaj je nevarnost. Veste kaj, za razliko od marsikaterega poslanca se jaz za gospoda Koprivnikarja ne bojim ali bo dobil novo službo ali ne. Jaz sem  bil vesel, ko je našel službo v zasebnem podjetju, ker sem se bal, da bo, če bo prišel v državno firmo, da bomo imeli ne eno, ampak kar tri nadzorne komisije, ki si jih bomo zamislili, pa še na vseh razpravah bi ponavljali kot pokvarjena plošča, kako pravzaprav minister je sigurno zaradi svojih povezav in vez znašel se nekje v eni službi. Sedaj ko se je naše v zasebni firmi politično je zelo koristno, ampak kaj me briga ta BTC, saj je v Ljubljani, pa to je od Jankovića, pa še podpornik od Jankovića, daj vžigimo po njem. v končni fazi, to je kolateralna škoda, samo da pridemo do tiste točke, ki je nam bistveno. Pokazati, kako je ena od političnih opcij pokvarjena, pa mimogrede, ne samo pokvarjena, del se je preselil še na LMŠ, sedaj so že tam notri. Se vi vsi spomnite primera zaposlovanja sinov v državnih podjetjih, visokih politikov v Državnem zboru in v Vladi? Se spomnite tega projekta? Ali je bila takrat sklicana Komisija za nadzor javnih financ? Pa ugotavljanja koruptivne dejavnosti? Ali je bilo to takrat kdaj kaj narejeno? Nič. Zaradi tega, ker ni bilo volilne kampanje takrat v Ljubljani. In to se meni zdi, seveda, obskurdno, ko politika ugrabi uradne organe za obračunavanje z, bom rekel, s samim projektom. </font><br/>
<font size="4">	Predsednik je, zanimivo, uporabil eno tezo, ko je, mislim, da eden, nisem si zapomnil kdo, mogoče celo iz agencije, ampak me popravite, če sem narobe navedel, hotela povedati kako je odgovarjala ali pa odgovarjal na vprašanja novinarjev. Je rekel, ne, ne, ne, ne, tukaj ne boste odgovarjali na vprašanja novinarjev, to nas ne zanima. Ja, kako pa je nastala ta komisija, pa to na treh straneh zapisan papir? Ja, oprostite iz novinarskih zgodb. Iz enega medija, ki ga mimogrede, vsi povzemajo. Noben ne govori o testnih, navede jih na začetku v prvem stavku, potem pa se kar naprej samo še ponavlja eno in isto dodelitev frekvenc brezplačno, zato da pride v spomin vseh, ki go poslušajo in spremljajo, kako se je zgodila velika zloraba na tem področju. Če se je, to tukaj </font><br/>
<br/>
<b><font size="4">34. TRAK (VI) 12.45</font></b><br/>
<br/>
<font size="4">	(Nadaljevanje) tega ne bomo ugotovili. Lahko to ugotovijo tisti, ki so za to pristojni: NPU, KPK, Računsko sodišče, kdorkoli. Veste, po 18. novembru bo to prepozno, takrat več to ne bo zanimivo. Takrat se bodo odvijale druge stvari. </font><br/>
<font size="4">	In prav je, kot je rekel gospod Koprivnikar, veste, ko se bo zadeva razčistila, slej ko prej se pač bo, kdo bo njemu vrnil ta ugled in škodo? Kdo? Bo sklicana ponovno Komisija za nadzor javnih financ? Bomo o tem razpravljali tri ure in ugotavljali, kako smo naredili veliko napako? Bomo to naredili? In to, seveda, se ponavlja po tekočem traku. Saj nisem niti branik agencije, daleč od tega, kdaj pa kdaj bi celo kaj rekel čez to agencijo, govorim o AKOS, ampak govoril bi na nekih drugih osnovah. Govoril bi na materialu, ki bi ga dobil, pa se z njim ne strinjal, pa navedel točno kateri del mi ne ustreza. Smo imeli že te razprave v Državnem zboru. Ne moremo pa razpravljati na podlagi enih, bom rekel, žurnalističnih rumenih novičk, ki se pojavljajo na spletnih straneh in vsako jutro jih vsi uredniki kot dežurni bralci najprej preberejo zato, da vidijo kaj bodo tisti dan objavljali v vseh medijih, ker je to sedaj pa postalo zelo pomembno. In to je, bom rekel, skregano z vso logiko. 	</font><br/>
<font size="4">	Kako bom jaz danes glasoval? Meni je žal, da se predsednik niti toliko ni potrudil, ker se je mudilo s sklicem te seje, ampak smo morali v bistvu danes slišati šele predloge sklepov, nič prej. Stari triki, vse do zadnjega držati, da se nič ne ve kaj se bo, mogoče se pa še kaj izcimi in tako naprej. Seveda jim padlo vse v vodo. Padlo jim je v vodo to, da so se vrnile frekvence in padlo jim je v vodo zaradi tega, ker v resnici oni bi danes nažigali, kako še vedno ima tam službo gospod Koprivnikar. In sedaj poslušamo neko razlago o kateri, iskreno povedano, jaz ne morem razpravljati, zato ker ne razpolagam z dokumenti s katerimi razpolaga Vrtovec. In ne razpolagam z idejami in laboratorijskimi sestavljankami, ki jih sestavljajo v SDS. To vedo samo oni, kako so do tega prišli in s čim razpolagajo. Mi ne. Mi razpolagamo s tremi dokumenti papirja, ki ne bi bili uradni od Komisije za nadzor javnih finance, za katerega sem danes izvedel, da je poročevalec gospod Černač. To je vse. In to je uradni dokument, o katerem mi govorimo. In ponavadi v gradivih Državnega zbora ravno slikic ne dobivamo, ampak to pot so poskrbeli, da smo opremljeni še s slikicami, ker je to zelo fino, ker mogoče pa manj beremo, pa iz slik hitreje razpoznamo kaj je prav in kaj ni prav. Veste kaj bi rekli Slovenci, »bullshit« je ta razprava. To je javni linč oziroma lov na čarovnice, ki ga opravljamo v Državnem zboru, namesto, da bi to opravili tisti, ki so po zakonu pristojni za to. Ampak v politiki se radi igramo in to je pač del cirkusa, ki ga izgleda moramo vsi požreti. Koliko bo pa kdo gor plačal zaradi tega, seveda, pa nobenega ne zanima. Jaz samo vem, da marsikdo od podjetnikov, strokovnjakov, ki so se ukvarjali s tem projektom v okviru BTC jih take stvari več ne bodo zanimale. In potem se čudijo poslanci, zakaj imajo takšno mnenje o poslancih. Ja, zaradi tega. Tudi zaradi tega, bom rajši rekel tako, ker je tega še ogromno več. Nobenega ne branim. Če je kaj narobe naj plača gospod Koprivnikar. Ampak najprej mu je treba dokazati, tako velja za vse. Jutri v SDS noben več o tem ne bo razpravljal, ker bodo naredili kljukico, opravili tisto, kar je potrebno bilo. Bodo pa organi ostali delali. Že to, kar sem sedaj govoril je bilo preveč. Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala, gospod Möderndorfer iz SMC. Moram še povedati, da namesto Janeza Janše na seji sodeluje poslanka Eva Irgl. </font><br/>
<font size="4">	Naslednji razpravlja gospod Lenart.</font><br/>
<br/>
<b><font size="4">35. TRAK (VI) 12.50</font></b><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa. Pozdrav vsem prisotnim. </font><br/>
<font size="4">	Jaz bi nadaljeval tu, kjer je končal gospod Möderndorfer. Res da sem nov poslanec, prihajam iz gospodarstva in to, kar danes poslušam tu mi je res malo hudo. V uvodu pa bom rekel, seveda, ta komisija za nadzor javnih financ je temeljna zadeva, da branimo oškodovanje javnih financ. In kot član komisije se tega zavedam. Vendar vidim tu en drug problem, zelo osebnega, ga želim izpostaviti, politična kultura do pristopa tega, kar je bilo danes že tu povedano. </font><br/>
<font size="4">	To se pravi, mi danes smo naredili tale šov brez tega, da bi neodvisne institucije se izrekle okoli tega, kar so dolžne. Danes so sicer prisotni in jaz bi pričakoval, da danes obravnavamo vaša poročila, ne leti to na vas, to leti na nas, na komisijo, na predsednika, da ta politična kultura, si jaz predstavljam, da bi ta seja bila potem, ko bi ta dva organa danes tu izrekla svoje poročilo. In mi smo pred tem medijsko linčali akterje, predvsem gospodarstvo, ki ga cenim, iz katerega prihajam. 	</font><br/>
<font size="4">	Poglejte, ne bi želel, da sem akter oziroma da je politika zaviralec razvoja, to kar se je danes nekako pokazalo s tem prehitevanjem, da je zaviralec zaposlovanja dobrih izkušenih kadrov. Tu bi želel poudariti naslednje. Jaz se spomnim pred leti tudi enega komentarja, mi poznamo, da so v Sloveniji ravno politični kadri zelo težko zaposljivi. V Nemčiji, v teh zahodnih razvitih demokratičnih državah so ravno ti kadri zelo iskani. Ali se vam to zdi kaj čudno? Poglejte, podaljšujemo, zaviramo izvajanje med državo, upravo in gospodarstvom. To je to, kar nam gospodarstvo očita. tudi danes je bilo okoli tega veliko rečenega. Tudi moje osebne izkušnje so nekako podobne. Zakaj ne znamo pritegniti več evropskih sredstev? Govorim o tem, da smo zaviralci tega. Birokratizacija, počasni postopki, moja osebna odločitev, da sem šel v to politiko je bila ravno s tega področja, ker sem se kot član, se pravi gospodarstvu sem sicer delal, sem se veliko boril proti temu in tudi veliko dosegel, pa mislim, upam, da še bom, da bomo to spremenili. Zakaj smo draga država? Tudi iz teh današnjih razprav in teh postopkov nekako čutim, da je tudi to del tega. Torej, kot član LMŠ se bom boril, da bo ta politična kultura boljša in, bom rekel, posebej želim sedajle izpostaviti, da nadalje vse to, kar je bilo povedano, da se obnašamo racionalno in kot politika, da ne bomo delovali kot zaviralci, ampak kot pospeševalci. To si želim. Pa danes tu težko rečem, kako bom to dosegel, ampak boril se bom v tej smeri. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> …/izključen mikrofon/</font><br/>
<br/>
<b><font size="4">	FRANC BREZNIK (PS SDS):</font></b><font size="4"> Hvala, gospod predsednik. Jaz mislim, da nekaj iztočnic imamo. Bi želel, da se vrnemo k bistvu tega sklica danes. Predvsem mislim, da je bistvo sklica sum zlorabe uradnega položaja. To je en osnovnih namenov. Zakaj? Zaradi tega, ker zgodovina slovenske tranzicije te slovenske države pokaže prvič, divjo privatizacijo, ustvarjanje monopolov, tudi na področjih, ki jih ne bi rabilo biti, že pri podelitvi prvega omrežja NMT(?) na frekvencah 450 megahercev, se lahko vsak Slovenec in Slovenka spomni, kakšni so bili njihovi računu takrat in kakšni so bili računi pri njihovih sosedih. Ravno vam nalagam, ki pravite, da prihajate iz gospodarstva. Jaz sem v tistem času delal in živel v Avstriji, kar sem marsikdaj pripomnil. Delal sem vse v štartu za / nerazumljivo/ ameriško-švedsko korporacijo, kasneje me je nekako odkupil Siemens na Dunaju, kjer smo začeli s četrto industrijsko revolucijo z industrijo 4.0 na avtomatiziranih skladiščnih sistemih, prvič robotizirani, dr. Schwarzkogler je rekel, pišemo, direktor Siemensa takrat, je rekel, Breznik pišemo zgodovino. Torej, to je bilo leto 1994-1995. S strani, tudi Slovenske demokratske stranke nekako imam, bi lahko rekel, neka ne navodila, ampak neko ozko smer, da </font><br/>
<br/>
<b><font size="4">36. TRAK: (DAG) - 12.55</font></b><br/>
<br/>
<b><font size="4">	</font></b><font size="4">(nadaljevanje) spremljam vse te visoke tehnologije, predvsem v tujini, da poskušam jih razumeti, poskušam razumeti tudi politične, ekonomske in tudi poslovne modele iz vsega tega, ki izhajajo, in poskušam ustvariti, torej tudi del nekega našega političnega programa za vse volitve izhaja ravno iz tega. Zaradi tega ni naš namen, da nas nekdo poučuje. Verjemite mi, da imamo samo v Forumu za gospodarstvo več diplomiranih inženirjev, magistrov in doktorjev znanosti, kot ima SMC sploh članov. Tako da glede strokovnosti bi rekel to. Zdaj je kolega Möderndorfer odšel. Univerzitetni diplomirani inženir Andrej Vizjak, magister s tega področja, njegovo raziskovalno delo je bilo na Inštitutu Jožef Štefan, želeli so si ga v Savskih elektrarnah. In ko sem začel svoj govor z monopoli, bi rad povedal, da ravno zaradi Vizjaka in ljudi okrog Vizjaka imajo Slovenci dva energetska stebra, kjer so jim cene elektrike ravno na račun drugega energetskega stebra, ki je bil ustvarjen, močno znižali, tudi plina in tudi ostalih storitev. Problem pa so še vedno telekomunikacije, kjer se je položaj popravil. Pa podoben položaj smo imeli v trgovini, ravno v času, ko je gospod Janković vodil največje trgovsko podjetje, s poponoma monopolnim položajem, izkoristil to podjetje, uničeval vso možno konkurenco z nakupi preko čudnih kreditov in tako naprej, da ne razlagam cele tranzicijske zgodbe. Torej, danes imamo še lahko več afer. Jaz vam bom pripravil kar naslednjo, glejte, to je afera z utekočinjenim naftnim plinom, ki je zavrta. Ljudje smo ravno pred sezono ogrevanja, da bodo ljudje vedeli, po kakšni ceni se ogrevajo v tujih državah - tudi za vas, gospod Štefanec, bi prosil, da boste to spremljali - in s kakšnimi razmerami se spopadamo v Sloveniji. Kje smo še, kje je konkurenca na trgu. In bistvo politike je, bistvo agencije, da deležnike na trgu nekako poskušamo uravnotežiti, da je primerna v kapitalizmu neke tretje, četrte generacije, o kateri jaz največkrat govorim, je bistvo vsega poštena tekma na trgu, in to je bistvo tudi agencij. </font><br/>
<font size="4">	Vaš kolega, recimo, s katerim sem se nekajkrat pogovarjal, član CDU, iz Bundesnetzagentur, dr. Pfeiffer, ki vodi agencijo, ki ima pod svojo agencijo tudi plin, torej tudi plinsko področje, ki ga vi nimate še, kajne, recimo, kajne. Glejte, tam je agencija sestavljena - zdaj gremo v tisto prvo fazo, kar je gospod Černač danes začel, prva faza pa je neodvisnost, realna neodvisnost, praktična neodvisnost. Mislim, da o tej neodvisnosti, ki vlada pod članstvom enega pa drugega pa ministra v tej veliki trojki, tu ne moremo govoriti o neodvisnosti. Kako zgleda neodvisnost agencije v Nemčiji, recimo, samo za primer vsem Slovencem in Slovenkam. Agencija ima 32 članov, torej dr. Pfeiffer jo vodi, 16 članov je iz parlamenta, 16 članov iz njihovega Bundesrata, kot bi rekli. In to je ta uravnoteženost, prvič politike, drugič zaradi tega, da eden drugemu gledajo pod prste in da… / nerazumljivo/ ravnovesij deluje tudi v agenciji. In potem lahko govorimo o neodvisni agenciji. V vašem primeru - da bom dal plastičen primer, da ljudje lažje razumejo -, če izpostavim stranko SDS, ker mi smo tega vajeni, to je nekaj takega, da je minister za javno upravo gospod Černač, jaz sem direktor agencije, gospod Logar pa je v svetu agencije. Potem pa jaz stopim, veste, ven, pa rečem, pa povem tu zdaj zgodbo, da sem se jaz boril tudi za Lenart, zato da bi vsaj nekaj ljudi še imelo normalen internet, ne prenosa 16 kilobitov na sekundo, ali pa da bi vsaj prišli v megabitno območje in tako naprej. Glejte, to je samo en plastičen primer tega začetnega videza, ustvarjanja, kaj pomeni, vsaj za mene, videz neodvisnosti neke agencije. Vi veste, da imajo vsi teoretiki tudi modernizacije javne uprave v Sloveniji, to predvsem za vas, govorijo, da pač problemi agencij v Sloveniji je nastajanje paradržavnega sektorja, tudi za Računsko sodišče to omenjam, to teorijo, je pač ta kontroling. Zelo so neodvisne, po drugi strani pa smo doživeli, da je kontrola izredno slaba. In določeni primeri, določeni zdrsi kažejo ravno zaradi tega. In potem posledice čutijo predvsem, za mene kot politika, kot demokrata, kot humanista, predvsem me zanima, ali imajo ljudje poceni kvalitetne storitve in ali bomo napake iz preteklosti popravljali. Po vsej verjetnosti moji kolegi, ki so sedeli tu v tistih prvih letih, leta 1990, pa so se ukvarjali tudi z divjo privatizacijo BTC-ja. Pa so mi nosili dokumente, ko sem prvič prišel v parlament, pa mi govorili o celi BTC zgodbi, pa o napaki tožilke iz leta 2007, pa o tem, da ste vi že hoteli podpisati, </font><br/>
<br/>
<b><font size="4">37. TRAK: (DAG) - 13.00</font></b><br/>
<br/>
<b><font size="4">	</font></b><font size="4">(nadaljevanje) da se boste delno priznali to krivdo divje privatizacije. Strokovni sodelavci takratne Ljudske stranke so odšli. Pa spomnim se sestanka, ko sem postal poslanec… / pogovarjanje v dvorani/</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Je lahko mir, prosim. </font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">… ko sem postal poslanec, recimo, zdaj, ko tudi omenjate Ljubljano pa volitve, dobesedno človeka, ki je bil v solzah sedel nekje pred mano, to je bil direktor Trigranita v Sloveniji dr. Csaba Toth /?/, kjer bi lahko Ljubljana dobila Emoniko, veliki center, veliki trgovski center, ki je po vsej verjetnosti vam, pa še mogoče Stožicam bil konkurenca v trgovini. In Ljubljana je izgubila eno… firma, ki je delala, recimo, … / nerazumljivo/ na Dunaju, v največjih velemestih, torej najlepše železniške postaje skupaj s trgovskimi in blagovnimi centri. Pač je dobesedno klavrno odšla ravno zaradi župana in vseh povezav. Lahko tudi kar naštejem imena, s kom je vse lobistične stike… komu je plačeval in tako naprej. Tako da zgodba Ljubljane, se vidi, je zgodba slovenskih monopolov, slovenske divje privatizacije. In tudi tam na tistem mestu je tudi človek, ki je to divjo privatizacijo vseh trgovinskih sektorjev zapeljal. To je moj pogled človeka, ki gleda izven škatle. Glejte, tudi po tem mandatu, če več ne bom poslanec, ne bom javkal za službe, ne bom prosil na nobeni firmi, glejte, odidem tja, od koder sem prišel, na gnili zahod, in bom delal naprej svoj posel in me ne zanima Slovenija. Dokler sem pa tu, bom pa kritičen, povedal bom, kaj si želim narediti kot poslanec. In tudi vse zgodbe, ki so, tudi zgodba SMC in bivše Vlade je zgodba velikih besed o četrti industrijski revoluciji. Tudi vas sem spremljal, niti enkrat vas, kolega Koprivnikar, nisem napadel, če se spomnite. Marsikdaj sva se kvalitetne stvari pogovarjala. Torej bi lahko rekel, da je bila SDS na tem področju celo partner, ker smo razumeli. Na žalost, na koncu vašega mandata, imamo statistiko, 10 tisoč javnih uslužbencev več zaposlenih. Ministrstvo za javno upravo se je grozovito povečalo. In jaz na koncu govorim o četrti industrijski revoluciji, pod Vlado SMC je ostal samo avto predsednika Vlade, novi BMW 740 dizel, ki je pa res narejen na principu četrte industrijske revolucije, tako imenovane pametne BMW-jeve tovarne v Dingolfingu, kjer deluje industrija štiri pika nula. To je zdaj ta politični del. </font><br/>
<font size="4">	Drugi del, ki pa je, je pa del, ali bomo četrto industrijsko revolucijo spet spravili, ali jo vidite tako kot jaz, da je četrta industrijska revolucija prihodnost za vse nas, za vse naše tiste male, jaz bom rekel, podjetnike, tista nastajajoča podjetja širom po Sloveniji, ki jih je mnogo, ki se vsak dan borijo na trgih in ki bodo lahko v kratki prihodnosti in že danes so partnerji industrije štiri pika nula. In ravno, ker prihajamo na telekomunikacijsko področje, ravno osnovna komunikacija je pa 5G. Danes ste nas tu poučevali o omrežjih, o 900-megaherčnem omrežju, pa o 3,4. Jasno, glejte, kot inženirju elektrotehnike mi ne rabite razlagat, poznamo področje - torej 700, se opravičujem. Hotel sem našteti kompletno tehnologijo in vse ostalo, da ne boste mislili, da imate na drugi strani neke laike. Verjemite mi, da dobro poznamo te tehnologije in vemo, kje je tukaj tujina, kaj dela BMW, kaj dela Mercedes. Če boste pogledali na internet, si lahko pogledate vse okrogle mize, ki smo jih pripravljali na to temo, kjer opozarjam tudi slovenska podjetja, da se morajo temu prilagoditi. Kjer je elektromobilnost, tudi samovozna vozila, bo marsikateri sklop, ki ga danes izdelujejo za multinacionalke, čez noč ugasnil in lahko ostanejo brez posla. In še ostale zadeve. </font><br/>
<font size="4">	Dejstvo, kar pa je bit sklica današnje seje, pa je netransparenten postopek, to, kar je pa povedal kolega. Program Obzorja 2020 poznam, večkrat sem ga omenil. Govoril sem o njem, da smo premajhni partnerji, da se je treba združevati. Ampak problem je, če nekdo čez noč ta program kot politik ugotovi, takoj najde nekega partnerja, ki ima že iz zgodovine sumljivo preteklost, in potem ta partner niti ni naveden v tem programu, kar je razlagal kolega iz Nove Slovenije, in potem ta partner v bistvu drži vse vajeti v rokah, kar se tiče tega evropskega projekta. Vsi ostali seveda pa so vedno deležniki. In veste, kaj so deležniki - revni inštituti, revni diplomirani inženirji v Sloveniji pa potem delajo, nekdo da biznis, ostali pa delajo za minimalne plače. In vrhunske inženirje izgubljamo v Sloveniji ravno zaradi tega, ker so bili preslabo plačani, ravno od ljudi, ki so samo njihovo znanje izkoriščali, sami pa se bogatili na ta račun. To je bistvo te slovenske tranzicije. In jaz si želim, da to preprečimo. In, glejte, zadnjih 20 let slovenske tranzicije je kazalo netransparentne postopke, prevladujoči položaj NNMT-ja /?/, Telekoma in vsega ostalega, tožbe Telekoma. Glejte, Telekom Deutsche je, recimo, glavni gradnik tudi industrije štiri pika nula, ima celo vrsto tudi… če je Vodafon na področju samovoznih vozil vodja projekta, potem Telekom vodi,</font><br/>
<font size="4"> </font><br/>
<b><font size="4">38. TRAK: (DAG) - 13.05</font></b><br/>
<br/>
<b><font size="4">	</font></b><font size="4">(nadaljevanje) predvsem logistične velike projekte izgrajuje že, osnovo 5G omrežij in vse ostalo. Glejte, v železniškem prometu in tako naprej, da ne razlagam, in vse ostalo. Verjemite mi, da zadeve dobro poznam. Ampak problem Slovenije, slovenskega trga, je ustvarjanje monopolov, ustvarjanje ljudi, ki so nam blizu. Hitro iti na nek projekt, nekdo biti nosilec, tako kot je na javnih razpisih. Recimo, eno podjetje gradbeno s tremi inženirji dobi razpis, potem pa vsi ostali, ki pa imajo znanje, stroje in vse ostalo, pa morajo za njih delati, držijo jih v šahu, in to je ta zgodba teh zadnjih 10 let, kar tudi poznam, na različnih področjih. In tu je ta sum tega. Tu je ta sum, glejte, da se ne bo četrta industrijska revolucija začela in končala v Sloveniji, v žepu gospoda Mermala, gospoda Koprivnikarja in treh ljudi. Ampak želimo, da je to, veste, da je to upanje, da je to preboj za vse v Sloveniji, ki želijo vstopiti na ta vlak. In ta vlak je že tu, je že odpeljal, en del teh vlakov imamo še samo nekaj zadev. In financiranje, glejte, področje samovoznih vozil, ki gredo od stopnje 0 do stopnje 5, je izredno. Zato ker samovozna vozila, s tem povezana tudi pametna omrežja, še posebej pa tudi pametna infrastruktura, ki gre v razvoj tudi v teh naših državah, kjer je cela vrsta pilotnih projektov, je izredna priložnost. Seveda pa ta priložnost, glejte, mora biti pravilno razdeljena, na pravilne deležnike, kjer bo konkurenca. Mi gospodu Mermalu nikoli nismo, recimo, očitali kakršnihkoli… Spodbujamo, pozdravljamo »block-chain« tehnologijo, ki jo uvajate, plačevanje in vse ostalo. Če boste vi nek poslovni angel za številna mala zagonska podjetja na tem področju visokih tehnologij, glejte, mi to pozdravljamo. Ne pozdravljamo pa netransparentnih postopkov, glejte, ker slabo tradicijo, slabo vest, mislim, da v tej tranziciji imamo tega zadosti. Mislim, da imamo zadosti. Mislim, da nas morate razumeti tudi kot politike, Slovenijo želimo policentrično. Govoriti, veste, ko mi nekdo v gospodarstvu govori… Ja, gospodarstvo, veste, jaz poznam številna družinska podjetja, ki so zrasla v 20., 30. letih ali nekega nivoja, v Nemčiji tudi poznam ljudi, ki imajo približno vaše premoženje, ampak to premoženje je nastalo v 150 letih, ne v 15 letih iz divje privatizacije carinskih skladišč. To je razlika med gospodarstveniki, s katerimi jaz poslujem, in s katerimi se tukaj tolčete po prsih in govorite, da ste vi gospodarstveniki. Ste, ste v slovenski mali državi, kjer ste svoje politične privilegije konvertirali v državno lastnino z dednim nasledstvom. To je pa ta zgodba slovenske tranzicije. In vsaj to zgodbo želimo na eni meji prekiniti, ljudem dati možnost, ljudi osvestiti in ljudem te tehnologije predstaviti, zato da bodo te tehnologije Slovenijo… dale Sloveniji možnost preboja med najbolj visoko razvite evropske države. Mi smo na tej strani, mi imamo to v programu, mi na tem delamo. Ne želimo pa si takšnih netransparentnih postopkov, ki imajo sume, torej tiste sume kaznivih dejanj, o katerih govorimo, kjer gre za nek prevladujoči položaj, kjer gre za položaj, ki ga nekdo izkoristi kot politična oseba, pripravi, najde nek evropski projekt, ga spelje na neko podjetje, pokasira ta denar in potem se zaposlimo v tem podjetju. Glejte, jaz sem prvi in zadnji, ki bo govoril, da strokovnjaki, ki poznajo zadeve, naj grejo nazaj v gospodarstvo, tudi državna podjetja. Mene to ne zanima. Če je nekdo dober, naj bo dober, za mene so samo meritokratska načela. Ampak meritokratsko načelo, ko poznam njegov začetek in njegov konec, veste. Samo to hočem povedati in samo o tem želim, da se pogovarjamo. Kar imate vi v Ljubljani, vidim, da je velika panika. Tudi vidim, da neke zadeve v Ljubljani tudi niso urejene, kar tudi vi ugotavljate. Zato želim na tem področju pa kolegu Logarju - mislim, da je udaril na pravo mravljišče ljudi, interesnih skupin, tako da jaz upam, da bodo ljudje to prepoznali, in tudi njemu želim vso srečo. Naj tudi tu nastopi konkurenca, kot je konkurenca v telekomunikacijah, trgovini, na vseh področjih. </font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">	Vojko Starović. </font><br/>
<br/>
<font size="4">	</font><b><font size="4">VOJKO STAROVIĆ (PS SAB): </font></b><font size="4">Hvala za besedo, predsednik. </font><br/>
<font size="4">	Mislim, da danes obravnavamo predmet, ki sploh ni stvar Komisije za nadzor javnih financ, niti po vsebini niti po postopku. Ker če preberemo, Komisija za nadzor javnih financ nadzoruje izvrševanje državnega proračuna ter finančni načrt Zavoda za pokojninsko in invalidsko zavarovanje,</font><br/>
<font size="4">	</font><br/>
<b><font size="4">39. TRAK: (SC) - 13.10</font></b><br/>
<br/>
<b><font size="4">	</font></b><font size="4">(nadaljevanje) Zavoda za zdravstveno zavarovanje in Javnega zavoda Radiotelevizija Slovenija torej z vidika zakonitosti, namenskosti, racionalnosti porabe ter pravilnost njihovih finančnih izkazov na podlagi poročil Računskega sodišča. 	Drugo področje je tudi izvrševanje proračunov lokalnih skupnosti, ki prejemajo finančna sredstva za izravnavo in nadzorujejo namensko porabo sredstev prejetih iz državnega proračuna. Tretja zadeva je nadzorujejo izvrševanje finančnih načrtov in pravilnost finančnih izkazov javnih služb, javnih podjetij in zavodov, katerih ustanovitelj je Republika Slovenija. Danes ne vidim, če to pogledam podlage pravne za današnjo razpravo. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Gospod Černač. </font><br/>
<font size="4">	</font><br/>
<b><font size="4">	ZVONKO ČERNAČ (PS SDS): </font></b><font size="4">Hvala lepa, še enkrat za besedo. </font><br/>
<font size="4">	Jaz sem glede tega uvoda napovedal, v čem je podlaga in če do sedaj ni bilo to videno mislim, da je brezpredmetno še enkrat o tem razlagati kaj je podlaga za to, da danes o tem razpravljamo. Tudi ne razumem teh izjavljanj s strani nekaterih - da komisija bi morala počakati na izsledke institucij pa se, potem glede tega pogovoriti in tudi ne s strani gospoda Koprivnikarja in Mermala - tukaj sta dobila možnost, da sta predstavila svoje mnenje in stališče. Jaz razumem, da so ta dejstva neprijetna in groba - fakti, bruti so to. Jaz sem uvodoma predstavil izključno gola dejstva - tako kot so se stvari dogajale, tako kot se je zadeva kadrovsko ekipirala pod politično skupino SMS -, zaradi tega vse te besede o neodvisnosti regulatornega organa AKOS ne vzdržijo. Zakon sicer tukaj določa, v praksi pa vidimo kaj se je zgodilo. Mislim, da eden izmed zaključkov te razprave danes mora biti tudi ta, da se v bodoče zakonodaja tako spremeni, da do takih primerov kot smo jim priča sedaj več ne more priti. Ne more ena politična skupina obvladovati celo področje radiofrekvenčnega spektra, ki je omejena naravna dobrina s pomembno družbeno, kulturno in gospodarsko vrednostjo in če o čem mora ta komisija o tem govoriti. Da tukaj ne gre za tisoče ali pa 10 tisoč evrov, ampak gre na eni strani za velikanske vrednosti, ki se merijo v desetinah in stotinah milijonov evrov in na drugi strani gre za dostopnost teh storitev tako z vidika tistih, ki so konkurenti zanje kot z vidika uporabnikov. Jaz moram reči, da gospod Koprivnikar v svojem mandatu žal ni naredil vsega, kar bi lahko na tem področju. Danes je sam priznal, da je zamuda na tem področju, da zamujamo ni pa bilo narejeno še marsikaj drugega tudi na drugih področjih. Prihajajo podatki o tem, da je Slovenija iz te perspektive počrpala 9 % sredstev od 3,4 milijarde. 9 % pa smo leta 2018 konec leta 2020 pa se perspektiva izteče. Ena izmed področij je seveda tudi področje informacijske tehnologije take ali drugačne širokopasovno omrežje in vse ostalo, kar v ta okvir sodi. Jaz moram reči, da če komu leti kritika na račun nekdanje vlade in nekdanjega ministra glede na eni strani prepočasnosti, neprimernega pristopa tudi pri podeljevanju frekvenc za mobilno tehnologijo 5G, kar vse bo imelo seveda negativne finančne posledice, ampak ne zaradi nas, ki danes tukaj razpravljamo, tukaj ste v zmoti, gospod Koprivnikar. Jaz mislim, da je vam bila dana možnost, da stvari pojasnite, žal jih niste in tudi dosti ste zavajali moram reči. Bil je razpis oziroma ni bilo razpisa ste rekel najprej ste dal usmeritev, da naj bo razpis kot smo slišali, da ne ponavljam tega oziroma javna dražba. Potem ste tudi povedali, da vsi, ki so se prijavili so lahko frekvence dobili, saj sploh ni bilo poziva za frekvence, saj ga ni bilo. Bil je poziv za prijavo projektov trikrat. Konkretno vprašanje s strani kolega Vrtovca, ki ni dobilo odgovora ali je BTC sploh prijavil projekt, če je dobil frekvence, na osnovi česa jih je pridobil, kje je partner pri temu projektu in o HPC? Frekvence pa je dobil. Ni res, da lahko vsi dobijo. Saj v okviru drugega razpisa je bilo povedano kdo vse so bili prijavljeni pa jih niso dobili. In ni res, da jih lahko dobijo na istem območju. BTC dokler ni bilo vračila teh frekvenc je bil zaseden, območje celotnega BTC. Vemo, da je to pomembno območje v Ljubljani, verjetno v tuji perspektivi enega  </font><br/>
<br/>
<b><font size="4">40. TRAK: (SC) - 13.15</font></b><br/>
<br/>
<b><font size="4">	</font></b><font size="4">(nadaljevanje) izmed večjih slovenskih mest, kar je usmeritev Evropske komisije je bil zaseden med 3400 in 3800. Tako da, ne zavajati. Jaz sem uvodoma izrecno povedal, da ne gre za tržne frekvence, da gre za testno telefonijo - jaz nisem nič zavajal glede tega, vendar pa postopek tako kot je bil vpeljan - oprostite - ni bil ustrezen in ni bil korekten, da ne govorimo o vseh teh kadrovskih zgodbah, ki so se odvijale prej. Mimogrede gospod Ivkovič razpis za direktorico je bil vpeljan po starem zakonu, kjer ste bili še vi predlagatelj izbrana pa je bila po novem, ali ste se pritožil, zaradi tega? </font><br/>
<br/>
<font size="4">	</font><b><font size="4">MAG. ALEŠ IVKOVIĆ</font></b><font size="4">: Sem se pritožil. </font><br/>
<br/>
<font size="4">	</font><b><font size="4">ZVONKO ČERNAČ (PS SDS)</font></b><font size="4">: In, ali je bil postopek pravilen po vašem mnenju? Ni bil, verjetno. Eno leto smo mi izgubili oziroma je ta država izgubila, zaradi nekih kadrovskih zadev, ki se jih je na silo poskušalo uvesti. Dogovoren za to pa ste bili vi gospod Koprivnikar in ne morete sedaj to odgovornost prenašati na tiste, ki na to opozarjamo. Mogoče malo prepozno, ampak še je pravi čas. </font><br/>
<font size="4">	Jaz mislim, da ta zgodba glede podelitve teh frekvenc za to mobilno telefonijo mogoče lahko prepreči, da bi se v bodoče dogajala kakšna večja škoda. Ker, če tega nebi danes odprli sem trdno prepričan, da še vsega ostale ne bi bilo. Jaz sem uvodoma omenjal, da ni problem samo to področje. Direktorica je, potem povedala toliko let je vse skupaj stalo in sedaj smo pa končno… Je omenila, ko sem omenil to Podbrdo, saj ni samo Podbrdo problem, jaz sem omenil to kot eden primer, kjer ni nobenega interesa, ker gre za malo število ljudi, ker gre za to, da se uporabnikom omogoči. Če sem prav razumel starostnikom v nekem domu za starejše, ki nimajo druge možnosti kot, da ne kradejo tam, poslušajo, ker ni komunikacijsko pokrito območje. Nekaj let se to ni premaknilo mislim, da osem let. Gre pa seveda še za druge. Spekter je širok in jaz mislim, da pomeni pod črto, da ni nekega bi rekel gospodarnega ravnanja bilo v preteklosti. Jaz nisem nič očital nekdanjemu ministru, da je on vplival, ker se je branil - jaz nisem nobenemu nič, neodvisni organ, AKOS… Jaz sem prebral določbo zakona, ki govori, da je ministrstvo strateške usmeritve, to zakon govori, jaz sem o tem govoril. Ne vidim v tem nič spornega in ne razumem zakaj ste se branil pred temi navedbami, ki niso bile očitek. Sem pa govoril o tem v povezavi, da so se te strateške usmeritve, kar naenkrat spremenile. Najprej je bila usmeritev javni razpis, javna država, potem se je pa zadeva obrnila. Potem, ko poslušamo te besede o strategiji. Danes smo slišali, da je še vendar objavljen osnutek - ni, piše strategija. Na spletni strani ne piše več osnutek, piše strategija. Za povprečnega uporabnika je pač to dokument, ki naj bi veljal. Tega dokumenta ni, ga ne more biti, ker Vlada na njega ni dala soglasja. Govorite, da ta strategija ni podlaga za testne frekvence, na drugi strani zakaj je, potem celo področje, celo poglavje o teh testnih frekvencah v strategiji. Govorite o tem, da za razpravo ni bil potreben tukaj 30. dnevni rok, da ste zaradi tega imeli razpravo samo 16 dni v aprilu 2017, ker zakon v 204. členu pravi, da je taka razprava potrebna samo v primeru, ko gre za ukrepe, ki bodo pomembno vplivali na trg. Tukaj ste sama s seboj v nasprotju gospa direktorica AKOS pravite pa, da brez strategije ni možen razpis. Eno z drugim ne gre torej gre za pomembne ukrepe, ki bodo vplivale na trg. Strategija predstavlja neke pomembne ukrepe in vi ste tukaj kršili zakon tega se ne morete izogniti. Jaz mislim, da je ta razprava bila zelo pomembna z vidika vseh vpletenih tudi, zaradi tega, da na koncu pridemo do nekih zaključkov, ki jih, če prav razumem, gospod Koprivnikar podpira se pravi, da gredo stvari v pravo smer. Jaz bom, potem ob zaključku verjetno predlagal eden del umika teh predlogov sklepov, ker mislim, da smo neka pojasnila danes dobili in to je namen te razprave - da se o teh stvareh pogovorimo in da se v naprej prepreči nadaljnje povzročanje škode. Mislim pa, da bi morali dobiti odgovor na to vprašanje - ali so res bile podeljene frekvence, če ni projekta, ker poziv ni bil za dodelitev frekvenc, ampak je bil za projekte? </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">	Gospod Möderndorfer. </font><br/>
<br/>
<b><font size="4">41. TRAK: (NB) - 13.20</font></b><br/>
<br/>
<b><font size="4">	JANI (JANKO) MÖDERNDORFER (PS SMC): </font></b><font size="4">Hvala lepa. </font><br/>
<font size="4">	V bistvu v prejšnji razpravi sem pozabil komentirati sklepe, ki jih imamo danes na mizi, pa sem jih moral najprej v miru prebrati, zato da sploh…, ker jih pač prej nisem imel možnosti prebrati, ker sem jih dobil šele danes. </font><br/>
<font size="4">	Glede na to, da smo poslanske skupine koalicije v bistvu predlagale tudi sklep, ki je z enim sklepom identičen, govori predvsem, da komisija priporoča računskemu sodišču Republike Slovenije, da opravi izredno revizijo projekta podelitve brezplačnih frekvenc za testiranje in prihodnjo rabo 5G tehnologije gospodarski družbi BTC, komisija priporoča, da se v izredni reviziji opravi tudi primerjava regulative in prakse podeljevanja testnih frekvenc 5 tehnologij ter samo trženje teh frekvenc glede na druge države EU. Jaz načeloma proti temu sklepu nimam popolnoma nič, razen v enem delu, ki je bolj domiseln in smiselno napisan v našem predlogu, kjer v resnici Komisija za nadzor javnih financ pač ne govori in ne nalaga Računskemu sodišču kaj, katero vsebino naj preiskuje. To se Računsko sodišče samo odloči. Mi samo povemo za case in potem oni seveda sami opredelijo. Tako, da se mi zdi malo nehigienski sklep iz tega vidika ne pa, da se to opravi, da se razumemo. Ker ne nazadnje po zakonu so tudi, Računsko sodišče nadzornik regulatorja. </font><br/>
<font size="4">	Druga zadeva, ki se mi zdi pomembna, če grem po vrsti, prvi predlog sklepa, da Komisija dražavnega zbora za nadzor javnih financ komisijo poziva Vlada RS, da v roku 30 dni od dneva sprejema tega sklepa pripravi izčrpno poročilo predvsem glede upravičenosti, smiselnosti, gospodarnosti, koruptivnih dejanj, podelitve brezplačne frekvence, testiranje in prihod v rabo 5G tehnologije gospodarski družbin, in da vam ne berem, skratka v tem kontekstu se nadaljuje in zaključuje, da komisija, da poročilo Vlada pošlje tudi Komisiji za preprečevanje KPK, nacionalnemu preiskovalnemu uradu in pa specializiranemu državnemu tožilstvu Republike Slovenije. Zdaj, jaz če bi bili korektni in v argumentacijo tiste moje razprave, ki sem jo prej imel, ko sem rekel, da gre za politični linč in za medijsko ubijanje posameznikov z jasnim ciljem, bi seveda pričakoval, da bi komisija najprej sprejela ta sklep 30 dni. Kaj pa je 30 dni proti večnosti kolikor bo trajal postopek vseh, ki bodo v nadaljevanju tekla, bi seveda dobil in dobil ustrezno gradivo in materiale na podlagi tega sklepa in potem bi mi mogoče zadostovali 50 %, da bi lahko se začeli resno pogovarjati na podlagi dokumentacije in pa gradiva, neko resno razpravo ne pa tole zdajle, ko vsak nekaj iz žepa ven vleče pa govori, da je pameten. Recimo, kolega Breznik reče, da on celo sodeluje z nekimi podjetji. Gospod predsednik KPK, upam da veste, da po uradni dolžnosti morate hitro pregledati s čim sodeluje gospod Breznik, s katerimi podjetji. To je vaša dolžnost, saj to veste po zakonu. Danes je to javno izjavil. In te stvari je treba jasno, bi bilo treba za popraviti. </font><br/>
<font size="4">	Drugi sklep je v redu. Komisija poziva Vlado Republike Slovenije, da v roku 8 dni od dneva sprejetja tega sklepa posreduje razpisno dokumentacijo, sklene pogodbe z vsemi dobitniki frekvenc za testiranje in prehodno rabo 5G tehnologijo, in če bi ta sklep bil sprejet, in če bi predhodno imeli že ta sklep prvih, ki sem ga predlagal, mi bi imeli danes resno, res o čem se pogovarjati, malo bolj konstitutivno pa predvsem poslanci bi se lahko pripravili, ne tako kot zdaj, ko je ta iz te seje, smo dobesedno čez noč dobili tri papirčke o katerih je zdaj glavna debata na današnji seji. </font><br/>
<font size="4">	Potem imamo pa tretji sklep, ki pa je malce nenavaden in seveda samega ne morem podpreti, pa bom tudi argumentiral zakaj ne. Namreč poglejte, komisija pričakuje od KPK, NPU in SDT, se pravi, Služba za državnega tožilstva, da prednostno obravnavajo oziroma preiščejo korupcijska tveganja in sume nezakonitosti pri podelitvi brezplačnih frekvenc za testiranje in prihodnjo rabo 5G tehnologije, Gospodarske družbe BTC, in da v roku 30 dni od dneva sprejetja tega sklepa pripravi in pošlje komisiji poročilo glede tega primera. Lepo vas prosim. </font><br/>
<font size="4">	Predsednik komisije je bil predsednik preiskovalne komisije, pa od tožilstva ni dobil še določene materije, sploh pa če so v fazi postopka preiskave, ni dolžno organ pregona, ki pač, bom rekel, pelje postopek, da zdaj pa vmes malce še poroča.</font><br/>
<font size="4"> </font><br/>
<b><font size="4">42. TRAK: (NB) - 13.25</font></b><br/>
<font size="4">	</font><br/>
<font size="4">	(nadaljevanje) Ja, pa kaj še, v 30 dneh, da bo ja še več materiala za volilno kampanjo. Lepo vas prosim. Organi ne opravijo svoj job, ne opravijo svoj posel in v skladu s pristojnostmi zakona ne izpeljejo zadeve tako kot je treba, z ugotovitvami, s sklepom ali pa celo s predajo določenih ovadb, itn. Ali pa naj ugotovijo, da nič ni. Skratka, nekaj pač naj naredijo. Ne pa, da bomo mi na komisiji vmes še vmesna poročila od njih dobivali. Poglejte, to se mi zdi tak zelo populističen sklep, ki seveda mogoče za javnost pa za nekoga, ki je neuk mogoče malce, fino se sliši, ampak v resnici veste, da to ne gre. To preprosto ne gre. Mi nimamo kaj KPK nalagati. Mi nimajo kaj državnemu tožilstvu nalagati, še najmanj pa tudi ne NPU. Lahko pa od njih dobimo poročila, letna, ki jih pa Državni zbor obravnava. Takrat pa imamo diskusijo. Potem imamo peti sklep, ki ga bom, ne bom niti bral, je OK, ga podpiram. In potem zadnji sklep, ki pa je seveda milo rečeno, ne vem kako se je tukaj notri znašel, ampak to bodo pač predlagatelji sami povedali, ampak v duhu tistih sklepov, ki jih radi predlagajo, si sam po svoje razlagam kako to izgleda. Zdaj, prestavljajte si, da regulator, ki nadzira nekoga, oni povedo ali regulator dela prav ali ne. To ne gre. Zato smo v zakonu rekli, da zato imamo druge organe, ki bodo povedali ali kakšen postopek teče prav ali ne. In ta člen govori, komisija prosi, prosim, saj je logično, da je uporabil to besedo prosi - zaradi tega, ker kaj drugega sploh ne more biti, ampak s tem se smešimo - komisija prosi strokovno javnost, forum za digitalno družbo in sekcijo operaterjev elektronskih komunikacij pri Gospodarski zbornici Slovenija, da se opredeli glede podelitve brezplačnih frekvenc za testiranje, prihodnjo rabo 5G tehnologije predvsem z vidika smotrnosti in transparentnosti. </font><br/>
<font size="4">	Prvič. To oni lahko naredijo kadar hočejo, brez da mi to jih karkoli kaj pozivamo in objavljajo na svojih forumih, spletnih straneh ali pa pošljejo javno pismo, itn. To lahko počnejo kadar hočejo. </font><br/>
<font size="4">	Drugič. Strokovna javnost se opredeljuje kadar se gre nek dokument v javno razpravo in so lahko tudi pozvani, da se opredelijo pri spremembah priprave zakona, določenih aktov, ki jih na koncu bodisi sprejme Vlada bodisi sprejme Državni zbor. Da bo pa zdaj, da bodo oni pa povedali ali je to prav naredil, se pravi, sama agencija, oprostite, to je pa naravnost smešno. Če mislijo, da je kaj narobe, naj sprožijo sodni spor, še posebej tisti, ki so stranke v postopku. Mislim, mi bi res radi neke novitete uvedli, ki jih naša zakonodaja sploh ne pozna. Jaz to še vse razumem, da to počne nekdo s političnega kota zaradi tega, ker hoče malo manipulirati, tako kot je danes ta seja zmanipulirana. Ampak, da pa to uradno naredi Državni zbor in Komisija za nadzor javnih financ, jaz upam, da kaj takšnega ne bomo sprejeli. </font><br/>
<font size="4">	Na koncu bi samo še toliko zaključil, ne vem ali je bilo dosti povedano ali ne, ampak jaz sem si malo več materiala nabavil kolikor sem ga dobil uradno od te komisije na treh straneh. Praksa drugih članic, kako je bilo s temi testnimi frekvencami. Ne da branim, ampak dajmo pogledati tudi kako kje drugje to počnejo. So Finska, Švedska, Velika Britanija, Češka, Italija, Švica, Francija, Slovaška, Romunija, Nizozemska, oni niso imeli nobenega javnega razpisa, Velika Britanija je imela brezplačne frekvence za testiranje do 12 mesecev, zaračunavali so jih 50 funtov, potem je bila Švedska, ki je imela podelitev frekvenc za testiranje brez javnega razpisa 5G licence dane v testiranje do 31. 12. 2019. Finska pa tudi od nekaj dni pa do nekaj let. Zelo različno. Skratka, jaz moram reči, da sem malo presenečen, zakaj teh podatkov jaz nisem dobil od predlagateljev. Zakaj tega ne dobim jaz, ki so danes diskutirali to. Mislim, da če ne drugega, bi morali biti vsaj toliko fer, da bi dobili eno in drugo plat. Veste, to izgovarjanje, jaz bom povedal to kar sem prebral v enem od medijev, to je zdaj grozljivo in grozno, zdaj pa dajmo te ljudi povabiti pa bodo malo tukaj povedali, ob tem, da seveda jasno se  </font><br/>
<br/>
<b><font size="4">43. TRAK (VI) 13.30</font></b><br/>
<br/>
<font size="4">	(nadaljevanje) pa še kar naprej maže cela zgodba. </font><br/>
<font size="4">	Bom še eno stvar povedal, ki se mi zdi pomembna, s tem pa tudi potem zaključujem. Prej je seveda bilo omenjeno, kakšen je bil akcijski načrt za 5G v Evropi. In tudi v tem dokumentu je omenjen samo eden od ukrepov. Ne povedo pa nič o ukrepu 2, ukrep 3, ukrep 4, 5, 6, 7 in tako naprej. Nobenega ukrepa več ne naštevajo, samo tistega, ki je za njih zanimiv. Med drugim šesti ukrep govori, seveda, naslednje: do marca 2017 predstaviti podobne časovne načrte za uvedbo temeljnih predkomercialnih preizkusov, ki jih je treba spodbujati in na ravni EU preizkusi v ključnih sektorjih se morajo začeti leta 2018, da se Evropi zagotovi vodilni položaj v okviru pospešenega globalnega načrta za uvedbo 5G, in podobno, pa bi jih lahko prebiral, ampak to bi morali v celoti mi dobiti kot predlog na mizo vsi poslanci preden razpravljamo o teh stvareh. To je problematično. </font><br/>
<font size="4">	Zato, in sedaj definitivno zaključujem, potem samo še ostanem na glasovanju, žal mi je, jaz sicer še danes ne vem kdo je predlagatelj, uradno vsaj ne, dejstvo je, da je to SDS, bom rekel, spisal in pripravil. Tu imam pa gor naziv, da je to pripravila Komisija za nadzor javnih financ. Je dejstvo, današnja seja postaja nekredibilna. Veste, ena od stvari ni samo ugotovitev napak, tako kot je rekel gospod Černač, minister ni opravil vsega. Maa, noben minister od nobene vlade od leta 1990 naprej ni opravil vsega, ker ni mogel opraviti vsega. In vsi so imeli vedno večje želje in cilje, kot so  dejansko lahko naredili. Marsikaj zato, ker niso zmogli, marsikaj zato, ker niso znali, marsikaj pa zaradi tega, ker so bili tudi blokirani v tej hiši. In to v vseh vladah, to ne velja samo za prejšnjo vlado. In zato tako posploševati stvari, kako ni bilo opravljeno delo se mi zdi skrajno nefer. Dajmo govoriti konkretno, ampak mi konkretnih stvari niti na mizo nismo dobili. </font><br/>
<font size="4">	Pravilo demokracije, to večkrat ponavljam, vete, večkrat ponavljam, se začne, žal, ne samo s tem, da ugotavljaš pri vsebini kaj je narobe. Ampak najprej s formo, zato da deluje zakonito in prepričljivo vsaj v izvira postopka. Mi pa še s postopkom sklica te komisije nismo zadostili pogojem Poslovnika. Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. Replika. </font><br/>
<br/>
<b><font size="4">	FRANC BREZNIK (PS SDS):</font></b><font size="4"> Ja, moram odgovoriti kolegu Möderndorferju, ko sem jaz govoril ga ni bilo nekaj časa, takrat si je šel pripraviti, izgleda, dokumente ali pa so mu pripravili, prišel je brez dokumentov. Jaz pač preden grem na sejo si pač to sprinatam doma, ponoči gledam, študiram ali delam prav ali ne in pač tako nekako delujem. </font><br/>
<font size="4">	Tisto, kar je moja poanta vse te replike je seveda obtoževanje, da sem jaz danes tudi javno nakazal pred KPK, da delujem, da v bistvu sem nek lobist in vse ostalo. Poglejte, jaz sem v instituciji, ki ima 90 lobistov. Jaz sem lobist za svoje kraje. Jaz sem lobist za Slovenske Gorice. Jaz sem profesionalen lobist zato, ker sem poslanec. Sedaj pa, kaj lahko naredi poslanec stranke, ki je v opoziciji, kjer so vse karkoli je bilo dobrega, ste vse karkoli preglasovali, uničili, za razliko od Magne, o kateri ste prej razlagali, smo tudi Magno hoteli izgnati. Poglejte, kolega Möderndorfer, vašemu ministru za gospodarstvo, ga vprašajte glede Magne, lahko vam, ne bom jaz rekel kaj mi je vse povedal in se zahvalil. Vsi moji poslanski kolegi so glasovali za Magna zakon. Magna je tipična produkcija, kjer teče, mislim, da sem bil redek Slovenec, ki je pač lahko z gospodom Stronachom spil nekaj kav, pa tudi bil na kosilu še davno preden ste sploh o Magni vi karkoli slišali. </font><br/>
<font size="4">	Tretja zadeva, ki pa je na tem področju pomembna pa je, da bi bil tisti pogovor ali pa beseda vašega nekdanjega poslanskega kolega, ki je bil tudi strokovnjak, univerzitetno diplomiran strojni inženir, gospod Krajnc, in na koncu mandata mi je lepo rekel, Franci ni problem Magne prihod, ampak točno to, kar ste vi potem povedali, te kolobacije glede preprodaje zemljišč in vsega ostalega, lokacija Hoče, je rekel, </font><br/>
<br/>
<b><font size="4">44. TRAK (VI) 13.35</font></b><br/>
<br/>
<font size="4">	(Nadaljevanje) kovčki denarja in tako naprej, da ne bom razlagal še vse, kar je rekel. To pa je tisto, veste, ko vi začnete govoriti o formi. Ja, poglejte, super zgodbe imamo, visokotehnološke, prihodnost, vse ostalo. Problem pa je potem tista izvedba, ki je v Sloveniji šla vedno narobe. In tudi pri Magni je del te izvedbe kar se tiče tega slovenskega dela, kar se tiče iskanja zemljišč, preprodaja zemljišč, da ne razlagam še kaj drugega, je šlo popolnoma v drugo smer. O tem govorimo. In jaz ne spuščam megle. Mi smo poskušali imeti strokovno debato. Mi moramo te stvari odpreti, mi smo v opoziciji, mi smo dolžni kontrolirati Vlado, njene postopke in vse postopke, ki se dogajajo in ki imajo sum storitve kakršnega kaznivega dejanja. To je moja naloga kot poslanca. </font><br/>
<font size="4">	In še nekaj, da bom zaključil, veste, za SDS ni bilo v poročilo KPK poročilo za tipične tako imenovane korupcijske zakone, ki se pripravljajo. Danes smo o tem nekaj govorili, recimo, primer zakona, ko ste registrirali kolesa s pomožnim motorjem za 25, zato da nekatera podjetja so dobila naenkrat polno dela tehničnih pregledov, ki jih sploh ne bi potrebovali, kjer vsako kolo, vsak pešec, ki ima več kondicije leti, je hitrejši. To je tipičen primer korupcijskega zakona, ki je celo omenjen v poročilu KPK. To je tipičen, kot tak plastični primer. Poglejte, za to se mi borimo, zato mi resno opravljamo delo poslancev, predvsem trenutno v opoziciji. Najlepša hvala. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Hvala. …/ oglašanje iz klopi/ Replike na repliko ni. Bom še jaz povezel… /oglašanje iz klopi/ Bom še jaz povzel današnjo razpravo. </font><br/>
<font size="4">	Slovenci imamo pregovor, da ko mački stopiš na rep zacvili. Jaz moram reči, da sem zelo pozorno poslušal vse razpravljavce, tudi vsem razpravljavcem sem dal besedo. In ne morem se znebiti občutka, da so nekateri na veliko govorili zato, da so zamagljevali srž tega problema. Če kdo trdi, da se Komisija za nadzor javnih financ ne more ukvarjati z nekim eklatantnim primerom, kjer je povezano, prvič, davkoplačevalski denar, drugič, pa tudi prehajanje javnih uslužbencev iz enega kroga v drugega, potem pač verjetno sedi v napačni komisiji. Je veliko delovnih teles v Državnem zboru. Jaz sem že na začetku na prvi seji rekel, nehajte se izogibati tega, da koalicija vedno brani koalicijske člane, pa četudi ti potem izstopijo zaradi te ali druge afere. Poglejte, tukaj ugotavljamo to, kar je v interesu davkoplačevalcev. In jaz moram reči, da današnja razprava je prinesla davkoplačevalcem, predvsem zaradi tega, ker smo vsi izvedeli, da je razpis za testne frekvence za 5G odprt in da jih bo dobil vsak, ki se bo zglasil pri vas. Poglejte, te informacije do sedaj ni bilo. Te informacije so do sedaj samo nekateri vedeli in so dobili, tudi če niso bili, kot smo to danes tudi izvedeli, partnerji v projektu. Tako, da mislim, da bo kvečjemu večji naval, ne manjši, večji naval. Torej, je javnofinančni učinek pozitiven. </font><br/>
<font size="4">	Sedaj pa tako, s tem primerom se ukvarja, kot smo zvedeli, organi pregona, case je bil odprt pri KPK, Računsko sodišče zbira podatke, in še več, celo svet agencije je zahteval zunanjo revizijo. In sedaj se najdejo poslanci koalicije, ki pravijo, da Komisija za nadzor javnih financ o tem ne sme opraviti razpravo, da je preuranjeno opraviti razpravo. Ali se vi sploh poslušate kaj govorite? Poglejte, tu smo zato, ker so nas izvolili ljudje, da upravičimo vsak cent porabljenega javnega denarja. Če se štiri agencije državne ukvarjajo s tem, pa se Komisija za nadzor javnih financ ne bi smela s tem ukvarjati, oprostite, razložite mi to logiko. </font><br/>
<font size="4">	Naprej, sedaj imamo neko zanimivo situacijo, za katero ste vi odgovorna, gospa šefica AKOS, pravite, nimamo strategije in ker nimamo strategije ne moremo to podeliti, z razpisom torej jih dajemo testne frekvence takole v uporabo, kar je v redu, smo slišali, sedaj se jih bo še več prijavilo, je v redu. Ampak to je potem odgovornost tistih, ki so zadolženi za sprejem strategije. Če je strategija taka, da je za Vlado nesprejemljiva, je torej to vaša odgovornost. Torej, morate sami prevzeti to odgovornost, da ste pripravili tako strategijo, ki jo Vlada ne sprejme. </font><br/>
<font size="4">	In, nekdanji minister, kako nepomembno je kateri člani so, da vi niste spraševali za članstvo. Ampak lepo je bilo predstavljeno, vsi po verigi </font><br/>
<br/>
<b><font size="4">45. TRAK: (DAG) - 13.40</font></b><br/>
<br/>
<b><font size="4">	</font></b><font size="4">(nadaljevanje) odločanja so pa iz SMC. Vsi po verigi odločanja so pa iz SMC. To je sicer možno, da je čisto naključje, ampak ni pa verjetno. Ni pa verjetno, ker vsaj kdo bi bil potem še, recimo, iz Pozitivne Slovenije ali pa SD v tej verigi, če bi bilo tako nepomembno, kdo je v teh organih, ki odločajo. Ampak so zgolj in izključno iz ene politične stranke. </font><br/>
<font size="4">	Nekdanji gospod minister je tudi rekel, da je izredno ponosen na podelitev teh brezplačnih licenc… / oglašanje v ozadju/ frekvenc, se opravičujem. Ampak, gospod Koprivnikar, zakaj pa tega ponosa niste objavili na svoji spletni strani, MJU-ja? Ta slika ni na spletni strani MJU-ja, ampak je na spletni strani BTC. / oglašanje v ozadju/ Uradna spletna stran MJU-ja sploh nima novice o tem, da ste naredili ta izjemen informacijski preboj, kjer ste petim družbam v brezplačno testiranje podelili frekvence. Kako je to možno, s takim ponosom ste to naredili, da so celo do vas prišli na ministrstvo, da ste se skupaj slikali z dokumentom, ki ga sploh vi niste podpisali, pa tega ni na spletni strani MJU-ja. Ali so tudi iz AMZS z veseljem prišli do vas, pa so vas slikali s tisto pogodbo, ali so tudi iz ostalih dveh prišli do vas in se pred vašim podpisom »Republika Slovenija, Ministrstvo za javno upravo« slikali? Na njihovih spletnih straneh podobne slike ni. Kajne, to že nekaj da vedeti o tem, kako zadeve potekajo. </font><br/>
<font size="4">	In jaz sem zato tudi v uvodu gospodu spoštovanemu predsedniku KPK rekel, da naj se opredeli z vidika sistemske korupcije. Kajti leta 2011 je KPK sprejela stališče o sistemski korupciji. In koraki, ki so tudi opisani v tem gradivu, ki ga je zelo pozorno, vidim, prebral kolega Möderndorfer, nedvoumno nakazujejo na sum sistemske korupcije. Če najprej spremeniš zakon, potem na podlagi zakona spremeniš način imenovanja, potem preko imenovanja imenuješ svoje ljudi, potem taisti ljudje zadeve omogočijo in potem, ko je omogočena, ti skočiš na službo k tistemu, ki si mu jo omogočil. To je tipičen primer sistemske korupcije. In zato je tudi eden od predlogov Komisija za nadzor javnih financ, da se KPK do tega opredeli. Ne trdimo, da to je, naj pa se opredeli do tega. </font><br/>
<font size="4">	Kar se tiče neodvisnega organa. Gospod Koprivnikar, tu ste v nasprotju sami s seboj. Najprej govorite, da je AKOS neodvisni organ, potem pa spremenite zakon, 181. člen ZEKOM, da vi predlagate predsednika oziroma direktorja te agencije. Ko je svet nasprotoval temu in ko je bilo tudi jasno povedano, da je to edini primer, kar se tiče agencij, da minister poseže tu s svojo, bom rekel, funkcionarsko močjo, da vpliva na predlog, sploh na predlog imenovanja. Kako naj bo nekdo neodvisen od vas, če ga vi imenujete? Saj v tem je point agencij, da se ta linija podeljevanja funkcij oziroma mest odločanja loči od tistih, ki sprejemajo politiko. Tu je pa zadeva združena. </font><br/>
<font size="4">	Šefica agencije, AKOS, je rekla, da je zelo zagrizla v delo na vseh področjih. Ampak moram priznati, ko ste na začetku predstavili svoje delo, petega področja se niste spomnili. To je zame kot, ne vem, kot nekoga, ki spremljam delo, težko razumljivo - če ste močno zagrizli v pet področij, pa enega ne znate povedati tule pred nami, vam je morala kolegica sugerirati, katero je še peto področje. Ste pa pravilno povedali, kar se tiče 5G tehnologije, ki je pač stvar prihodnosti, da se bo na to omrežje priklopila vsa industrija. Drži - vsa industrija se bo priklopila na to omrežje! In ravno to je ta konkurenčna prednost, ki jo ima nekdo, ki lahko razvija tehnologije, da se bo potem prvi dan, ko bo komercialno zadeva zaživela, </font><br/>
<br/>
<b><font size="4">46. TRAK: (DAG) - 13.45</font></b><br/>
<br/>
<b><font size="4">	</font></b><font size="4">(nadaljevanje) prijavil in bo začel izvajati tiste svoje storitve. Kar se tiče telekomunikacijskih operaterjev, to pa je jasno, ampak to tudi ni bilo očitano v tem gradivu za to sejo. 	</font><br/>
<font size="4">	Spet je bilo neskladje, »ne, mi smo neodvisni, mi smo odločali, minister je pa dal usmeritve.« Minister je torej dal usmeritve. In verjamemo, da vam je minister dal usmeritve takšne, ki ste jih potem upoštevali, da ste naredili pač tako, kot ste naredili. In ste na podlagi tega potem na nek način bili odvisni od ministra. Rekli ste, »strategija, ki ni bila sprejeta in zaradi tega niste mogli komercialno iti v razpise, je samo neka časovnica, je nekaj nepomembnega,« skoraj tako ste rekli. Ampak poglejte, kaj je pa eden od pritožnikov na strategijo napisal, da »pričakuje, da bo agencija oblikovala jasna pravila javnih razpisov z razumnimi in predvsem enakopravnimi cilji pokrivanja, ki jih bo nato tudi ustrezno nadzirala.« Torej, tega niste zagotovili v strategiji. Ali ni to dober razlog, da imamo dvom v to, da so vsi postopki transparentni? Ali ni dober razlog, da imamo dvom v to, da so vsi postopki transparentni, če je še celo svet agencije povedal, da notranji akti za postopke niso bili sprejeti, sam je povedal, saj zato so tudi sprejeli zunanjo revizijo, da opravi te postopke. Torej, za tisti ključni segment vi nimate internih postopkov dodelanih. In zdaj vi nas veselo prepričujete, da je vse v redu in da mi zganjamo lov na čarovnice. Gre pa za davkoplačevalski denar velikega obsega, potem ko bo zadeva zaživela. </font><br/>
<font size="4">	Zanima me tudi eno vprašanje, ali bo te testne frekvence tri leta, je notri tudi člen, da ko bo zadeva zaživela, torej v letu 2020, kajne, konec 2020, ali bodo te testne frekvence torej avtomatično ugasnile, torej se bodo avtomatično sprostile, tudi, recimo, na tem področju. Je ta klavzula noter v pogodbi? Ali bo imel nekdo še tudi v tistem času, ko že nekdo komercialno uporablja zadevo, nekdo pa na tistem območju brezplačno uporablja? Veste, vprašanj je veliko. </font><br/>
<font size="4">	Kar se tiče ostalih poslancev. Gospod Lenart, glejte, oprostite, ne se smešit, no. Ne se smešit! Vi ste tu rekli, da mi linčamo, da mi linčamo in da je ta komisija sklicana močno prezgodaj, da bi morali počakati, da Računsko sodišče izda svoje mnenje in da KPK izda svoje mnenje, da Računsko sodišče izda svoje mnenje in konča postopek. Ja, kimate. Obenem pa predlagate sklep, v katerem pravite, naj Računsko sodišče to naredi. / oglašanje v ozadju/ Komisiji predlagate sklep, da naj Računsko sodišče to naredi, hkrati pa rečete, da mi ne bi smeli sklicati te seje, dokler Računsko sodišče tega ne naredi. A veste, kako delo v parlamentu poteka - delovno telo sprejme sklep, institucija nekaj naredi in na podlagi tega in ugotovitev bomo pa seveda tudi, vam zagotavljam, pravočasno imeli sejo, ki bo opredeljevala, kaj je Računsko sodišče ugotovilo. Jaz lahko ugotovim, da je bila današnja razprava zelo konstruktivna in zelo uporabna ravno z vidika zagotavljanja smotrne porabe javnih sredstev. Ugotovili smo, da je bilo tudi veliko nedoslednosti pri tem postopku ali pa vsaj sumov. Zdaj je pa čas tistih institucij, ki jih pač tudi s temi sklepi naslavljamo, da sprejmejo stališča. In na podlagi tega bomo pa verjetno opravili tudi še nadaljevanje te seje. Tako lahko ugotovim, da ta seja ni bila prezgodnja, ampak je bila ravno pravi čas.</font><br/>
<font size="4">	Zdaj pa, ker sta se še dva javila, pet minut, ker potem nam bo čas potekel, še zadnji odziv gospoda Koprivnikarja in gospoda Mermala. No, cenim, da ste ostali. Vi ste sicer prej govorili, da morate iti, ampak očitno vas je razprava tako pritegnila, pa je zadeva tako pomembna, da ste ostali do konca te seje in s tem na koncu koncev tudi negirali vse tiste koalicijske poslance, ki so govorili, da je nepotrebna razprava in prezgodnja. </font><br/>
<font size="4">	Gospod Koprivnikar.</font><br/>
<br/>
<font size="4">	</font><b><font size="4">BORIS KOPRIVNIKAR: </font></b><font size="4">Hvala, predsedujoči. Bom poskušal biti zelo kratek v razpravi, sicer je bilo navedenih cel kup stvari, do katerih se ne morem opredeljevati, vse od Savskih elektrarn, tranzicije, cen ogrevanja, BTC privatizacija, mopedov, Magne, EU sredstev. Glejte, o teh zadevah pač ne moremo soditi in za to danes nisem tukaj. Je bilo pa nekaj konkretnih zadev.</font><br/>
<font size="4">	Kar se tiče vlog, razpisov in odločanja. To je predmet agencije AKOS in sam teh projektov niti ne poznam niti jih ne morem, ne smem videti </font><br/>
<font size="4">		</font><br/>
<b><font size="4">47. TRAK: (NB) - 13.50</font></b><br/>
<font size="4">	</font><br/>
<font size="4">	(nadaljevanje) in ne morem posegati v ta odločanja in to je bistvo neodvisnosti agencije. Hkrati seveda po zakonu mora ministrstvo agenciji dati usmeritve za delovanje. To so usmeritve v kateri smeri naj deluje ne pa, da posega v postopke. Postopke pa agencija vodi popolnoma neodvisno in neobremenjeno. </font><br/>
<font size="4">	Glede očitkov, kako sem nekonsistenten pa sam s seboj v konfliktu enkrat, in da lažem, itn. Enkrat v eni izjavi sem se zmotil in sem rekel, da so bile testne frekvence podeljene na podlagi razpisa. samo enkrat. Žal, napačno besedo sem naredil, na podlagi javnega poziva, večkrat sem to poudaril, tudi popravil in povedal, pač »lapsus linquae«, testne frekvence so se podeljevale na podlagi javnega poziva, ki je še vedno odprt in vsem na voljo, med tem, ko po komercialna uporaba frekvenc ne more biti drugačna kot na podlagi javnega razpisa. in če se še tako trudite te dve stvari med seboj zmešati, sta to dve popolnoma različni zadevi, ki jih je treba strogo ločiti. Če dovolite, bom zdaj še jaz povedal svoje. </font><br/>
<font size="4">	Potem, kar se tiče strokovnosti. Nimam se za kakšnega velikega strokovnjaka s tega področja tehnologij, ampak moja naloga je, da jih razumem toliko, da lahko tudi usmerjamo in glede na to da, ne želim, da je tukaj zdaj razprava o pretekli Vladi in o preteklem delu, naj pa vseeno opozorim, da smo bili najhitreje rastoča družba v evropskem digitalnem indeksu 2017, to je DES indeks, uradna meritev, da na tem delu še hitreje napredujemo in da smo tudi v mednarodnem prostoru postali izjemno prepoznavni kot digitalno hitro razvijajoča družba. Vesel sem, da ste opozorili na BMW. Sam sem ga osebno obiskal in s kolegi iz gospodarstva, celo govoril o njihovih načrtih avtonomne vožnje in o načrtih številnih drugih mednarodnih podjetij. Ne nazadnje, prejšnji teden sem bil v Ameriki v službi, ki mi očitno ni usojena in se pogovarjal s tako imenovanimi tech liderji na teh področjih, to pomeni, da spremljam tudi te tehnologije in se trudim, da bi jih razvijali. Je pa v državi Sloveniji v tem času prejšnje Vlade bilo izboljšano širokopasovno omrežje, bilo je izboljšano pokrivanje z brezžičnimi omrežji, zmanjšane so bile sive lise, desetine milijonov so bile investirane v razvoj teh omrežij, tako da, to so dejstva. In je težko reči, da ni bilo nič narejeno. Je pa to seveda zelo lepo tudi reči. Je pa to zelo prijazno na tem delu pred volitvami govoriti o tem kako smo bili neučinkoviti. Mogoče samo še to, če je drugačna organiziranost AKOS, naj se zakon spremeni. Zaenkrat je zakon tako kot je bil sprejet v Državnem zboru in zakona ne sprejema minister. Šel je skozi javno razpravo, šel je na Vlado, šel je skozi celotno parlamentarno proceduro in tisti del podeljevanja testnih frekvenc, ko govorite o treh letih, je bil del sprejemanja zakona na katerega v vsej parlamentarni razpravi ni bilo niti ene pripombe. Niti ene. Sedaj pa to postaja jedro spora, to mi je, vsaj tako težko razumljivo. Toliko na kratko. Upam, da sem odgovoril vsaj na tiste konkretne očitke, ki sem si jih uspel zapisati in tudi pojasniti moja stališča do tega. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Gospod Mermal. </font><br/>
<br/>
<font size="4">	</font><b><font size="4">JOŽE MERMAL:</font></b><font size="4"> Predsednik, hvala za besedo. </font><br/>
<font size="4">	Ostal sem do konca te razprave, da sem tudi videl kje imamo v tej naši družbi težave, ali regulatorne ali pa v povezavi z gospodarstvom. Vidim, da so stvari čedalje bolj občutljive, da moramo še bolj občutljivo gledati kako bomo sploh med seboj sodelovati. Mislim, da druge države med seboj močneje sodelujejo, mi pa preveč imamo sumov na splošno in generalno v družbi, kjer si moramo več zaupati, jasno, na zakonitost novi. In pa tudi, da smo vrnili frekvence, to še ne pomeni, da ne bomo kdaj spet kandidirali. Čez dve leti, eno leto ali bomo vmes koristili pa druge frekvence, ker bomo pač šli v smeri teh naprednih tehnologij, ki jih razvijamo ne za našo firmo, primarno, ampak kot tesno, živ laboratorij v mednarodnem smislu. Pa še enkrat mi je zelo žal, prej kar je govoril gospod poslanec, ker smo mi dejansko na Vrhovnem sodišču zaključili privatizacijo, tako da smo eni redkih, ki imamo pravno mnenje oziroma sodno odločbo, da smo jo korektno zaključili brez kakšnih velikih traparij. Druga stvar pa, ko bo kdo aferaško razmišljal, in da smo večino operacij opravili preko londonske borze, ki smo si edini upali iti iz Slovenije na londonsko borzo kot gospodarska družba. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Hvala. </font><br/>
<font size="4">	Predlagam, da gospod Černač predstavi še predloge sklepov. </font><br/>
<br/>
<b><font size="4">	ZVONKO ČERNAČ (PS SDS):</font></b><font size="4"> Hvala lepa. </font><br/>
<font size="4">	Uvodoma sem povedal, ampak bi glede tega eno besedo rekel,	</font><br/>
<br/>
<b><font size="4">48. TRAK (VI) 13.55</font></b><br/>
<br/>
<font size="4">	(Nadaljevanje) gospod Mermal je prej v razpravi nakazal kakšna bo pot. Če ste ga prav poslušali je povedal, pač, do teh frekvenc bomo dostopili preko nekoga tretjega. Tako da zadeva je transparentna in jasna, da ne bo kakšnih nesporazumov. Tako da družba, ki bo dobila te frekvence bo gotovo tako ali drugače povezana z BTC. To je bilo povedano tudi s strani direktorice AKOS, ki je povedala, da je ta poziv odprt in tako naprej. </font><br/>
<font size="4">	Glede gospoda Koprivnikarja, če je 9 % realizacija sredstev dve leti pred zaključkom perspektive za vas uspešno delo in uspeh, potem poglejte, ne vem kaj ste res počeli 4 leta na tem ministrstvu. </font><br/>
<font size="4">	Glede sklepov, jaz sem že prej omenil, da v razpravi smo mi dobili danes odgovore na nekatera vprašanja, zaradi tega je peti sklep brezpredmeten in predlagam, da oziroma ga umikam. Tako da ostali sklepi pa predlagam, da o njih pač odločamo. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Okej, jaz samo vprašam predlagatelje, torej koalicijo minus ena, ki je predlagala svoj sklep, da Komisija za nadzor javnih financ na podlagi 25. člena o Računskem sodišču predlaga, ki je že vsebovan v četrtem sklepu, torej, da se da tekst predloga koalicije in se ga potem dopolni zgolj z zadnjim stavkom 4. člena, ki pravi: »Komisija  priporoča, da se v izredni reviziji opravi tudi primerjava regulative in prakse podeljevanje testnih frekvenc 5G tehnologiji ter samotrženje teh frekvenc glede na druga države EU.«, da je to potem združen sklep. Torej, prvi del vaš in zadnji del ta, ki je bil predložen. Prosim, gospod Möderndorfer. </font><br/>
<br/>
<b><font size="4">	JANI (JANKO) MÖDERNDORFER (PS SMC):</font></b><font size="4"> Če ste dobro poslušal predsednik, jaz sem nasprotoval točno temu delu, zadnjemu delu, ki ga vi predlagate, ker v bistvu usmerjate Računsko sodišče kaj pravzaprav naj gleda. Računsko sodišče…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> …ne usmerjamo, priporočamo, tukaj moram popraviti, tako da ne zavajati, priporočamo…</font><br/>
<b><font size="4"> </font></b><br/>
<b><font size="4">	JANI (JANKO) MÖDERNDORFER (PS SMC):</font></b><font size="4"> Ja, okej. Tudi priporočati nima kaj…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Lahko… To bi bil pa precedens, da Državni zbor ne more priporočati…</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Poglej, predsednik, če se bova tako pogovarjala, potem ti povem v naprej, jaz takega predloga ne bom podprl. Sem ga argumentiral zakaj, ker jaz nimam kaj priporočati Računskemu sodišču. Gre za strokovnjake, gre za organ, ki ima svoj zakon in zelo jasno se ve kaj pravzaprav počne. Če temu ne zaupamo, potem moramo spremeniti zakon in zelo jasno napisati, da jim bomo sedaj še govorili kako točno naj izvedejo določeno…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Prav. Ali ostali koalicijski partnerji enako menijo, da ne bo Jani Möderndorfer govoril za celo koalicijo? Enako menijo? Prav, potem gremo po sklepih kot je…</font><br/>
<font size="4">	Najprej dam na glasovanje sklepe Komisije za nadzor javnih financ od 1 do 6 z umaknjenim 5 sklepom, če sem razumel, z umaknjenim 5 sklepom. Dajem predlog na glasovanje. … /oglašanje iz klopi/</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Postopkovno, ali lahko? </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Glasovanje. </font><br/>
<font size="4">	Kdo je za? (9 članov.) Je kdo proti? (2 člana.)</font><br/>
<font size="4">	Sedaj pa dajem še na glasovaje tudi predlog koalicije, in sicer Komisija za nadzor javnih financ na podlagi 25. člena Zakona o Računskem sodišču predlaga Računskemu sodišču, da revidira zakonitost in smotrnost pobude za prijavo projektov za prva testiranja ter prihodnjo rabo tehnologijo 5G Agencije za komunikacijska omrežja in storitve Republike Slovenije z dne 13. januar 2017 in 3. julija 2017 (dodatni poziv aktivnosti v zvezi s 5G pobudo k prijavi projektov) ter izbor prijavljenih projektov. Dajem predlog… /oglašanje iz klopi/ Postopkovno…</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> …se prav dreti, pa hiteti, predsednik, zato da kakšno stvar razjasnim. To, kar si naredil prej, je seveda zloraba spet Poslovnika. Rekel si, da bomo glasovali o vsakem sklepu posebej, sedaj si dal vse sklepe naenkrat…</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Ne… /oglašanje iz klopi/ </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Ali lahko dokončam, kolega Breznik? Si dal vse sklepe skupaj, zaradi tega, jaz bi sicer podprl tri sklepe, sedaj pač noben sklep ne bom podprl zaradi tega, ker si dal vse skupaj, ampak to je pač tvoja mahinacija, ki jo vedno počneš in jo boš v nadaljevanju, ker pač tako tudi znaš in obvladaš. In ostro protestiram. Dajem pa samo za zapisnik, že zaradi zgodovine, da se bo vedelo kaj pravzaprav počneš in bom to vedno počel, ker vidim, da bo to postala praksa. Hvala. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Hvala, gospod Möderndorfer SMC. Predlagam, da damo torej ta predlog koalicije na glasovanje. </font><br/>
<font size="4">	Kdo je za? (5 članov.) Je kdo proti? (5 članov.) </font><br/>
<font size="4">	Ugotavljam, da sklep ni bil sprejet.</font><br/>
<br/>
<b><font size="4">49. TRAK: (SC) - 14.00</font></b><br/>
<br/>
<b><font size="4">	</font></b><font size="4">(nadaljevanje) S tem zaključujem današnjo sejo. </font><br/>
<font size="4">	Zahvaljujem se vsem vabljenim za razpravo in sodelovanje. </font><br/>
<br/>
<b><font size="4">Seja je bila končana 10. oktobra 2018 ob 14.01. </font></b>
</root>