<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA GOSPODARSTVO</font></b><br/>
<b><font size="4">3. nujna seja</font></b><br/>
<br/>
<b><font size="4">(12. september 2018)</font></b></p></div><br/>
<b><font size="4">Sejo je vodil Gregor Perič, predsednik odbora za gospodarstvo.</font></b><br/>
<b><font size="4">Seja se je začela ob 8.30.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Vse članice in člane odbora, vabljene ter ostale prisotne lepo pozdravljam in pričenjam 3. nujno sejo odbora za gospodarstvo.</font><br/>
<font size="4">Obveščam vas, da sta zadržana dva poslanca oziroma poslanec in poslanka. Poslanec dr. Franc Trček in poslanka gospa Suzana Lep Šimenko in se zato seje ne moreta udeležiti.</font><br/>
<font size="4">S sklicem seje ste prejeli dnevni red seje odbora. Ker v poslovniško določenem roku nisem prejel predlogov za spremembo, je določen takšen dnevni red seje, kot ste ga prejeli s sklicem.</font><br/>
<br/>
<font size="4">Prehajamo kar na obravnavo </font><b><font size="4">1. TOČKE DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE EU 2017/1132 GLEDE UPORABE DIGITALNIH ORODIJ IN POSTOPKOV NA PODROČJU PRAVA DRUŽB, EPA 0070–VIII, EU U 849.</font></b><br/>
<font size="4">Predlagatelj stališča Republike Slovenije za to in obe naslednji točki je vlada. Odbor je matično delovno telo za obravnavo te in obeh naslednjih točk, ki jih bo obravnaval na podlagi drugega odstavka 154.h člena Poslovnika Državnega zbora.</font><br/>
<font size="4">K vsem točkam so bili vabljeni vlada in pa ministrstvo za gospodarski razvoj in tehnologijo, zato zdaj predstavnika vlade prosim za dopolnilno obrazložitev predloga stališča. Besedo dajem državni sekretarki, gospe Evi Štraus Podlogar. Izvolite besedo.</font><br/>
<br/>
<b><font size="4">EVA ŠTRAVS PODLOGAR: </font></b><font size="4">Spoštovani predsednik, spoštovane poslanke in poslanci, dobro jutro!</font><br/>
<font size="4">Hvala lepa za besedo in lepo pozdravljeni v imenu ministrstva za gospodarski razvoj in tehnologijo in mojih kolegov, ki so danes z mano.</font><br/>
<font size="4">Danes odbor obravnava predlog stališča Republike Slovenije do dveh direktiv s področja prava družb, ki ju je evropska komisija sprejela aprila letos in od takrat že potekajo intenzivna pogajanja v okviru delovne skupine Sveta Evropske unije.</font><br/>
<font size="4">Predlog ene direktive se nanaša na uporabo digitalnih orodij in postopkov na področju prava družb. Predlog določa posebna materialna pravila postopkov ustanovitve in registracije družb z omejeno odgovornostjo in podružnic. Predlog zagotavlja tudi potrebne pravne pogoje in uporabo digitalnih orodij in procesov, ki bodo družbam omogočile, da izkoristijo prednosti uporabe elektronske identifikacije in storitev zaupanja iz uredbe AJPES. S predlogom, bo na področje prava družb vneseno tudi načelo samo enkrat. Predlog bo ne nazadnje povečal učinkovitost in pravno varnost postopkov čezmejnega poslovanja, povezanih s čezmejnimi združitvami, delitvami in preoblikovanji. Ministrstvo je pred pričetkom obravnave direktive le-te posredovalo mnenje številnim deležnikom, od AJPES, Vrhovnemu sodišču, Gospodarskim zbornicam in po večini prejelo pozitivne odzive, predvsem z vidika odprave administrativnih in drugih ovir. Nekatere vsebinske pripombe, predvsem od drugih ministrstev in Notarske zbornice, pa so bile upoštevane pri oblikovanju stališča. Predlog stališča Republike Slovenije, predlog direktive podpira, ker gre v smeri nadaljnjih harmonizacije prava družb v okviru Evropske unije, čemur je Republika Slovenija naklonjena. Predlog direktive bo z zmanjševanjem administrativnih ovir in povezovanjem pripomogel k olajševanju poslovanja podjetjem, zato je primerna osnova za nadaljnjo razpravo in pogajanja. Bo pa v času pogajanj tudi v sodelovanju s pristojnimi akterji, posebna pozornost namenjena vlogi notarjev, ki so pomemben del našega sistema in pa stroškovno tehničnim posledicam, ki jih bodo prinesla nova pravila. Hvala lepa.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa za pojasnila. </font><br/>
<br/>
<b><font size="4">2. TRAK: (VP) – 8:35</font></b><br/>
<br/>
<font size="4">(nadaljevanje) Odpiram razpravo o tej točki, tako da. Imamo gospoda Koražijo, ki bi želel besedo. Izvolite, beseda je vaša.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Hvala za besedo.</font><br/>
<font size="4">	Jaz bi se kar priglasil k prvi točki in vprašal. Dejansko je določba o registraciji družb preko spleta kar precej nedorečena zadeva, to se bo še dodelalo oziroma dopolnilo zadeve? Ali je to to, kar je do zdaj bilo sprejeto?</font><br/>
<br/>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Izvolite.</font><br/>
<br/>
<font size="4">	</font><b><font size="4">EVA ŠTRAVS PODLOGAR:</font></b><font size="4"> Hvala lepa za vprašanje. Pa če lahko predlagam, zato da bo odgovor bolj konkreten in pravilen, če lahko predam besedo sodelavcem.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Izvolite. </font><br/>
<font size="4">Pa če se, prosim, lahko predstavite za magnetogram, da bomo vedeli.</font><br/>
<font size="4">Izvolite.</font><br/>
<br/>
<b><font size="4">ALEŠ GORIŠEK</font></b><font size="4">: Dobro jutro vsem. </font><br/>
<font size="4">Jaz sem Aleš Gorišek, prihajam z ministrstva. </font><br/>
<font size="4">Rad bi poudaril, da smo se o predlogu direktive šele začeli pogajati na delovni skupini za pravo družb, tako da lahko rečem, da da. Ta pravila, ki so sedaj zapisana, se bodo dopolnjevala. Ministrstvo za gospodarski razvoj oziroma vlada si bo na teh pogajanjih prizadevala predvsem, da bolj jasno opredelimo vlogo notarjev. Namreč notarji ne samo v Sloveniji, pač pa tudi drugje po Evropi, imajo pri ustanavljanju družb zelo veliko vlogo. Predvsem, kar zadeva pojasnjevalne narave. Se pravi, notarji imajo veliko vlogo, ko svetujejo strankam glede primerne oblike družbe, pa tudi potem v nadaljevanju pri predhodnem preverjanju zakonitosti ustanovitve. Tako da lahko potrdim, da besedilo je predmet pogajanja in se bo še dopolnjevalo, spreminjalo v skladu s pogajalskim procesom.</font><br/>
<font size="4">Hvala.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa. </font><br/>
<font size="4">Bi želel še kdo kaj vprašati? (Tišina.) V kolikor nimamo več razpravljavcev, se na tej točki zahvaljujem za pojasnila. </font><br/>
<font size="4">Ker k predlogu stališča ni bilo vloženih amandmajev, dajem v razpravo in na glasovanje naslednji predlog mnenja: »Odbor za gospodarstvo podpira predlog stališča Republike Slovenije do predloga direktive Evropskega parlamenta in Sveta o spremembi Direktive (EU) 2017/1132 glede uporabe digitalnih orodij in postopkov na področju prava družb, EPA 0070-VIII, EU U 849, ki ga je predložila vlada, in predlaga Odboru za zadeve Evropske unije, da predlog stališča sprejme.« Bomo glasovali, tako da pripravite glasovalne naprave. </font><br/>
<font size="4">(Za je glasovalo 11.) (Proti nihče.)</font><br/>
<font size="4">Mnenje je sprejeto. </font><br/>
<font size="4">Določiti moramo še poročevalca za sejo pristojnega odbora. Predlagam, da sem to jaz, ker sem hkrati tudi član Odbora za zadeve Evropske unije. Ima kdo kakšen komentar na to oziroma zadržek? (Tišina.) V redu, ne.</font><br/>
<font size="4">S tem zaključujem to točko dnevnega reda.</font><br/>
<br/>
<font size="4">Prehajamo na obravnavo </font><b><font size="4">2. TOČKE DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE (EU) 2017/1132 GLEDE ČEZMEJNIH PREOBLIKOVANJ, ZDRUŽITEV IN DELITEV, EPA 0071-VIII, EU U 850.</font></b><font size="4"> </font><br/>
<font size="4">Predstavnika vlade prosim za dopolnilno obrazložitev predloga stališča in besedo dajem ponovno državni sekretarki gospe Evi Štravs Podlogar. Izvolite.</font><br/>
<br/>
<b><font size="4">EVA ŠTRAVS PODLOGAR:</font></b><font size="4"> Hvala za besedo, predsednik.</font><br/>
<font size="4">Kot že omenjeno v prejšnji točki, obravnavamo predlog stališč Republike Slovenije do dveh direktiv s področja prava družb, ki ju je Evropska komisija sprejela aprila letos. </font><br/>
<br/>
<b><font size="4">3. TRAK: (ŠPE) – 8.40</font></b><br/>
<br/>
<b><font size="4">	</font></b><font size="4">(nadaljevanje) Predlog te druge direktive se nanaša na čezmejna preoblikovanja združitve in delitve družb. Cilja predloga te direktive sta dva: določiti posebne in celostne postopke za čezmejna preoblikovanja, delitve in združitve, ki bodo okrepili čezmejno mobilnost in zagotovili ustrezno varstvo deležnikom družb. Tudi ta predlog direktive je ministrstvo pred pričetkom obravnave posredovalo mnenje številnim deležnikom in prejelo podobne odzive. Odzivi so bili večinoma pozitivni, z vidika odprave administrativnih in drugih ovir. Nekatere vsebinske pripombe… od drugih ministrstev in tudi notarske zbornice, zato me je malo zbegalo, pa so bile že upoštevane pri oblikovanju stališča. Predlog stališča Republike Slovenije predlog direktive podpira, ker gre v smeri nadaljnje harmonizacije prava družb v okviru Evropske unije, čemur je Republika Slovenija naklonjena. V času intenzivne globalizacije, je čezmejno poslovanje družb nekaj povsem vsakdanjega in je tako nujno zagotoviti jasen, predvidljiv in primeren pravni okvir, ki bo prispeval k ustvarjanju globljega, spodbudnega in pravičnejšega enotnega trga. Na področju čezmejnih združitev je slovenska nacionalna zakonodaja že v precejšni meri usklajena s predlogi in vsebinami v direktivi. Tekom pogajanj, bodo posamezna obravnavana vprašanja še natančno preučena in usklajena s pristojnimi deležniki, prav tako pa bo posebna pozornost posvečena vlogi notarjev, ki so pomemben del našega sistema in tudi finančnim in tehničnim posledicam, ki bi jih sprejeta pravila lahko prinesla. </font><br/>
<font size="4">Zato predlagamo, da odbor stališče podpre.</font><br/>
<br/>
<b><font size="4">PREDSEDNIK GREGOR PETRIČ: </font></b><font size="4">Se zahvaljujem državni sekretarki in odpiram razpravo, kolegice in kolegi. </font><br/>
<font size="4">Besedo prosi gospod Koražija, izvolite besedo.</font><br/>
<br/>
<b><font size="4">BOŠTJAN KORAŽIJA (PS LEVICA): </font></b><font size="4">Najlepša hvala za besedo.</font><br/>
<font size="4">Mene pa zanima, s tega, kar sem razbral, oziroma kar se je dalo razbrati – kaj bi to nam prineslo, lažja ali težja izmikanja nacionalnim davčnim ureditvam, oziroma kako boste urejali ta segment na tem področju?</font><br/>
<font size="4">Hvala.</font><br/>
<br/>
<b><font size="4">PREDSEDNIK GREGOR PETRIČ: </font></b><font size="4">Izvolite besedo državna sekretarka.</font><br/>
<br/>
<b><font size="4">EVA ŠTRAVS PODLOGAR: </font></b><font size="4">Hvala lepa za vprašanje.</font><br/>
<font size="4">Jaz bi tudi v tem primeru predala besedo strokovnemu sodelavcu.</font><br/>
<br/>
<b><font size="4">PREDSEDNIK GREGOR PETRIČ: </font></b><font size="4">Izvolite.</font><br/>
<br/>
<b><font size="4">ALEŠ GORIŠEK:</font></b><font size="4"> Najlepša hvala za to vprašanje. To vprašanje je zelo zanimivo in moram priznati po dveh sestankih, ki smo jih imeli v Evropski uniji, odmeva tudi med državami članicami, ko naslavljajo podrobnejša vprašanja evropski komisiji. Na teh zadnjih dveh sestankih smo slišali, da v bistvu se ta davčna vprašanja urejajo tudi v nekih – v okviru drugih delovnih skupin in sprejeti so bili tudi že v preteklosti nekateri ukrepi, konkretno leta 2016 je bila sprejeta direktiva z davčnega področja, ki že naslavlja to vprašanje. Se pravi, organi držav članic imajo že sedaj vzvode, da v primeru, ko gre za neke umetne ureditve, se pravi, ko gre za situacije, ko želi neko podjetje neupravičeno pridobiti neko davčno ugodnost, imajo davčni organi tukaj že vzvode, da v bistvu take prakse preprečijo in taka podjetja ustrezno obdavčijo, vzporedno – se pravi z ukrepi, ki so že vzpostavljeni na davčnem področju, tudi ta predlog direktive predvideva nek podoben mehanizem. Se pravi, po tem predlogu, bo imela država članica, oziroma pristojni organi države članice v primeru, ko bo pri presoji posameznega podjetja, ki se želi preoblikovati ali deliti in bo po preučitvi vseh ustreznih dejstev in okoliščin ugotovila, da gre za neko umetno ureditev s ciljem pridobitve neupravičenih davčnih ugodnosti, v tem primeru bo imel pristojni organ države članice  </font><br/>
<br/>
<b><font size="4">4. TRAK: (ŠPE) – 8.45</font></b><br/>
<br/>
<font size="4">(nadaljevanje) možnost, da takšno čezmejno preoblikovanje, oziroma čezmejno delitev tudi ne dovoli. Seveda, tukaj gre za nek nov mehanizem, ki se vzpostavlja in okrog tega mehanizma je zelo veliko vprašanj držav članic. Gre za nek nov pravni pojem, ki ga bo potrebno še napolniti z vsebino in v tej smeri gredo tudi vsa vprašanja in intervencije držav članic, tudi pri nas. Namreč, mi si želimo učinkovit mehanizem, ki bo dejansko preprečeval tovrstne zlorabe. Se pravi, ne samo zlorabe v smislu preprečevanja prejemanja neupravičenih davčnih ugodnosti, pač pa tudi zlorabe v smislu neupravičenega omejevanja pravnih in pogodbenih pravic delavcev, upnikov in manjšinskih delničarjev. Tako da ta mehanizem je notri vgrajen, seveda ga bomo skozi proces pogajanja morali napolniti s konkretno vsebino, se pravi v smislu kriterijev, da bo pristojni organ dejansko imel neke oprijemljive kriterije kdaj gre za take neupravičene davčne ugodnosti in bo potem lahko ustrezno ukrepal, tako da, toliko za začetek.</font><br/>
<font size="4">Hvala.</font><br/>
<br/>
<b><font size="4">PREDSEDNIK GREGOR PETRIČ:</font></b><font size="4"> Se zahvaljujem gospodu Gorišku iz Ministrstva za gospodarski razvoj in tehnologijo in sprašujem, če ima še kdo željo po razpravi? V kolikor te želje ni, zaključujem razpravo in ker k predlogu stališča ni bilo vloženih amandmajev, dajem na glasovanje naslednji predlog mnenja: »Odbor za gospodarstvo podpira predlog stališča Republike Slovenije do predloga direktive Evropskega parlamenta in Sveta, o spremembi direktive EU 2017/1132 glede čezmejnih preoblikovanj, združitev in delitev EPA0071-VIII EU U 850, ki ga je predložila vlada in predlaga odboru za zadeve Evropske unije, da predlog stališča sprejme. </font><br/>
<font size="4">Glasovali bomo o tem mnenju. </font><br/>
<font size="4">Kdo je za? (10 članov.) Je kdo proti? (Nihče.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Kot pri prejšnji točki moramo določiti poročevalca za sejo pristojnega odbora in predlagam, da sem to jaz in s tem tudi zaključujem to točko dnevnega reda.</font><br/>
<br/>
<font size="4">	Prehajamo na obravnavo </font><b><font size="4">3. TOČKE DNEVNEGA REDA -</font></b><font size="4"> </font><b><font size="4">PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPODBUJANJU PRAVIČNOSTI IN PREGLEDNOSTI ZA POSLOVNE UPORABNIKE SPLETNIH POSREDNIŠKIH STORITEV EPA112-VIII EU U 865. </font></b><br/>
<font size="4">Ponovno prosim predstavnika vlade za dopolnilno obrazložitev predloga stališča in besedo predajam državni sekretarki, gospe Evi Štravs Podlogar. Izvolite.</font><br/>
<br/>
<b><font size="4">EVA ŠTRAVS PODLOGAR:</font></b><font size="4"> Hvala lepa za besedo.</font><br/>
<font size="4">Dovolite, da vam predstavim predlog stališča Republike Slovenije do predloga uredbe Evropskega parlamenta in Sveta o spodbujanju pravičnosti in preglednosti za poslovne uporabnike spletnih posredniških storitev, katerega smo v skladu s pristojnostmi pripravili na MGRT.</font><br/>
<font size="4">Spletne platforme so ključno gonilo digitalne trgovine. Trenutno več kot milijon podjetij v Evropski uniji trguje preko spletnih platform, da bi dosegla svoje stranke in ocenjuje se, da približno 60 % zasebne potrošnje in 30 % javne porabe blaga in storitev, povezanih s celotnim digitalnim gospodarstvom, poteka preko spletnih posrednikov. Čeprav gospodarstvo spletnih platform obeta velik potencial v smislu učinkovitega dostopa tudi do čezmejnih trgov, pa ga evropska podjetja ne morejo v celoti izkoristiti zaradi številnih potencialno škodljivih trgovinskih praks in pomanjkanja učinkovitih mehanizmov pravnih sredstev v Evropski uniji. Hkrati pa imajo zadevni ponudniki spletnih storitev zaradi vse večje razdrobljenosti, težave pri delovanju na enotnem trgu. Odvisnost podjetij od nekaterih. </font><br/>
<br/>
<b><font size="4">5. TRAK: (DAG) - 8.50</font></b><br/>
<br/>
<b><font size="4">	</font></b><font size="4">(nadaljevanje) spletnih storitev pomeni, da lahko ponudniki takih spletnih posredniških storitev uporabljajo vrsto potencialno škodljivih trgovinskih praks, ki omejujejo prodajo poslovnih uporabnikov prek njih ter lahko omajejo njihovo zaupanje vanje. Zato je Evropska komisija pripravila predlog uredbe, ki naj bi zagotovila pravično, pregledno in predvidljivo obravnavo poslovnih uporabnikov s strani spletnih platform. Predlog naj bi poslovnim uporabnikom omogočil učinkovitejša pravna sredstva v primeru težav. S to uredbo naj bi se kratkoročno preprečila neposredna škoda za podjetja ter srednje- do dolgoročno zaščititi potencial spletnih platform na enotnem trgu, tako da bi se povečalo zaupanje poslovnih uporabnikov in omogočili informirani politični odzivi na ustrezni ravni. Zato je njen namen zaščititi interese vseh sodelujočih v okolju spletnih platform. </font><br/>
<font size="4">	Predlagam, da odbor stališče podpre. Hvala.</font><br/>
<br/>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa za predlog in pojasnilo. </font><br/>
<font size="4">	Odpiram razpravo. Besedo dajem najprej gospodu Koražiji. Izvolite. </font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Hvala za besedo. </font><br/>
<font size="4">	Imam vprašanje glede teh iskalnih internetnih platform, se pravi, lahko je v tem primeru, recimo, Google. Kako boste uredili ta razmerja, da ne bo prihajalo do nekega - ker ste pač rekli, da bo čim bolj enakopravno oziroma enakovredno ovrednoteno -, po kakšnem postopku oziroma na kakšen način boste to uredili s tem platformami interneta. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa za vprašanje.</font><br/>
<font size="4">	Preden gremo k odgovoru, imamo še eno vprašanje gospoda Polnarja, pa potem odgovorite v paketu. </font><br/>
<br/>
<font size="4">	</font><b><font size="4">ROBERT POLNAR (PS DeSUS): </font></b><font size="4">Gospod predsednik, hvala za besedo.</font><br/>
<font size="4">	Lep pozdrav vsem udeležencem današnjega sestanka, še posebej predstavnikom in predstavnicam Ministrstva za gospodarstvo!</font><br/>
<font size="4">	Jaz prav veliko vprašanj ne nameravam postavljati, se mi pa zdi v zvezi s tole uredbo pomembno poudariti eno temeljno načelo: tu namreč govorimo o tem, ali bomo imeli trg samoreguliran ali bomo imeli trg digitalnih storitev reguliran. In to se mi zdi, da je ključna zadeva, zato ker se je čisto zgodovinsko gledano v ekonomiji pokazalo, da ideja o samoregulirajočih se trgih vodi v anarhijo. In to se mi zdi, da je ključno in pomembno, predvsem zaradi tega, če hočemo v perspektivi imeti digitalni trg, ki bo razvit na način, da bo tudi nemoteno deloval, to je namreč izjemno pomembno zaradi obsega in količine njegovega razvoja. Zato v dilemi, ali imeti samoreguliran trg, kot je to dosedanja praksa, zlasti pri največjih izvajalcih posredniških spletnih storitev, ali ta trg regulirati na način, zato da bo to vsaj približno urejeno in da bodo vsi udeleženci na tem trgu imeli vsaj približno enake izhodiščne pogoje. To je tisto, kar je najbolj pomembno. Mi seveda tudi iz prakse vemo, da nikoli ne bo tako, da idealnega stanja nikoli ne bomo dosegli. Je pa regulacija tega trga pomemben korak k temu, da se vsaj približno neko idealizirano stanje poskuša doseči. In to je tisto, kar se je meni zdelo pomembno v zvezi s to uredbo povedati. Jaz osebno bom to seveda podprl, ker se mi zdi to izjemno pomembno in nujno. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, gospod Polnar.</font><br/>
<font size="4">	Besedo dajem gospe državni sekretarki. </font><br/>
<br/>
<font size="4">	</font><b><font size="4">EVA ŠTRAVS PODLOGAR: </font></b><font size="4">Hvala lepa obema za vprašanje.</font><br/>
<font size="4">	No, kot ste videli, tu gre za predlog stališč, zato je tu tudi tako velika ekipa, glede na to, da si delimo zelo aktualne informacije iz Bruslja, kolegi hodijo zelo pogosto na usklajevanja v Bruselj, zato bi v prvi fazi predala besedo generalnemu direktorju Direktorata za notranji trg in potem kolegici, ki se je ravno vrnila s sestanka v Bruslju. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa.</font><br/>
<font size="4">	Besedo ima gospod Franc Stanovnik. </font><br/>
<br/>
<font size="4">	</font><b><font size="4">FRANC STANONIK: </font></b><font size="4">Lep pozdrav še v mojem imenu!</font><br/>
<font size="4">	Kot je bilo danes uvodoma že enkrat povedano, danes razpravljate o stališčih, o stališčih Vlade Republike Slovenije do evropskih predpisov. Se pravi, da je to nek začeten postopek,</font><br/>
<br/>
<b><font size="4">6. TRAK (VI) 8.55</font></b><br/>
<br/>
<font size="4">	(nadaljevanje) ki se bo tekom pogajanj o delovnih skupinah že morebiti preoblikoval, dopolnil, spremenil. Danes govorimo o stališču do predloga kakršnega imamo trenutno pred seboj. In ta predlog je bil tudi predstavljen. </font><br/>
<font size="4">	Kar se tiče vprašanja bi mogoče najprej uvodoma glede dilem o regulaciji Uniji oziroma na regulaciji področja samega, treba je povedati, da je področje digitalnih storitev, spletnih platform in vsega tega dokaj nova zadeva. Vi sami veste, da se s tem pač soočamo v minulih nekaj letih. To je zelo hitro rastoče področje. Dejstvo je, da države, sedaj govorimo o nacionalnih državah in nacionalnih zakonodajah, velikokrat prav zaradi teh pospešenega razvoja na tem trgu zamujamo z neko regulacijo oziroma nas dogodki sami po sebi prehitevajo, ampak kot rečeno, že dejstvo to, da imamo pred seboj uredbe oziroma direktive, ki na nek način govorijo o regulacijah teh področij je odgovor pozitiven. V tem smislu Evropska komisija njen osnoven namen je, da se področje regulira na način, da se kljub vsemu prepusti neka poslovna pobuda, ampak da so stvari urejene na način, da so vsi deležniki, ki tukaj sodelujejo, na nek način enakovredno vključeni in zaščiteni. Pri tej uredbi, o kateri trenutno govorimo, moram povedati, pa bo potem kolegica Urška Korošec še nadaljevala bolj podrobno, gre za uredbo, ki je vezana izključno na odnose med spletnimi platformami in pa podjetji. Govorim o podjetjih, ki preko teh spletnih platform poslujejo. Tukaj ne govorimo o odnosu platform do države, o odnosu platform do potrošnikov, ampak do podjetij, ki poslujejo preko teh platform in urejajo ta razmerja, zato da se, kot je bila pač morebiti praksa, da se izognemo, bom sedaj rekel, nekemu monopolnemu ali pa vsaj močno prevladujočemu položaju platform, ki potem postavljajo neke pogoje ali pa pač neprimerne prakse podjetjem, ki preko njih poslujejo. In ta del se sedaj ureja s to uredbo. Pa bi mogoče po vsebini kolegica več povedala. </font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Hvala lepa. Gospa Urška Korošec, izvolite besedo. </font><br/>
<br/>
<b><font size="4">	URŠKA KOROŠEC:</font></b><font size="4"> Pozdravljeni. Jaz sem Urška Korošec, Ministrstvo za gospodarski razvoj in tehnologijo. Ja, kot je omenil že kolega in tudi vi, gre za to, da v preteklosti to področje ni bilo regulirano. Gre za nov predlog, ki naj bi omogočil večjo preglednost, tako za podjetja, ki sodelujejo, pa tudi za spletne platforme. Gre za predlog, ki združuje tako imenovan regulativni del in ni s pravno zavezujočih obveznosti glede preglednosti za platforme. Ima tudi obveznost izpostavitve internih mehanizmov pravnih sredstev ter določbe, ki omogočajo kolektivna pravna sredstva za združenja, ki predstavljajo podjetja. Se pravi, poslovni uporabniki spletnih platform na splošno podpirajo bolj daljnosežna in zavezujoča pravila za gospodarstvo platform, da bi lahko povečali svoj vpliv na razmerja s potrošniki, ki se odvijajo preko teh spletnih platform. Med njimi, recimo, so taka problematična pravila o odstranitvi podjetij s seznama teh spletnih platform, potem je pregled diskriminatornih praks ali pa razvrščanje aplikacij ter pravila o dostopu do podatkov na podlagi katerih tudi ta, se pravi, nov predlog ureja. Tega v preteklosti ni bilo. Podjetja oziroma spletne platforme so lahko samoiniciativno odstranile posamezno podjetje s seznama in tako rekoč čez noč podjetje ni več obstajalo, ker pač ni moglo več konkurirati, tako naj rečem, digitalnem trgu oziroma na spletnih platformah. Ta predlog naj bi te možnosti omejil in vzpostavil neka osnovna pravila sodelovanja tako podjetij kot samih spletnih platform, da ne bi praktično izkoriščale ta svoj, nekako monopolni položaj oziroma prevladujoč položaj na trgu. Gre pa, kot še enkrat rečeno, za nek predlog, ki trenutno še ni dokončno sprejet.</font><br/>
<br/>
<b><font size="4">7. TRAK: (TB) – 9:00</font></b><br/>
<br/>
<font size="4">	(nadaljevanje) V razpravi, ki poteka, so številne države članice podale posamezne pripombe oziroma predloge sprememb členov, med njimi je tudi Slovenija. Za nekatera področja menimo, da so namreč premalo regulirana, posamezne določbe pa menimo, da so preveč zavezujoče oziroma razkrivajo preveč podatkov oziroma zahtevajo preveliko razkritje podatkov s strani spletnih platform nasproti poslovnim uporabnikom.</font><br/>
<font size="4">Tudi pri samem razvrščanju podjetij, ki poteka na teh spletnih platformah, ki je zelo pomembno za nastop na spletnih platformah menimo, da ga je potrebno na primer še dodatno dodelati, ker ni povsem jasno, kako poteka to razvrščanje, se pravi, podjetij pri nastopanju na spletnih platformah. Tako. To bi bilo za enkrat vse.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa za pojasnilo gospa Korošec. Besedo je želel še gospod Edvard Paulič. Izvolite besedo.</font><br/>
<br/>
<b><font size="4">EDVARD PAULIČ (PS LMŠ):</font></b><font size="4"> Hvala lepa za besedo. Sami ste omenili, da gre tu za zelo hiter razvoj digitalne tehnologije. V bistvu ne gre več za klasično evolucijo, ampak že skoraj za revolucijo in tudi ugotavljamo, da problemi so prisotni že danes.</font><br/>
<font size="4">Mi se pogovarjamo o predlogu direktiv, moje vprašanje pa je, v kakšnem časovnem okvirju računate, da bodo te direktive prešle v prakso, v življenje, ker v tem mestnem času, se bo na tem trgu dogajalo še marsikaj. Hvala lepa.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa za vprašanje. Besedo dajem ponovno gospe Korošec za odgovor. Izvolite.</font><br/>
<br/>
<b><font size="4">URŠKA KOROŠEC:</font></b><font size="4"> Hvala lepa za besedo. Torej, v tem primeru, našem zadnjem, ne gre za direktivo, ampak gre za uredbo, ki bo, se pravi, neposredno prenesena v naš pravni red. Predvideno je, da v roku pol leta po sprejemu, bo se moglo to tudi prenesti v nacionalne zakonodaje. Sam potek, trenutno je razprava zelo intenzivna. Težko je reči, v kolikšnem času bo uredba sprejeta, ampak predvidevamo da v roku največ enega leta do pol leta, bi to moralo biti. Ja, žal ne gre hitreje, ker, kot rečeno, je, številne države članice imajo številne predloge in hkrati se v bistvu, ni še niti dokončnega teksta, tako da vseeno je potrebno nekaj časa, da se zadeva potem sprejme no. Prosim.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa za pojasnilo. Vsekakor bomo temu postopku sledili. Ima še kdo željo po razpravi, v kolikor ne, na tej točki se zahvaljujem in zaključujem razpravo. Ker k predlogu stališča ni bilo vloženih amandmajev, dajem na glasovanje naslednji predlog mnenja: »Odbor za gospodarstvo podpira predlog stališča Republike Slovenije do predlogov uredbe evropskega parlamenta in sveta, o spodbujanju pravičnosti in preglednosti za poslovne uporabnike spletnih posredniških storitev EPA 112-VIII, EU U 865, ki ga je predložila vlada in predlaga odboru za zadeve Evropske unije, da predlog stališča sprejme.« Gremo na glasovanje. Torej, pričenjam z glasovanjem.</font><br/>
<font size="4">Kdo je za? (11 članov.) Kdo je proti? (nihče.)</font><br/>
<font size="4">Ugotavljam, da je mnenje sprejeto.</font><br/>
<font size="4">Določiti moramo še poročevalca in prav tako predlagam, da sem za sejo pristojnega odbora to jaz.</font><br/>
<font size="4">S tem tudi zaključujem to točko dnevnega reda in se vsem prisotnim lepo zahvaljujem za sodelovanje, pojasnila in razpravo.</font><br/>
<font size="4">Zaključujem tudi današnjo sejo Odbora za gospodarstvo in želim vsem lep dan. Hvala lepa.</font><br/>
<br/>
<b><font size="4">Seja se je končala 12. septembra 2018 ob 9.04.</font></b>
</root>