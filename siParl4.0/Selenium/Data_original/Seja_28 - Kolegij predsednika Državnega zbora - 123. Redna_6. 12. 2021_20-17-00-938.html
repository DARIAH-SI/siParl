<h5 class="label"><span>Vsebina zapisa seje (v pregledu)</span></h5>
<p></p><div align="center"><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>123. seja</b><br>
<br>
<b>(6. december 2021)</b></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 12.01. </b><br>
<br>
<b>1. TRAK: (TB) </b><br>
<br>
<b>PREDSEDNIK IGOR ZORČIČ:</b> Spoštovani kolegice in kolegi, začenjam 123. sejo Kolegija!<br>
Danes sem vas obvestil, da bo na dnevni red uvrščena tudi naslednja točka dnevnega reda A.1 – Predlog za obravnavo predloga zakona po nujnem postopku, ter vam hkrati posredoval novo gradivo k 1., 2. in 3. točki dnevnega reda.<br>
Obveščam vas o nadomeščanju in sicer, sam nadomeščam kolegico Janja Sluga.<br>
<br>
Prehajamo na <b>A.1 TOČKO DNEVNEGA REDA - PREDLOG ZA OBRAVNAVO PREDLOGA ZAKONA PO NUJNEM POSTOPKU.</b><br>
Predlog ste prejeli danes, z obvestilom o širitvi današnje seje. Kolegij razpravlja in glasuje o predlogu Vlade, da Državni zbor po nujnem postopku obravnava Predlog zakona o dopolnitvi Zakona o fiskalnem pravilu.<br>
Želi besedo predstavnica Vlade? (Da.)<br>
Mag. Petra Marolt Vajda, imate besedo.<br>
<br>
<b>MAG. PETRA MAROLT VAJDA:</b> Hvala lepa.<br>
	Gre za dopolnitev enega od členov zakona z novimi odstavki, s tem se pa odpravlja pravna praznina, ko novi člani Fiskalnega sveta še niso imenovani, dotedanjim članom pa poteče mandat. S tem se ureja vmesni čas sestave Fiskalnega sveta in njegovo delovanje do imenovanja novih članov, s čimer zagotavljamo kontinuiteto delovanja.<br>
	Predlagamo obravnavo po nujnem postopku.<br>
	Hvala.<br>
<br>
	<b>PREDSEDNIK IGOR ZORČIČ:</b> Hvala lepa.<br>
	Odpiram razpravo. Želi kdo razpravljati? (Ne.) Ugotavljam, da ne. Zaključujem razpravo.<br>
	Na glasovanje dajem naslednji predlog sklepa: »Predlog zakona o dopolnitvi Zakona o fiskalnem pravilu se obravnava po nujnem postopku.« Glasujemo.<br>
	Kdo je za? (SMC, Desus, SNS, Narodni, NSi, SDS.) Kdo je proti? (?)<br>
	Ugotavljam, da je sklep sprejet.<br>
<br>
	S tem zaključujem to točko dnevnega reda.<br>
<br>
	Prehajamo na <b>1. TOČKO DNEVNEGA REDA – DOGOVOR O PRIPRAVI SKLICA 28. SEJE DRŽAVNEGA ZBORA, KI SE BO ZAČELA V PONEDELJEK 13. DECEMBRA 2021.</b><br>
	Novo gradivo k tej točki ste prejeli danes. Iz gradiva izhaja, da na dnevni red 28. seje ne bo uvrščen Predlog zakona o spremembah in dopolnitvah Zakona o organizaciji in financiranju vzgoje in izobraževanja, in sicer, zaradi nespoštovanja kolegija, sprejetega na 122. seji. Odbor namreč ni imel soglasja kolegija za delo po 22. uri. <br>
Kot se spomnite, smo o tem izrecno odločali in takšno dovoljenje oziroma sklep ni bil sprejet. Zdaj, spoštovani kolegice in kolegi, glede na to, da smo sprejeli in že uveljavili to prakso, ki seveda dopušča tudi določena odstopanja, kar smo videli nedavno pri Odboru za zdravje, torej, da se dela do 22. ure, jaz mislim, da je prav, da nespoštovanje odločitev kolegija nekako sankcioniramo. Zdaj, kar se tiče Odbora za zdravstvo, ki ga bodo morda nekateri primerjali.<br>
<br>
<b>2. TRAK: (VP) 12.05</b><br>
<br>
<b>	</b>(nadaljevanje) Tam je šlo za zakon, ki je bil uvrščen na dnevni red na podlagi zahteve za izredno sejo. Vezani smo bili na določene roke in situacija je bila povsem drugačna. Tukaj takšnih okoliščin ni bilo. Ta seja, ki bi potekala v petek v večernih urah, bi lahko bila »komot« nadaljevana, ne vem, danes v dopoldanskem času. In jaz mislim, da ta če kaj, potem moramo vsi skrbeti za to, da se odločitve kolegija spoštujejo, torej tudi odločitve, ki se nanašajo na delovni čas Državnega zbora.<br>
	Jaz predlagam, da se glede na to, se pravi, jaz te točke nisem uvrstil na decembrsko sejo. Predlagam, da se to uvrsti na januar in da se pač obravnava takrat. Ni nobenega razloga za neko hitenje. Sploh glede na to, kar se je dogajalo v petek.<br>
	Odpiram razpravo. Javil se je Matej T. Vatovec.<br>
<br>
	<b>DR.</b> <b>MATEJ TAŠNER VATOVEC (PS Levica): </b>Najlepša hvala, predsednik.<br>
	Jaz mislim, da je vaša odločitev pravilna in jo podpiram. Mislim to, kar se je dogajalo v petek na seji Odbora za izobraževanje, je seveda nek po moje še hujša kršitev kot se je zgodila takrat na Odboru za zdravstvo, ki ste ga omenili, ko se je sprejemal Zakon o dolgotrajni oskrbi. Mi smo šli malo pogledati. Mislim, da je vsaj pet točk poslovnika bilo kršenih na tej seji, od tega, da je bil kršen terminski načrt in sklep kolegija, do tega, da se je onemogočala razprava poslancem, da se je prešlo na glasovanje kljub temu, da razprava ni bila zaključena, kar jasno določa 86. člen poslovnika, da se je v bistvu ukinilo možnost postopkovnega vprašanja ali predloga. Na neki točki pač predsednica enostavno ni več omogočila, da bi kdorkoli sploh še postavil postopkovno vprašanje. Ni bilo, kršen je bil 73. člen poslovnika, ki omogoča prekinitev seje pred odločanjem, če to zahteva vodja poslanske skupine. In nenazadnje tudi možnost obstrukcije je bila v bistvu poslancem odrečena. Tako, da tukaj je šlo za celo vrsto postopkovnih kršitev, kršitev poslovnika in zaradi tega smo tudi, mislim, da je Luka Mesec že v petek napovedal, da bomo poslali neko protestno pismo, kar smo tudi danes storili, vam, predsednik Državnega zbora. To, kar ste se odločili glede gradiva za pripravo sklica decembrske seje je, še enkrat poudarjam, pravilna odločitev. <br>
	Bi pa tukaj rad poudaril še dve stvari. <br>
	Zakoni, sprejeti na tak način, ki mečejo močno senco oziroma močen dvom na to ali so postopkovno ustrezno sprejeti, so lahko potencialno protiustavni. Po 21. členu Zakona o Ustavnem sodišču Ustavno sodišče lahko odloča tudi o tem, kako je bil zakon postopkovno sprejet oziroma obravnavan. In zaradi tega dajemo, smo na vas naslovili dve pobudi in ju sedaj tudi tukaj še v živo, da jo vsi slišimo, ponavljam. In to je to, da pozovete predsednico Odbora za izobraževanje, da iz tega mesta odstopi, in seveda tudi Poslansko skupino Nove Slovenije, ki ji to mesto pripada, da zagotovi poslanko ali poslanca, ki bo bolj kos tej nalogi in ki bo znal voditi odbor skladno s poslovniškimi in predvsem demokratičnimi standardi. <br>
	Kot drugo pa vprašanje ali pa tudi pobuda, kaj bo s to sejo. Zdaj vi ne boste uvrstili zakona na decembrsko sejo, ampak jaz mislim oziroma v poslanski skupini ocenjujemo, da nima izpolnjenih pogojev za kakršnokoli uvrstitev. Jaz mislim, da po 22. uri vsi sklepi in odločitve, ki so bile sprejete, tudi v navezavi na to, kako je bil postopek peljan, niso legitimni, niso skladni s poslovnikom in terminskim načrtom. In bi morali na nek način razveljaviti vse te odločitve in bi se dejansko 24. seja Odbora za izobraževanje morala zgoditi še enkrat. Ker tak način, kot je bila peljana v petek in kako se je nenazadnje tudi glasovalo, kjer sami poslanci koalicije niso vedeli, o čem se glasuje, mislim, da meče neko resno senco dvoma o tem ali je bil ta postopek ustrezen. Če bo ta zakon na tak način in na teh podlagah sprejet, jaz mislim, da se mu mora obetati tudi ustavno presoja ravno v luči 21. člena Zakona o Ustavnem sodišču. Mislim, na neki točki, ko je v bistvu s takšnimi zlorabami <br>
<br>
<b>3. TRAK: (NB) – 12.10</b><br>
<br>
	(nadaljevanje): integriteta Državnega zbora postavljena pod vprašaj, ko si nekaj koalicijskih poslancev s podporo poslanca Narodne skupnosti vzame v roke ne samo v bistvu Državni zbor v celoti, ampak tudi postopke odločanja o tako pomembnih zakonih, govorimo o politizaciji svetov zavodov osnovnih šol, mislim da to ne samo meče slabo luč na našo, ampak daje tudi slab signal ljudem. Mislim, če mi ne spoštujemo več nobenih pravil, Poslovnikov, zakonov, se jaz sprašujem zakaj bi jih potem ljudje v svojem vsakdanjem življenju. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Besedo ima Aleksander Reberšek. <br>
<br>
<b>	ALEKSANDER REBERŠEK (PS NSi):</b> Spoštovani predsednik, hvala lepa za besedo. <br>
	Jaz, zdaj, mi se zdaj tukaj pogovarjamo, pa še pravzaprav sploh ni bil objavljen magnetogram seje odbora in ob vsem tem se mi najprej poraja ena možnost oziroma ideja, da če bomo na tak način, če bo sprejeto, da se ta točka ne uvrsti na sejo, da bo to lahko postala praksa Državnega zbora, da bomo tako kot to počne Levica, prakticirali tudi drugi, seje bomo sklicevali ob osmih zvečer, proceduralno vlekli do 22. ure zvečer in potem ne bomo v tem Državnem zboru morali delati tistega za kar smo, to pa je za sprejemanje zakonodaje. Jaz bom podal pojasnilo. Na podlagi pogovora s predsednico odbora za izobraževanje, znanost in šport gospe Ive Dimic, seja je bila sklicana skladno s Poslovnikom, in terminskim programom, Kolegij v petek ni sprejel sklepa, da se lahko nadaljuje po 22. uri, to je res, tukaj je pa nastala težava in sicer, so poslanci Levice želeli na vsak način preprečiti in to tudi s proceduralnimi predlogi, da bi sejo zavlačevali in da bi bila ura 22. Menim, da gre v omenjenem primeru za izigravanje odločitev kolegija, saj je bilo očitno, da Levica ne želi, da bi postopek glede obravnave zakona zaključili do te ure in to lahko v nadaljevanju pomeni, da lahko na ta način preprečimo obravnavo, kot sem povedal, uvodoma kateregakoli zakona. Lahko te besede potrdim tudi z besedami poslanca Luka Mesca, ki naj bi grozil, da seja ne bo končana, da bomo do nedelje v dvorani, ker imajo oni okrepitev, in da sta prišla dva sveža poslanca, dva spočita poslanca in bodo v tem slogu tudi nadaljevali. Seja se ni prekinila, saj je ravno potekalo glasovanje. Menim, da je popolnoma nedopustno, da je poslanka Sukič med vodenjem seje pride za hrbet predsedujoče, jaz tega še nisem nikjer doživel, sploh v dvorani, po opozorilu predsednice da se naj umakne, ker je vdrla v njen osebni prostor, s težavo zapusti ta prostor. Takšno ravnanje je popolnoma nedopustno, da hodi za njen hrbet. Nekaj podobnega se je pred časom pri vodenju seje zgodilo tudi podpredsedniku Tanku. Menim, da je popolnoma nedopustno, da si poslanci sami jemljejo besedo in vklopijo mikrofone, ker konferenčni sistem seveda to omogoča, predsedujoči pa nima nobene možnosti, klub temu, da izreče ukrep oziroma odvzem besede. Menim, da bi bilo potrebno to točko dnevnega reda uvrstiti na sejo Državnega zbora, za katero je matično delovno telo opravilo obravnavo in jo tudi z glasovanjem zaključila, glasovanje je bilo veljavno, bilo je prisotnih 9 poslancev. Jaz samo upam, da bomo zbrali zdaj dosti razuma in da bo ta točka uvrščena na redno sejo. <br>
	Hvala. <br>
<br>
<b>	PREDSEDNIK IGOR ZORČIČ: </b>Hvala lepa. <br>
	Besedo ima Danijel Krivec. <br>
<br>
<b>	DANIJEL KRIVEC (PS SDS):</b> Hvala za besedo. <br>
	Spoštovani predsednik! <br>
	Tudi sam sem to sejo spremljal v živo, sicer doma preko televizije in moram reči, da kaj takega jaz tudi ne pomnim. Vi sicer govorite o nekem kršenju Poslovnika, ampak kršitve Poslovnika so bile predvsem z vaše strani. Niste spoštovali predsedujočega niti v eni točki in predsedujoči ni praktično nobene kršitve Poslovnika naredil. Je pa res, da ni spoštoval odločitve Kolegija, kar pa je nek dogovor, ki smo ga na Kolegiju sprejemali. So se strinjam lahko. Vse ostala natolcevanja glede kršitev pa so brezpredmetne, tako da je ta seja bila zaključena po Poslovniku, po pravilih, ki veljajo za sprejemanje zakonov in aktov. To delo po 22. uri pa je bilo nek dogovor<br>
<br>
<b>4. TRAK (VI) 12.15</b><br>
<br>
	(Nadaljevanje) na Kolegiju v času prejšnjega mandata in se do nek mere spoštuje. Je pa res, da kadarkoli iz opozicije zaprosite za podaljšanje nikoli nismo temu nasprotovali, pa bi lahko vedno blokirali vaše pobožne želje. Tokrat se je zgodilo, da to ni bilo odobreno. Je pa res, da je bilo veliko časa, da se ta seja zaključi, če seveda v opoziciji ne bi štirikrat vzeli po 45 minut pavze, kar je sicer legitimno, ampak potem ne se sprenevedati, da spoštujete Poslovnik in da želite, da se zakoni normalno obravnavajo. Očitno ne želite in želite samo nagajati. Bilo je tudi nekaj vabljenih na sejo, ki niso dobili odobritve predsednice odbora in so šli mimo protokola, tako da tudi to se bo treba vprašati kdo krši kakšen poslovnik. Tudi to, da si sami poslanci jemljejo besedo brez da predsedujoči da besedo je kršitev Poslovnika. Tudi glede na to, da praktično v redkih primerih je šlo res za poslovniške zahteve v postopkovnih, večinoma pa je šlo za razprave, je tudi to kršitev Poslovnika. Tako da se je treba vprašati kako delati naprej in mogoče sprejeti nek sklep, da ta 22. ura pač ni potrebna, ker je res samo izigravanje nekih postopkov. <br>
	Govorite o politizaciji svetov zavodov. Tudi sedaj posamezne člane svetov zavodov imenujejo ustanovitelji in tako bo ostalo tudi vnaprej. Tudi amandma odbora je bil sprejet, ki je govoril o tem, da se uravnoteži zadeva na razmerje 3:3:3, pa je to v medijih še vedno komunicirano v napačni smeri. Tako da jaz pričakujem od predsednika, da mogoče spremeni svojo odločitev in uvrsti zadevo na decembrsko sejo, ker izpolnjuje vse poslovniške določbe, da se pa resno na enem posvetu pogovorimo o tem delu po 22. uri. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Tina Heferle ima besedo. <br>
<br>
<b>	TINA HEFERLE (PS LMŠ):</b> Hvala lepa. <br>
	Lep pozdrav vsem! <br>
	Spoštovani kolegi iz koalicije, nehajmo se sprenevedati. Petkova seja za šolstvo je bila v posmeh naši hiši, v posmeh demokraciji in v bistvu več kot se je kršilo na tisti seji se praktično ne da kršiti. Ne gre za to, da je bil na Kolegiju predsednika Državnega zbora sprejet nek dogovor, tako kot je sedaj gospod Krivec želel predstaviti, ampak gre za to, da je bil na Kolegiju sprejet sklep. To je akt, ki ima pravno veljavo in je zavezujoč. In v tem sklepu je bilo z večino vodij poslanskih skupin sprejeto, da Odbor za šolstvo za petek 3. decembra nima dovoljenja delati po 22. uri. In kdor je gledal, kolega Reberšek ne rabimo nobenega magnetograma, jaz sem si sejo dvakrat ogledala, zapisala posamezne izjave vaše kolegice Ive Dimic s katerimi je kršila, neposredno kršila poslovniška določila, tako da ne rabimo nobenega magnetograma in nehajmo se sprenevedati. Kdor je gledal petkovo sejo je lahko videl, da ste si kolegi iz koalicije prisvojili Državni zbor, prisvojili ste si Odbor za šolstvo in pred očmi vse javnosti teptali prav vse demokratične vrednote, ki jih imamo. To je dejstvo in nehajte se sprenevedati. Vse kar se je dogajalo po 22. uri nima legitimnosti na tisti seji. Je nima. In v LMŠ zagovarjamo stališče, da zakon kakršnega ste si ga izglasovali, vsi ti amandmaji ali karkoli že se je dogajalo po 22. uri nima legitimnosti, ker ko se enkrat krši postopek v fundamentu v nekih osnovah, potem lahko govorimo o najhujših krštivah. In na sodišču, ko sodišče ugotavlja kakšne kršitve postopkovne gre za najhujše kršitve in odpravi zadeve. In enako bi moralo biti sedaj tukaj s tem odborom. Odbor, ki se je odvil v petek glede te točke bi se moral odpraviti, spraviti s sveta in opraviti vse še enkrat. Kolega Vatovec je lepo naštel kršitve vse, ki jih je gospa Iva Dimic storila na odboru, od tega, da ni dala besede za razpravo, do tega da je govorila, da jo zavezuje  <br>
<br>
<b>5. TRAK: (SC) – 12.20</b><br>
<br>
<b>	</b>(nadaljevanje) terminski plan Državnega zbora, potem je pa demantirala in ne upoštevala sklepa torej akta, ki ga je Kolegij Državnega zbora sprejel. Vam bom povedala kolega Reberšek, da se ne boste sprenevedali. Terminski plan programa dela Državnega zbora za mesec december smo sprejemali, ste sprejemali jaz nimam glasovalne pravice na kolegiju ste sprejemali 5. novembra na 120. seji kolegija. Ko je predsednik dal na glasovanje odločanje o tem terminskem planu naj samo za javnost povem tukaj imam ta akt, o katerem ste glasovali vodje poslanskih skupin in na terminskem planu piše na koncu preden se konča ta akt piše čas zasedanj Državni zbor in njegova delovna telesa zasedajo v času od 8. do 22. ure, kolegij predsednik Državnega zbora lahko določi tudi drugačen čas zasedanja. In vaša kolegica Dimic je postopala do takrat popolnoma legitimno, zaprosila je Kolegij Državnega zbora za podaljšanje dela njenega odbora po 22. uri, kar ni bilo izglasovano. Ergo pomeni, da ji je Kolegij predsednika izrecno prepovedal delovati po 22. uri in glej ga zlomka na tej seji kolegija 5. novembra glede tega terminskega plana, o katerem sedaj govorim so glasovali za sprejem takega terminskega programa Desus, Narodne skupnosti, SNS, SMC, NSi – kolega Reberšek -, SDS in Levica. Ne se sprenevedati, da niste vedeli, da gospa Iva Dimic ne sme odbora peljati po 22. uri. To, kar se greste je sprenevedanje. Druge kršitve, ki jih je kolegica opravila. Ona je ves čas govorila tukaj imam zapisane njene izjave, ker še ni magnetograma. Mi smo poslanci 24 ur na dan in se je sklicevala jaz lahko delam tudi po 22. uri kaj pa vsi strokovni sodelavci, ki ste jim kršili delovnopravne pravice? Kršili ste delovnopravno zakonodajo vsem zaposlenim v Državnem zboru. Na odboru ne sedijo samo poslanci, ampak še strokovni sodelavci. Tretja kršitev ali pa ena izmed v fazi glasovanja ni postopkovnih predlogov. Lepo vas prosim osnova je, da se postopkovni predlog vedno da, ko ga poslanec želi in moj kolega Aljaž Kovačič ni mogel niti obstrukcije napovedati, ker mu gospa Dimic ni dala besede vemo pa, da se obstrukcija lahko napove kadarkoli seja poteka pri posamezni točki ali pa za celo sejo. Ni mogel vzeti pavze pred glasovanjem, kar mu tudi Poslovnik omogoča. Ne se sprenevedati gre za hude, enormne kršitve, ki si jih je vaša kolegica v petek dovolila in je spravila Državni zbor v eno tako zelo čudno situacijo konec koncev tudi predsednika Državnega zbora je spravila v zelo čudno situacijo, nehvaležno, ker jo je sam pozival naj, vendarle spoštuje sklep, ki ga je tudi njen šef poslanski sprejel. Take kršitve, ko smo jim bili priča bi terjale tudi kakšne druge sankcije zoper to poimensko poslanko, zoper gospa Ivo Dimic tudi kakšne druge sankcije ne samo to, da se zakon ne uvrsti na decembrsko sejo. Še enkrat, po našem mnenju zakon ne izpolnjuje temeljnih pogojev, zato da se ga sploh obravnava na seji Državnega zbora na plenarni seji. Še enkrat se mora opraviti druga obravnava na matičnem delovnem telesu, kjer bo zadoščeno vsem formalnim pravilom igre ne pa, da si vi prisvajate delo Državnega zbora na način kot si ga, da dajete v nič Kolegij Državnega zbora, dajete v nič vodje poslanskih skupin, ki so odločili z večino. Skratka, vi ubijate demokracijo vsem pred očmi. Verjemite, da so to državljani videli. Zanalašč sem bila malo daljša, ker je treba pojasniti kaj vse ste grešili, kaj vse ste dali <br>
<br>
<b>6. TRAK: (SB) – 12.25</b><br>
<br>
	(nadaljevanje) temeljen postulate demokracije in kolegica si ne zasluži biti več predsednica odbora, ker ni dorasla funkciji, očitno ni dorasla funkciji. Ves čas kdor je spremljal je pa lahko videl, da je bila ves čas na telefonu in izpolnjevala neka navodila ne vem koga. Ampak kar se je dogajalo je nesprejemljivo.<br>
<br>
<b>	PREDSEDNIK IGOR ZORČIČ:</b> Hvala lepa. <br>
	Še kdo? Matjaž Han, pa potem Matej T. Vatovec.<br>
<br>
<b>	MATJAŽ HAN (PS SD):</b> Hvala lepa, predsednik za besedo.<br>
	Spoštovane kolegice in kolegi! <br>
	Tu kar se nam je dogodilo v petek se nam dogaja že v zadnja pol leta kar pogosto. Imam občutek, da nekateri predsedujoči, predsedniki, predsednice na zelo svoj samovoljen način vodijo seje, ki pa so daleč od nekega demokratičnega vodenja. No, jaz ponorim, v sebi notri, ne tako, ko mi reče, ko je zdaj najbolj znan izgovor predsednika, če ga opozoriš kot poslanec na odboru, »ne, ne, jaz vodim sejo in jaz razlagam Poslovnik.« In to se nam dogaja, pa naj bo pri vabljenih, vem, da to v Poslovniku piše, ampak, če ti tekmuješ koliko boš bolje pohvaljen po seji, da si to vendarle odpeljal bolj na trdo in da nisi dajal besede in da si spravil skozi dnevni red, potem smo daleč od demokracije, dragi moji, potem se začenjajo tudi, ne bom rekel pavze 45 minut, ker se enostavno drugače opozicija ne more več na nek način boriti s predsedujočim. Eni, govorim, ker je to zdaj postalo problem, eni skačejo v besedo, eni komentirajo, eni ne pustijo do besede kolegom in jaz ne bi rekel, tukaj bi vzel, ne vem, ne gre se za to, da ona ni sposobna voditi, Iva, da ni sposobna, ampak v bistvu gre za način vodenja sej, ki so se verjetno v koaliciji in podporniki, ki jih podpirajo dogovorili kako bodo, kako na tak način demokracijo počasi spraviti iz teh miz. Tako, da jaz mislim, če bo tako šlo naprej bo prišlo res do kakšnega pretepa v Državnem zboru, jaz sem tudi gledal, saj to ni bilo gledljivo ali z ene ali z druge strani, da se razumemo. To ni bilo gledljivo. In kaj si bodo ljudje mislili o politiki? Eni so skakali, drugi so se drli, to je bilo za znoret, oprostite za znoret. In to se zdaj že dogaja, saj prejšnja sobotna seja za zdravstvo je bila podobna, ista, ampak zgleda, da predsednik eden iz ene sobe pokliče do konca je treba zdržati kolikor stane, gremo nima veze, demokracijo stran, če ni, potem pokličejo še poslance iz ne vem kje potem pridejo, da lahko roko dvignejo, ko jih sploh na seji ni. Misim, če si tako predstavljamo demokracijo in jaz pozdravljam, predsednik, da vsaj to narediš, to je minimalno kar lahko narediš, mislim, da druge pristojnosti ti nimaš…<br>
<br>
<b>	PREDSEDNIK IGOR ZORČIČ:</b> To je maksimalno kar lahko naredim.<br>
<br>
<b>	MATJAŽ HAN (PS SD):</b> To je maksimalno kar lahko narediš. Mi lahko zdaj zahtevamo odpoklic poslanca, tisto, drugo, to gre za glasovanje, nič iz tega ne bo. Ampak, gospe in gospodje, zamislite se tisti, ki to delate, res se zamislite.<br>
<br>
<b>	PREDSEDNIK IGOR ZORČIČ:</b> Hvala lepa. <br>
	Besedo ima Matej Vatovec.<br>
<br>
<b>	DR. MATEJ TAŠNER VATOVEC (PS Levica):</b> Par odzivov mogoče. Rečeno je bilo, gospod Reberšek je rekel, da je to slaba praksa za naprej. Slabo prakso ste vi vzpostavili, kot je rekel Matjaž, s tem, ko nekateri predsedujoči recimo tudi podpredsedniki Državnega zbora prekinjajo poslance med razpravami, med stališči in ne dajejo postopkovnih, posegajo med razpravami ali pa komentirajo po razpravah in podobno na odborih. Slaba praksa je tudi to, da sklicujete odbore zvečer ob petkih. Gospod Reberšek je rekel: »Ja, lahko bi potem sklicali odbor ob 5., 6. zvečer.« Pa saj to počnete ves čas. Koalicijski predsedniki odborov sklicujejo seje, ki jim niso po godu točno ob takih urah. Poleg tega in tisto kar je ključno, pa me veseli, da je kolega Krivec v bistvu priznal, da je res prišlo do kršitve terminskega načrta, ampak ta terminski načrt, /Oglašanje iz klopi/…<br>
<br>
<b>7. TRAK: (VP) 12.30</b><br>
<br>
<b>	</b>(nadaljevanje) Rekel si dogovora, Dani, dogovora. Ampak to ni dogovor. Terminski načrt … / oglašanje iz dvorani/ Terminski načrt je akt, ki ga ta Kolegij predsednika Državnega zbora sprejme z glasovanjem. Ni to noben dogovor. In v teh terminskih načrtih na koncu vedno piše, da zasedanja potekajo do 22. ure, lahko pa se kolegij odloči, da poteka drugače. V tem primeru je predsednica odbora dala prošnjo, da bi potekalo drugače, ampak je ta kolegij z večino to zavrnil. In še tukaj poudarjam za tiste predvsem, ki nas gledajo, specifika kolegija, in to je njegova tudi teža, je, da odloča z večino, ampak ne večino članov Kolegija predsednika Državnega zbora, ampak uteženih poslanskih glasov, se pravi 46. Vsak vodja poslanske skupine oziroma njegov predstavnik šteje toliko kot ima poslancev pod sabo. In zato ne gre jemati teh sklepov kar tako zlahka kot neke dogovore in ne vem kaj, ampak so to sklepi, ki so sprejeti z reprezentativno večino poslancev v Državnem zboru. Zato imajo tudi neko posebno težo. In jih kar tako zamahniti z roko, mislim, da ni dostojno. To je prva stvar.<br>
	Druga stvar pa, ko se govori o tem, da je pač to nujno izpeljati. To je bil tudi argument predsednice odbora. Ni res. Poglejte, kaj se je zgodilo z Zakonom o igrah na srečo, ki je vladni zakon, ki ni bil izpeljan do konca, ker se je predsednik Odbora za finance odločil, da pač bo takrat sejo prekinil in da se bo obravnavala januarja. Tako, da tu ni, nobenih argumentov nimate na svoji strani, razen tistega, kar je Matjaž rekel – pač pride nek »befel«, neko navodilo, da je treba to stvar izpeljati do konca, in se gre onkraj vseh demokratičnih standardov. In to se je zgodilo v petek. Predsednica odbora, jaz sem videl, da ji je bilo sicer zelo nelagodno, je prekršila enih štiri, pet členov poslovnika in izpeljala ta postopek, po naši oceni, nelegitimno in v nasprotju s poslovnikom. In to je hujša kršitev, ne samo poslovnika, ampak je tudi hujša kršitev nekih osnovnih demokratičnih načel. Mislim, kaj pa je funkcija poslanca Državnega zbora? In Državni zbor je najvišje zakonodajno telo v tej državi in z vidika delitve oblasti tudi eno najpomembnejših. Pač prva je ta, da razpravlja, in potem je ta, da odloča. Možnost razprave je bila na tej seji v petek odrečena. Predsednica sama je na neki točki rekla, da sta bila res še dva prijavljena k razpravi, ampak ju je kar preskočila in prešla na glasovanje. To so konkretne kršitve določb poslovnika. In jaz mislim, da se tu ne morete izmikati temu. <br>
	Jaz vem, da formalnih nekih načinov, da se to sejo prekliče, nimamo. Mislim pa, da je nedostojno in nespodobno, da se na tak način te stvari pelje. In če ne drugo, jaz predlagam, da se pač te točke ne uvrsti na naslednje seje oziroma bomo skušali najti način, da se preloži vsakič. Mislim, imamo eno izkušnjo iz prejšnjega mandata, ko smo predlagali priznanje Palestine, ki nikoli ni prišlo na dnevni red katere od sej Državnega zbora. Tako, da tu možnosti so. In tukaj apeliram tudi na vas, predsednik Državnega zbora - če se pač odločite ne dati te zadeve na gradivo za pripravo sklica seje, je pač tudi ne bo. Mislim pa, da res na tak način bomo, mislim, si sami sebi kopljemo jamo. In ni čudno, da imamo tak odziv javnosti do dela.<br>
	Zdaj, kar se pa tiče teh očitkov, da je pač šlo za več kršitev poslovnika s strani udeležencev. Mislim, prvič, to je odziv na to, kako se seja vodi. Jaz ne vem, kako lahko pričakujete, če te nekdo tepta, da kar mirno dvigneš roke ali kaj. Drugo pa ja, bil je filibuster, pač namen je bil, da se pač tega zakona ne sprejme. Ker ta zakon je slab, mu nasprotuje 80 % zaposlenih v izobraževanju, mu nasprotujejo sindikati, javnost, mislim, da ste lahko slišali tudi odzive na samem odboru. Tako, da to je znotraj poslovniških okvirov vse legitimno. Tako, da tu ne morete očitati, da je šlo za kršitve poslovnika. Pač pavzo lahko vsakdo vzame, to je v poslovniku zapisano. In ne vem, po kakšni interpretaciji bi lahko bila to kršitev poslovnika. In v takih primerih, ko gre za tako slabe zakone, mislim, da je to tudi legitimno orodje, ki ga je potrebno uporabiti.<br>
<br>
	<b>PREDSEDNIK IGOR ZORČIČ: </b>Hvala lepa.<br>
	Besedo ima … Na hitro replika.<br>
<br>
	<b>DANIJEL KRIVEC (PS SDS): </b>Na hitro.<br>
	Jaz nisem govoril o terminskem planu in o nobenih kršitvah, jaz sem rekel, da sklep kolegija ni bil spoštovan, in to se strinjam s predsednikom. <br>
<br>
<b>8. TRAK: (SC) – 12.35</b><br>
<br>
<b>	</b>(nadaljevanje) Ostalih kršitev ni govora, nobena poslovniška zadeva s strani Ive Dimic ni bila kršena. <br>
	Ne vem zakaj ves čas govorite o sklicih v poznih večernih urah. Odbor je bil sklican ob 14. uri in je imel dovolj časa, da vi v svojem času, ki ste ga imeli na voljo parlamentirate, razpravljate in tako naprej. Jaz vam nisem narekoval, da vzamete štirikrat po 45 minut pavze za stvari, ki so bile dokaj jasne pri prejšnjih zakonih. Sedaj ste sami priznali, da je bila želja nagajanje in blokiranje nekega odbora tako, da tukaj se boste morali sami vprašati. Glede kršitev. Jaz sem govoril glede kršitev, ki ste si jih privoščili takrat, ko ste postopkovne dajali pa to niso bili postopkovni, ko ste besedo jemali pa vam predsednica ni dala do trenutka nekje do 10 ure je vsa zadeva potekala dokaj normalno, v nadaljevanju pa ste izigravali vse poslovniške možnosti.  <br>
<br>
	<b>PREDSEDNIK IGOR ZORČIČ: </b>Hvala lepa. <br>
	Besedo ima Aleksander Reberšek. <br>
<br>
	<b>ALEKSANDER REBERŠEK (PS NSi): </b>Hvala lepa, predsedujoči za besedo. <br>
	Še enkrat od začetka. Odbor je začel s svojim delovanjem ob 14 uri, eni odbori začnejo prej, eni odobri začnejo kasneje, terminski plan je poln, zaseda se cele dneve, veliko je sklicanih odborov in ne vem v čem je tukaj sedaj pravzaprav sploh problem. Povejte mi kdaj bi vi razpravljali kdaj bi vi zasedali po 22 uri očitno v Levici ne bi razpravljali oziroma zasedali. Na neki način se mi zdi z vami brez zveze polemizirati, zaradi tega, ker vi ste rojeni za govorjenje, rojeni ste za izkoriščanje tega sistema. To ste dokazali tudi z dejanji in vi teh dejanj, ki sem jih prej navedel niti niste zanikali se pravi bom povedal še enkrat Luka Mesec je povedal poglejte, prišla sta dva nova spočita poslanca in mi bomo tukaj do nedelje zvečer. To je izkoriščanje Poslovnika s strani Levice. Povejte iskreno namen je bil, da to sejo povlečete do 22 ur, niste imeni nobenih argumentov, niste imeli večine in potem ste polemizirali oziroma prestavljali to sejo s pavzami. Naj povem, da Iva velja za zelo dobro predsednico, v preteklosti ni bilo nobenih težav z njene strani dokler na tej seji niste začeli noreti. Celo prosila vas je večkrat, da se menite kot odrastli, saj ste odgovorne osebe in da v mirnem demokratičnem tonu tudi to zaključite. To, še enkrat poudarjam, kar se je dogajal v petek na Odboru za izobraževanje tisti, ki meni ne verjame vse besede so popolnoma odveč naj si pogleda posnetek, ki je javno dostopen na TV3 in jaz javno obsojam to, kar se je dogajalo. Načrtno zavlačevanje večkrat napovedane, da bo nekdo sejo obstruiral. Kako lahko trikrat obstruiraš sejo mi sedaj ni jasno. Jemanje besede. Vsak, ki je imel 5 minut časa si je vzel besedo, prižgal si je mikrofon, celo tapkali so po mikrofonu, slišali so se glasovi, da smo fašisti, skakali so v Državnem zboru in poslanci kot sem že povedal so hodili za mesto predsedujoče zadaj z hrbet in pa poleg vsega tega vpitje in pa vpitje enega čez drugega. Še enkrat, posnetki so javno objavljeni, lahko si ga tudi pogledate. Te posnetki so podobni tistim, ki jih vidimo na večni poti na naslovu večna pot 70 in ne tisti, ki bi morali biti na Šubičevi 4. Vam pa, gospod Zorčič, ker ste prvi med nami osebno predlagam, da v izogib tega, da ne bo več prihajalo do takšnega cirkusa, da sprejmemo neki pravilnik, da sprejmemo neki zakon o testiranju poslancev na psihoaktivne substance. S tem bi rešili zelo veliko problemov v tem Državnem zboru. Za zaključek seja je bila sklicana skladno s Poslovnikom in terminskim planom. Jaz vas, gospod Zorčič, lepo prosim, da predlagam, da se ta točka dnevnega reda uvrsti na decembrsko sejo v izogib vsega pa bi vselej predlagal, da enkrat določimo ali delamo po 22. uri ali ne delamo po 22. uri. Jaz s tem nimam težav delati po 22. uri, delal sem v proizvodnji na tri izmene in sem lahko tukaj cele noči sem temu navajen. Levica pa pač ne vem ponoči ne more delati ne vem zakaj, ampak to je njihov problem. V glavnem želim povedati vas lepo prosim, da to točko uvrstite na sejo dnevnega reda. <br>
Hvala lepa. <br>
<br>
<b>9. TRAK: (TB) – 12.40</b><br>
<br>
<b>PREDSEDNIK IGOR ZORČIČ:</b> Hvala lepa, kolega Reberšek.<br>
Ne mi govorit o pravilnikih, če se potem sami vaši predsedniki ne držijo tega, kar sprejemamo tu. Tako da, glejte, zdaj pa, zdaj pa nekaj. Jaz mislim, da tista seja ni bila nikomur v ponos. Slišali smo, da je šlo tudi za filibuster, to pomeni izkoriščanje poslovniških možnosti. Se pravi, tudi način izpeljave seje je bil tudi za predsednico zahteven, ampak dejstvo je, da mi smo sprejel odločitev, da se do 22. ure zaključi in se ni zaključilo. Zaradi tega, mislim, da je potrebno sprejet nek ukrep in to je ta, da zadeve ne uvrstimo na decembrsko sejo.<br>
Zdaj pa, vsi ste seznanjeni s tem, da je bilo tam zaprošenih za, ne vem koliko, mislim, da štirje odmori po 45 minut, če sem prav informiran, niti nimam vseh podatkov. Skratka, zadeva se je tudi zavlačevala, v tem smislu, ampak, veste, to je na koncu koncev tudi na predsedniku vsakega odbora, da ugotovi ali bo takšne manevre dovolil in do kakšnega obsega. Jaz vam povem, da jaz nisem naklonjen takšnemu vodenju seje in, glejte, zdaj smo pri 1. točki – dogovor o pripravi sklica 28. seje Državnega zbora. Jaz sem dovolil, da nekoliko širše razpravljate in poveste to, kar mislite, o dogajanju na petkovi seji, bom pa zdaj začel počasi tudi to razpravo omejevat. Jaz prosim, da se osredotočite na to sejo. <br>
Zdaj, seznanjeni ste, jaz tega ne bom dal na decembrsko sejo. Kar se tiče pa očitkov, ki jih slišim, v zvezi s tem, da naj bi prišlo do hudih kršitev Poslovnika, v zvezi s tem pa predlagam, da se dobimo enkrat na enem zaprtem posvetu in tudi predebatiramo oziroma pregledamo, kaj se je točno dogajalo oziroma ali je bilo to v katerem delu tako problematično, da bi morali sprejet kakšne konsekvence. Zdaj, Poslovnik ne predvideva razveljavitve seje odbora oziroma ponavljanja, ampak, ne vem, glejte, mogoče bi bilo prav, da se usedemo tudi s službami in da pregledamo te zadeve.<br>
Besedo ima Tina Heferle.<br>
<br>
<b>TINA HEFERLE (PS LMŠ):</b> Ja, jaz se moram še enkrat oglasit.<br>
Predsednik, glede na to, da je tudi kolega Reberšek, pa že prej, gospod Krivec, povedal nekaj neresnic, pa moram reagirat. Kolega Reberšek pravi, da je gospa Iva Dimic delovala odgovorno, Krivec pa je rekel, da sploh ni nobene druge kršitve, razen tega, da je delovala po času 22. ure. Zdaj, kolega Reberšek, po Poslovniku kolegij odloča o času trajanja seje Državnega zbora in ta kolegij je odločil, da tista seja ne sme delovat po 22. uri. To je evidentna kršitev in ko gre za neke nujne zakone, smo v opoziciji, tudi v LMŠ, večkrat že pokazal, da seveda smo pripravljeni delat tudi pozno v noč, do jutranjih ur. Pri PKP-jih je bilo to zelo jasno. Sodeloval smo zelo aktivno, v vseh razpravah, tudi ob treh, štirih zjutraj. <br>
Ko gre pa za tako, praktično bana…, mislim, nek zakon, ki je pač še eden v vrsti koalicijskih poskusov, kjer se družbeno področje politizira, govorim o šolstvu, je pa pač tudi demokratično orodje, to pa tudi vam, gospod predsednik, da v skladu s Poslovnikom, ki omogoča pri posamezni točki, vsaki poslanski skupini posebej, zahtevati 45 minut pavze pred odločanjem, smo si pač v opoziciji dovolili uporabiti tudi to demokratično orodje. S tem ni nič narobe, s tem nismo ničesar kršil, ampak smo samo želel preprečit sprejem nekega škodljivega zakona, ki mu nasprotuje celotna stroka in ne se sprenevedat, da smo mi karkoli kršil, ker ste vi, v fundamentu, kršil in potem je kršitev na kršitev in je izpadel v petek cel kaos in ko kolegica Dimic ni dajala več besed, ne za razpravo, ne za postopkovne predloge, ne za odreditev pavze pred glasovanjem, ne za to, da bi moj kolega Aljaž Kovačič, napovedal obstrukcijo seje, pač ni dajala besede, ja kaj je pa preostalo drugega poslancem, kot da so pritisnili na svojo lastno odgovornost tisti gumb za mikrofon in jo prosili, da naj jim vendarle da besedo.<br>
To je tisti minimum od demokracija, ki bi ga morali imet v naši hiši, pa ga je gospa Iva Dimic kršila v vseh osnovah in ne se zdaj sprenevedat, da kdo krši, kdo ne,<br>
<br>
<b>10. TRAK: (NB) – 12.45</b><br>
<br>
	(nadaljevanje): kdo želi delati po 22., kdo ne, pa kdo želi biti poslanec 24. ur pa kdo ne. spoštovani, v imenu tega člena na katerega se je sklicevala Iva Dimic, 282., da med sejo razlaga Poslovnik predsedujoči, ja v imenu tega člena pa v imenu tega kar vi danes govorite, žal ni dovoljeno prav vse teptati prav vse vrednote na katerih stoji ta hiša demokracije, no, lepo vas prosim. In še enkrat, kdor je gledal je videl kje so se začele kršitve, zaradi česa se je vnela debata in zaradi česa ali zaradi koga so poslanci bili primorani, ker so bili drugače ignorirani in teptani v njihovih pravicah, so pač bili primorani kršiti Poslovnik in pritisniti gumb za govor, da se jih je sploh slišalo, ker gospa Iva Dimic je šla kot fjakarski konj, brez vsega na glasovanje, na glasovanje, itn. Mislim, kar se si dovolili v petek, ni v ponos nikomur, še najmanj pa Državnemu zboru. <br>
<br>
<b>	PREDSEDNIK IGOR ZORČIČ: </b>Hvala lepa. <br>
	Še kdo? Brane Golubović. <br>
<br>
<b>	BRANE GOLUBOVIĆ (PS LMŠ):</b> Hvala predsednik. <br>
	Tako kot je bilo že rečeno, v LMŠ podpiramo, da se točka z decembrske seje prestavi na eno od naslednjih sej. Samo še to bi rekel pri vsem tem. To kar se je dogajalo nekaj minut po deseti oziroma se je začelo dogajati nekaj minut po deseti, je bila posledica kršenja sklepa tega kolegija, da se bo delalo po 22. uri. Do takrat je seja potekala relativno mirno in ja, tisti ki tega ne razume, opozicija lahko uporabi vse vzvode, ki jih ima na voljo s Poslovnikom Državnega zbora. In če je to odmor 45 minut, je to odmor. In ko je bila ura deset, bi morala predsednica odbora prekiniti sejo in jo nadaljevati danes zjutraj mogoče. In še nekaj bi tukaj rekel. Ne gre za zakon od katerega bi bilo karkoli močno odvisno. Če ste ga prebrali in jaz verjamem, da ste ga, se bo, se pravi, sprememba svetov zavoda uvedla šele z novim mandatom sveta zavoda, evidence šele z 2024, kar pomeni, da dejansko nič ne bi bilo zamujenega. In moje vprašanje predsednik, ki ga moramo na zaprtem delu pa sigurno odgovoriti si na njega je to, ali sklepi Kolegica predsednika Državnega zbora veljajo za poslance in jih bodo poslanci spoštovali tudi, če se z njimi mogoče ne strinjajo ali ne, da ne bi izgubljali časa z nekim odločanjem tukaj, ker redko se zgodi, da opoziciji uspe prepričati nekatere iz koalicije, da glasujejo, da mogoče v petek po deseti uri zvečer se ne dela pri zakonu, ki ni tako pomemben in se ga lahko tudi januarja obravnava. Ta del moramo na zaprtem delu. Se pa strinjamo, predstavitev in da se o vsem pogovori na enem posvetu tega. Je pa to, ne vem no, ko nehamo pravila spoštovati, stvar ki ni dobra oziroma tlakujemo pot nekam kjer resnično ni dobro, da bi pristali. <br>
	Hvala. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Zaključujem razpravo. V skladu z napovedanim dogovorom bom pripravil sklic 28. seje Državnega zbora. <br>
<br>
	s tem zaključujem to točko dnevnega reda. <br>
	<br>
	Prehajamo na <b>2. TOČKO DNENVEGA REDA – TERMINSKI PROGRAM DELA DRŽAVNEGA ZBORA ZA JANUAR-FEBRUAR 2022.</b><br>
	Novo gradivo k tej točki ste prejeli danes. Kot sem že povedal pri prejšnji točki, je na terminskem programu tudi Predlog zakona o spremembah in dopolnitvah Zakona o organizaciji in financiranju vzgoje in izobraževanja. Seveda pat o ne izključuje tega kar sem napovedal, da se v zvezi s tem posvetujemo in pregledamo ali je potekalo tako kot bi moralo potekati, čeprav ne na najbolj dostojen način. <br>
	Želi še kdo tukaj besedo? Ugotavljam, da ne. Zaključujem razpravo. <br>
<br>
	Na glasovanje dajem naslednji predlog sklepa: »Sprejme se terminski program Državnega zbora ja januar-februar 2022.« Glasujemo.<br>
	Kdo je za? (SMC, DeSUS, SNS, Narodnosti, NSi, SDS.) <br>
<br>
<b>11. TRAK (VI) 12.50</b><br>
<br>
	(Nadaljevanje) Ugotavljam, da je terminski program sprejet. <br>
<br>
	S tem zaključujem to točko dnevnega reda. <br>
<br>
	Prehajamo na <b>3. TOČKO DNEVNEGA REDA – OKVIRNI TERMINSKI PROGRAM DELA  DRŽAVNEGA ZBORA ZA MAREC 2022.</b><br>
	Novo gradivo ste prejeli danes. Želi kdo besedo? Brane Golubović.<br>
<br>
<b>	BRANE GOLUBOVIĆ (PS LMŠ):</b> Predsednik, jaz res pozivam vse kolegice in kolege, da si preberejo to gradivo. Na koncu piše, da se dela do 22. ure, da ne bomo imeli potem spet težav.<br>
<br>
<b>	PREDSEDNIK IGOR ZORČIČ:</b> Tako je. To je na mestu. Namreč, mi smo tudi v letnem programu do konca mandata sprejeli pač ta časovni okvir, zato bomo v zvezi s tem odločali še večkrat. <br>
	Zaključujem razpravo. <br>
<br>
	Na glasovanje dajem naslednji predlog sklepa: »Sprejme se okvirni terminski program Državnega zbora za marec 2022.« Glasujemo. <br>
	Kdo je za? (SMC, Desus, SNS, Narodnosti, NSi, SDS.)<br>
	Ugotavljam, da je sprejet.<br>
 <br>
	S tem zaključujem to točko dnevnega reda. <br>
<br>
	Točka <b>RAZNO.</b> <br>
	Še kaj drugega, poleg tega kar je bilo…? Ugotavljam, da ne. Zaključujem razpravo. <br>
<br>
	S tem zaključujem to točko dnevnega reda in 123. sejo Kolegija. <br>
<br>
<b>Seja Kolegija je bila končana 6. decembra 2021 ob 12.52.</b>