<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">34. nujna seja</font></b><br>
<br>
<b><font size="4">(15. december 2021) </font></b><br>
</p></div><br>
<b><font size="4">Sejo je vodila Monika Gregorčič, predsednica odbora. </font></b><br>
<b><font size="4">Seja se je začela ob 8.25. </font></b><br>
<br>
<b><font size="4">1. TRAK: (NM) </font></b><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Pričenjam 34. nujno sejo Odbora za zunanjo politiko.</font><br>
<font size="4">	Ob začetku seje vas kot običajno vljudno naprošam, da upoštevate zdravstvena napotila, vzdržujete predpisano razdaljo in nosite zaščite maske.</font><br>
<font size="4">	Obveščam vas, da so danes opravičeno odsotni z današnje seje mag. Meira Hot in gospod Matjaž Nemec iz Poslanske skupine SD, gospod Nik Prebil in gospa Lidija Divjak Mirnik iz Poslanske skupine LMŠ ter mag. Alenka Bratušek iz Poslanske skupine SAB ter gospod Zmago Jelinčič Plemeniti iz Poslanske skupine SNS. Na seji pa danes s pooblastili sodelujejo: gospod Jože Lenart nadomešča gospoda Marjana Šarca iz Poslanske skupine LMŠ in gospod Bojan Podkrajšek iz Poslanske skupine SDS nadomešča gospo Evo Irgl.</font><br>
<font size="4">	Pozdravljam ponovno vse prisotne na seji. In prehajamo na </font><b><font size="4">določitev dnevnega reda</font></b><font size="4"> seje odbora. S sklicem seje ste prejeli predlog dnevnega reda. In ker nisem prejela predlogov za njegovo spremembo, je določen takšen dnevni red, kot je bil posredovan s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – POBUDA ZA SKLENITEV MEMORANDUMA O SOGLASJU MED VLADO REPUBLIKE SLOVENIJE IN VLADO ZDRUŽENIH DRŽAV AMERIKE O FULBRIGHTOVEM PROGRAMU IZMENJAV.</font></b><br>
<b><font size="4">	</font></b><font size="4">Gradivo k tej točki ste prejeli. In besedo za dodatno obrazložitev dajem dr. Mitji Slavincu, državnemu sekretarju na Ministrstvu za izobraževanje, znanost in šport.</font><br>
<font size="4">	Izvolite.</font><br>
<br>
<b><font size="4">	DR. MITJA SLAVINEC: </font></b><font size="4">Hvala lepa, gospa predsednica. Poslanke, poslanci, vsi ostali zbrani.</font><br>
<font size="4">	Fulbrightove štipendije so mednarodni program prestižnih in elitnih štipendij za doktorski študij in izmenjavo raziskovalcev, ki se je pričel leta 1946 na predlog senatorja Fulbrighta. Slovenija je pa zraven od leta 1993. Ker je obstoječi memorandum pred potekom, moramo sprejeti drugega za 5 plus 5 let. In do sedaj samo v informacijo je sodelovalo preko 400 udeležencev, nekaj več na slovenski strani kot na ameriški. Večino sredstev zato prispevajo Združene države Amerike, del pa tudi vsaka država, ki v tem programu sodeluje. In zdaj osnutek tega memoranduma je praktično enak, kot je bil tisti izpred 10 let. Prav tako ni nobenih dodatnih finančnih obveznosti. Glede izbora pa se bo formirala dvostranska komisija z naše in ameriške strani, ki bo potem izbirala in spremljala ta izbor. Toliko na kratko. Če bodo pa še kakšna vprašanja, pa bom z veseljem poskušal odgovoriti. Vsekakor pa se priporočam, da ta memorandum podpremo in da ga z vašo podporo seveda potem tudi naprej izvajamo, saj gre, kot sem že izpostavil, za pomembno mednarodno izmenjavo in pa seveda tudi določen ugled in prestiž, da je Slovenija v tem mednarodnem programu zraven.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa dr. Slavincu za to dodatno obrazložitev.</font><br>
<font size="4">	Sedaj odpiram razpravo poslank in poslancev. Ugotavljam, da interesa ni. Zato razpravo zaključujem. In ugotavljam, da smo sklepčni, zato predlagam, da glasujemo o naslednjem predlogu sklepa: »Odbor za zunanjo politiko potrjuje podano pobudo.« Pričenjam z glasovanjem.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem 1. točko dnevnega reda in 34. nujno sejo Odbora za zunanjo politiko. Vsem hvala za sodelovanje in lep dan vam želim.</font><br>
<font size="4">	Hvala lepa.</font><br>
<br>
<b><font size="4">Seja je bila končana 15. decembra 2021 ob 8.29.</font></b>