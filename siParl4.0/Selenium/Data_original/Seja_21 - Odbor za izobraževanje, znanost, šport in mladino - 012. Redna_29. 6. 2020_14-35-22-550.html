<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA<br>
DRŽAVNI ZBOR<br>
ODBOR ZA IZOBRAŽEVANJE, ZNANOST, ŠPORT IN MLADINO<br>
12. seja<br>
<br>
(29. junij 2020)</font></b></p></div><font size="4"><br>
</font><b><font size="4">Sejo je vodila Iva Dimic, predsednica odbora.<br>
Seja se je začela ob 14.01.</font></b><br>
<br>
<font size="4">1.	</font><b><font size="4">TRAK: (TB)</font></b><br>
<br>
<b><font size="4">PREDSEDNICA IVA DIMIC: </font></b><font size="4">Vse članice in člane odbora, vabljene, ter ostale prisotne lepo pozdravljam!</font><br>
<font size="4">Pričenjam 12. redno sejo Odbora za izobraževanje, znanost, šport in mladino.</font><br>
<font size="4">Obveščam vas, da so zadržani in se seje ne morejo udeležiti, naslednji člani in članice odbora: Aljaž Kovačič, s pooblastili na seji, kot nadomestni člani pa sodelujejo kolegica Monika Gregorčič, ki nadomešča Branislava Rajića in Franc Kramar, ki nadomešča Mašo Kociper.</font><br>
<font size="4">S sklicem seje ste prejeli naslednji dnevni red seje odbora – 1. Analiza obstoječega izobraževanja na daljavo. Ker v poslovniškem roku nisem prejela predlogov v zvezi z dnevnim redom, je določen takšen dnevni red seje, kot je bil predlagan s sklicem seje.</font><br>
<br>
<font size="4">Smo pri </font><b><font size="4">1. TOČKI DNEVNEGA REDA - ANALIZA OBSTOJEČEGA IZOBRAŽEVANJA NA DALJAVO.</font></b><font size="4"> Gradivo je objavljeno na spletnih straneh Državnega zbora. K točki dnevnega reda sem vabila vse pristojne, glede izobraževanja in je to razvidno v sklicu seje, zato ne bom vseh naštevala, bi pa prosila potem pri razpravi vabljenih, da se prijavite za zapis magnetograma. </font><br>
<font size="4">Uvodoma bi povedala, da sem sejo sklicala na podlagi sklepa, sprejetega na 22. nujni seji odbora, z dne 30. aprila 2020, v katerem smo predlagali Ministrstvu za izobraževanje, znanost in šport, da v sodelovanju s pristojnimi javnimi zavodi pripravi podrobno analizo obstoječega izobraževanja na daljavo, ter z njo seznani Odbor za izobraževanje, znanost, šport in mladino, do 30. maja 2020.</font><br>
<font size="4">Menim, da bo izobraževanje na daljavo zelo aktualna tema tudi v prihodnje, zato je prav, da se seznanimo z analizo obstoječega stanja na tem področju. Analizo smo na odbor prejeli 1. junija 2020 in jo še isti dan posredovali vsem članicam in članom odbora.</font><br>
<font size="4">Sedaj pa dajem besedo predstavniku Ministrstva za izobraževanje, znanost in šport, da nam podrobneje predstavi obravnavano gradivo.</font><br>
<font size="4">Besedo dajem državnemu sekretarju, Damirju Orehovcu.</font><br>
<font size="4">Izvolite.</font><br>
<br>
<b><font size="4">DAMIR OREHOVEC:</font></b><font size="4"> Spoštovana predsednica, hvala lepa za besedo. Jaz bi prosil, če lahko se naredi prezentacija. Lepo pozdravljeni tudi ostali, torej, poslanke in poslanci, ter vsi, ki ste danes vabljeni na sejo tega odbora.</font><br>
<font size="4">Kot je bilo že rečeno, je Ministrstvo za izobraževanje, znanost in šport pripravilo poročilo o izvedbi izobraževanja na daljavo, v času Covida, ga je pravočasno oddalo in je že približno en mesec objavljeno na vaši spletni strani, tako da, ste lahko tudi že ga pogledali oziroma se z njim seznanili. Ja, zdaj, podrobnosti verjetno, je premalo časa, da bi vsako stvar razložil, bom pa, na nek način, pomembne stvari orisal in pa seveda morda kaj dodal, česar ni v samem poročilu.</font><br>
<font size="4">Zdaj, naj malo spomnim nazaj, tam, 16. 3. je začela veljat odredba</font><br>
<br>
<b><font size="4">2. TRAK: (TB) – 14.05</font></b><br>
<br>
<font size="4">(nadaljevanje) o prepovedi zbiranja ljudi v vzgojno-izobraževalnih zavodih in prav na ta dan se je tudi že vzpostavilo, torej, izobraževanje na daljavo. V bistvu so vzgojno-izobraževalni zavodi čez vikend torej vzpostavili takšno izobraževanje, večina teh zavodov, pa je samo izobraževanje na daljavo, vzpostavila do konca prvega tedna in glede na to, da je bilo to na nek način tudi cilj ministrstva, eden od prvih teh ciljev je bilo to, da se vzgojno-izobraževalni proces v osnovnih in srednjih šolah ne prekine, da se nadaljuje, ne glede na razmere, ki so, prilagojeno, vendar pa, da ostanejo učenci in dijaki v nenehnem procesu izobraževanja.</font><br>
<font size="4">Druga stvar, ki je bila pomembna, na ministrstvu, je to, da se preprečujejo, nastajanje večjih razlik med učenci, pri osvajanju znanja in seveda, zato smo tudi izvedli določene ukrepe, ki jih bom potem kasneje tudi vzpostavil. Seveda, tudi, pomembna mi je bila skrb za ranljive skupine in pa seveda, zagotavljanje ustreznih orodij za učitelje, tako s tehničnega, kot tudi, vidika, za, izobraževanje na daljavo in pa nenehno sprotna analiza tega izobraževanja in sprotna korekcija.</font><br>
<font size="4">Zdaj pa, mogoče, kako smo bili na takšno izobraževanje v bistvu pripravljeni? Zdaj, iskreno povedano, smo bili zelo različno. Tako z vidika, kako so bile šole in tudi posamezni učitelji. Pa, mogoče nekaj, iz raznih raziskav, ki jih opravljamo. V državi Slovenija, recimo, za raziskave TALIS, je bilo ugotovljeno pred dvema letoma, da je povprečni učitelj v Sloveniji star 46 let in da je samo 3 % učiteljev mlajših od 30 let. To nam govori, da je populacija učiteljev precej stara in pa, po drugi strani, koliko so ti učitelji usposobljeni, koliko imajo razvite digitalne veščine, je pa ravno obratno – mlajši imajo bolj razvite, starejši manj. Skratka, lahko ugotovimo, da smo bili res, tako kot sem rekel, zelo različno pripravljeni. V tej isti raziskavi, ko so bili vprašani, kako se počutijo, torej, oziroma, ali so bili v zadnjih dveh letih na kakšnem izobraževanju iz tega področja, je manj kot 60 % na osnovnem in srednjem šolstvu pritrdilo, s tem pa, da jih skoraj 50 % čuti, da bi bilo potrebno še se dodatno usposabljati na tem področju.</font><br>
<font size="4">Seveda, po drugi strani, pa je realnost ta, kar so povedali v raziskavi PISA, istega leta, to so pa bili učenci vprašani, koliko se je, torej, / nerazumljivo/ tehnologija uporabljala pri samem pouku. Gre za naravoslovje, matematiko in slovenščino. Vidite, da je velik delež, od 60 do 70 %, da se to pri pouku ni uporabljalo. Ja, no, ampak, iz tega smo štartali, vzpostavili smo torej izobraževanje na daljavo, kakor smo takrat znali in potem seveda, nekako, prva vstopna točka je bila, predvsem za pomoč ravnateljem in učiteljem, sio.si, kjer so gradiva, da se je lahko to izobraževanje na daljavo, tudi na nek način začelo.</font><br>
<font size="4">Zdaj, na ministrstvu smo potem tudi spremljali, kako in po katerih kanalih se je to izobraževanje dejansko dogajalo. Tukaj lahko vidimo, nekako smo vse skupaj dali v 5 kanalov in sicer, to je elektronska pošta, socialna omrežja, spletne strani, spletne učilnice in pa video prenosi. Tukaj gre za, v bistvu povpraševanje ministrstva šol, kako so v posameznem razredu, katere kanale so uporabljali.</font><br>
<font size="4">Torej, tu ni nujno, da so to uporabljali vsi učitelji na šoli, ampak, šola kot taka, je to uporabljala. Vidimo, da je nekako, na vseh nivojih zelo prisotna bila e-pošta</font><br>
<br>
<b><font size="4">3. TRAK: (TB) – 14.10</font></b><br>
<br>
<font size="4">(nadaljevanje) in pa seveda, tudi vse ostale, ampak nekoliko manj. Pa poglejmo recimo tiste, ki so mogoče malo bolj zanimive, recimo, uporaba spletnih učilnic. Vidimo, da je naraščala od začetka 30. 3. in 11. 5., je bilo več teh spletnih učilnic, kot pa, na začetku in pa morda še kanali za izobraževanje, kar se tiče video prenosov, ti so se pa drastično povečali. Pomeni, da so učitelji sproti postajali vse kreativnejši oziroma so uporabljali ta način vedno več.</font><br>
<font size="4">Še, / nerazumljivo/ to je bilo v osnovni šoli, pa če pogledamo še za srednjo šolo, vidimo, da so tukaj po posameznih nivojih izobraževanja, so bolj ali manj vsi kanali bili približno enako uporabljeni. Če pogledamo tudi, kako je bilo z zagotavljanjem dodatne strokovne pomoči za otroke s posebnimi potrebami, vidimo, da se je tudi tukaj, približno enako, kot prej, pri ostalih, so enaki kanali bili uporabljeni, največ e-pošta in s časoma so se tudi pridružili video posnetki in pa spletne učilnice v vedno večji meri.</font><br>
<font size="4">Ja, da je sedaj to izobraževanje nekako se začelo, smo sproti delali tudi določene analize in seveda že po prvem tednu se je ugotovilo, da smo mogoče malo na nivoju šol, da so šole mogoče malo preveč snovi dale za predelat učence. To so ugotovile razne ankete, ki so jih šole same izvajale, ki jih je izvajalo Združenje staršev in pa seveda zavod je po svojih kanalih tudi to poizvedoval in tako so nastala tudi prva bolj strokovna navodila za izobraževanje na daljavo. Prva so bila že drugi teden tega izobraževanja na daljavo, kjer je Zavod za šolstvo dal navodila za izobraževanje na daljavo v izrednih razmerah, seveda, za osnovne, kot za srednje šole.</font><br>
<font size="4">Vse te okrožnice oziroma navodila, ki smo jih pošiljali z ministrstva, so vsebovale tudi mnoge priloge, med drugim tudi, skoraj vedno, so bile to priloge Zavoda Republike Slovenije za šolstvo ali pa Centra za poklicno izobraževanje, v nadaljevanju, ko so se pa začele šole odpirat, za izobraževanje v šolah, pa tudi NIJZ. Zdaj, nekako, v mesecu aprilu je bilo načrtovano, da se bolj ali manj preverja znanje, utrjuje, se recimo tudi poskrbi za vse ranljive skupine, da se za njih posebej, za vsakega učenca, dijaka, ugotovi, kaj se z njim dogaja, ali sodeluje in pa seveda, da se ga poskuša torej vključit, če že ni bil vključen v samo izobraževanje in zato so seveda sledila tudi mnoga navodila.</font><br>
<font size="4">Konec sredine aprila, so bila poslana na šole tudi navodila, kako se naj ocenjuje. Temu smo tudi nekoliko spremenili pravila, s pomočjo sklepa, ki ga je izdala ministrica. To je predvsem za osnovne šole in pa za srednje šole, so pa, bolj ali manj same, ker imajo to možnost, ta navodila znotraj šole, pripravile.</font><br>
<font size="4">Potem, seveda, ko se je v državi slika nekoliko izboljšala, smo pa seveda začeli tudi razmišljat o tem, da bi se postopno začeli zavodi odpirat in tako smo naredili na ministrstvu načrt, kako bi se ti zavodi naj odprli in takrat se je zraven, so se vključili v sodelovanje tudi NIJZ in pa ostale inštitucije, ki jih bom kasneje omenil.</font><br>
<font size="4">Morda samo za občutek povem, da smo v tem času na ministrstvu, od 12. 3. pa do 24. 6. poslali na vse svoje zavode 181 okrožnic ali drugih priporočil, navodil.</font><br>
<br>
<b><font size="4">4. TRAK: (TB) – 14.15</font></b><br>
<br>
<font size="4">(nadaljevanje) Za občutek, na srednjem šolstvu, da mogoče malo vidite, te rumene so povezane z Covidom, teh je bilo 76 različnih. V normalnem letu, torej leto prej, je bilo vseh 82, še eno leto prej pa 72, kar pomeni, da je samo v treh mesecih bilo več okrožnic, kot pa celo leto. Pri vseh teh okrožnicah so sodelovali različni akterji, kot sem že povedal in ravno, ko se je začelo to postopno odpiranje šol, se je to začelo, kot najbrž že poznate, pa vseeno omenim, da so 18. 5., so se odprle, so vstopili otroci v vrtce, prvo vzgojno-izobraževalno obdobje in pa zaključni letniki v srednjih šolah, manjših skupinah.</font><br>
<font size="4">Tudi tukaj so seveda, kot sem že prej povedal, bila obširna navodila in pa potem 25. 5., so šli v šole še zaključni letniki osnovnih šol, zavodi za posebne potrebe. Tukaj smo imeli kar veliko težav, saj smo morali za vsak zavod, skupaj z NIJZ posebej določit pravila, kako se naj znotraj teh zavodov, torej kako naj organizirajo delo, zato se je tudi za en teden zamaknila cela zgodba. In pa seveda, ker smo se zavedali da…</font><br>
<font size="4">Torej izobraževanje že itak nimajo vsi povsem enakih možnosti, zaradi tega, ker imajo v osnovi že vsi različne potencialne v sebi in pa tudi okolje delno vpliva na to, kakšne možnosti imaš v samem izobraževanju in ker smo se tega zavedali, da izobraževanje na daljavo, mogoče te razlike še bolj povečuje, smo tudi s 25. 5. povabili, šolah predlagali, da povabijo vse tiste učence in dijake v šole, ki imajo učne težave ali so imeli mogoče kakšne druge težave pri izpostavljanju izobraževanja na daljavo. In, koliko vem, da se jim ponudi, takrat tudi dodatna učna pomoč in to so seveda šole s pridom izkoristile, tako da smo nekako tukaj nekoliko blažili te zadeve.</font><br>
<font size="4">Potem, torej do tukaj se je dogajalo vse v manjših skupinah, ker se je pa potem v mesecu juniju, da še mogoče to povem, kar sicer ni več v temu obdobju, za katerega bi naj poročali, je pa, seveda, so se odprle šole. V osnovnih šolah za cele razrede, torej za cele oddelke. Najprej 1. 6. za oddelek od 1 do 5 in potem še za oddelke od 6 do 8, v sredo 3. Tukaj je bila glavna omejitev, poleg vseh osnovnih teh higienskih priporočil, to, da se oddelki ne mešajo med seboj. Prav tako smo tudi za maturo pripravili ustrezna navodila, da se je le ta, kot vemo, izvedla, torej v naši državi.</font><br>
<font size="4">Zdaj, da smo vse to uspeli, je bilo potrebno sodelovat z različnimi deležniki in seveda, kar nekaj sem jih tukaj naštel, pa upam, da nisem koga pozabil. Zavod Republike Slovenije za šolstvo, Center za poklicno izobraževanje, Nacionalni inštitut za javno zdravje, vodja strokovne pa svetovalne skupine, pri Ministrstvu za zdravje, Državni izpitni center, Državna komisija za splošno in poklicno maturo in pa Državna komisija za nacionalno preverjanje znanja. Predstavniki fakultet so bili prisotni, tudi SVIZ je sodeloval v delu, ko smo odpirali šole, predstavniki staršev, predstavniki različnih združenj, ravnateljev, tako od vrtcev, pa do srednjih šol in pa seveda tudi dijaških domov, ter predstavniki strokovnih svetov, tako za splošno izobraževanje, kot za poklicno in pa izobraževanja odraslih in pa seveda tudi potem posamezni predstavniki zavodov za otroke s posebnimi potrebami, kadar smo pač reševali njihovo problematiko.</font><br>
<font size="4">Ja, saj, samo če pogledamo iz zornega kota državnega sekretarja, je bilo kar nekaj sestankov, ki sem jih jaz sklical samo zato, da dobite občutek.</font><br>
<br>
<b><font size="4">5. TRAK: (TB) – 14.20</font></b><br>
<br>
<font size="4">(nadaljevanje) Tukaj so predstavljeni tudi vsi, ki so sodelovali na teh sestankih, jih je kar nekaj več kot, mislim da, 30. Poleg tega, seveda so, je še imela sestanke ministrica in pa tudi drugi državni sekretar, tako da je bilo v tem času kar burno na našem ministrstvu, delovno in mislim, da smo stvar nekako zelo dobro speljali.</font><br>
<font size="4">Jaz bi se na tem mestu za vsem, ki sem jih omenil, pa tudi tistim, ki jih morda nisem, zahvalil za sodelovanje pri uspešni izvedbi izobraževanja, v času Covida. Brez sodelovanja, brez nenehnih pogovorov, pretehtavanj, različnih možnosti, nam to najbrž ne bi uspelo. Danes lahko ugotovimo, da smo zgodbo dobro pripeljali h koncu.</font><br>
<font size="4">Seveda, da bi preprečili razlike, o katerih sem prej govoril, smo seveda v ta namen tudi pokrenili kar nekaj akcij in sicer, ena je bila ta, da smo, torej zbirali opremo, tehnično opremo, za tiste dijake oziroma učence, ki tega niso imeli. To smo vzpostavili tako imenovano Digi šolo, kjer smo zbrali za 800 sim kartic, modemov in pa za tisoč 275 tako imenovanih prenosnikov oziroma osebnih računalnikov, ter tablic. To je bilo s pomočjo donatorjev, velikost, torej, je nekako sorazmerna, mislim, velikost zapisa je sorazmerna z količino doniranega denarja in pa, če pogledamo še to, da smo pozvali vse osnovne in srednje šole, da svojo opremo, ki so jo imele na šolah in je niso potrebovali učitelji, posodijo učencev, je tukaj bilo še dodatnih 4 tisoč 500 kosov, verjamem pa, da je veliko opreme bilo donirano tudi s strani občin in pa seveda tudi s strani ostalih donatorjev, ki so neposredno donirali šolam.</font><br>
<font size="4">Potem, z Zavodom za šolstvo in pa z RTV Slovenija, smo izpeljali uspešen projekt, ki nosi ime Izodrom. Mislim da, od začetka, pa tam do konca maja, je bil to program, ki je bil poučen in pa razvedrilen hkrati, za učence od 1. do 5. razreda in pa seveda, z RTV Slovenija smo se tudi dogovorili, da se predvajajo stvari, ki so bile na maturi, tako da so bile te drame od Cankarja in pa še ostale stvari.</font><br>
<font size="4">Potem, v okviru Univerze v Mariboru so vzpostavili tako imenovano platformo, Razlagamo.si. Torej, Fakulteta za naravoslovje in matematiko, Pedagoška fakulteta in Filozofska fakulteta, kjer so bodoči učitelji oziroma študenti teh fakultet razlagali učencem oziroma dijakom, snov, ki je niso razumeli. Prav tako je znotraj, torej Center šolskih in obšolskih dejavnosti, ki ima projekt Skupaj za znanje, vzpostavil na vzpostavljeno mrežo, tako imenovanih romskih pomočnikov, pomagal torej se izobraževat na daljavo, tudi romski populaciji. Več o tem bo verjetno predstavnik kasneje povedal.</font><br>
<font size="4">Seveda pa se nam je zdelo tudi zelo pomembno, da smo, kot sem že prej povedal, povabili v šolo, svetovali šolam, da povabijo vse tiste učence dijake, za katere domnevajo, da so imeli težave in mislim, da je to bil eden od najbolj koristnih ukrepov, poleg seveda teh, ki sem jih naštel, da smo blažili te razlike. </font><br>
<font size="4">Ja, zdaj, vmes so dobile šole tudi navodila, da poizvedo – glede na to, kar sem že prej povedal – kako so učenci dijaki vključeni v samo izobraževanje na daljavo. </font><br>
<br>
<b><font size="4">6. TRAK: (TB) – 14.25</font></b><br>
<br>
<font size="4">(nadaljevanje) Rezultat na 6. 5. je bil ta, da nekaj manj kot tisoč učencev ni bilo vključenih oziroma šole nekako niso vzpostavile stika, enako velja tudi tukaj za srednje šole, okrog tisoč. Zdaj, lahko rečemo, da je to veliko ali pa rečemo, da je to malo, odvisno, kako pogledamo na stvar. Poglejmo recimo, da je vseh učencev 192 tisoč. To pomeni, da je to 0,6 procenta in pa, če vemo, da je v Sloveniji 500 osnovnih šol, pomeni, da sta to 2 učenca na vsako šolo. Seveda, ko vidiš številko tisoč, se ti mogoče zdi veliko. Veliko je tu tudi učencev tujcev, ki so zapustili državo v tem času, nekaj tudi je učencev Romov in pa seveda ostalih, ki so zaradi raznoraznih razlogov ali niso hoteli ali pa so imeli druge težave, se niso vključili v to izobraževanje in to je bil seveda dodatni razlog, da smo tisti ukrep uvedli, da šole povabijo vse te učence oziroma dijake v šole.</font><br>
<font size="4">Tukaj je še statistika, koliko imamo populacije, torej, v predšolski vzgoji, v osnovni šoli in srednji šoli. Gre za to, da smo, mogoče nisem nič omenjal tukaj vrtec. Seveda, za vrtce se je tudi vzpostavilo z 18. 5., torej izobraževanja v samih ustanovah, v manjših skupinah in pa tudi za njih je bil poseben ukrep, za starše, da so imeli, tisti, ki niso vključili otroka v vrtec, so bili oproščeni plačila, vse do jutrišnjega dne in pa seveda, ker so bile, večina vzgojiteljic je bilo na čakanju, smo za njih v nekem obdobju tudi organizirali izobraževanje na daljavo, torej Zavod za šolstvo, mislim da, se je kar veliko, teh vzgojiteljic in pomočnic izobraževalo - bo verjetno gospod Logaj(?) več povedal o tem.</font><br>
<font size="4">Ja, mogoče še za konec, seveda, vedno, ko smo se odločali, smo se odločali tudi tako, da smo malo pogledali, kaj se dogaja v naši okolici, v Evropski uniji in v sosednjih državah. Sodelovali smo tudi na štirih neformalnih video konferencah ministrov, pod predsedstvom sosednje Hrvaške. Moram ugotoviti, da ob vsem tem, kar je bilo slišano, da smo bili med tistimi državami, ki so nekako orale ledino, na tem področju, predvsem odpiranja in pa izvajanja na daljavo, izobraževanja. Moja ocena je, da smo, torej, ta del zgodbe, v teh posebnih pogojih, zelo dobro izvedli, brez večjih odstopanj. Seveda, prilagojeno situaciji. </font><br>
<font size="4">Zdaj, v tej krizi se je pokazalo, da je slovensko javno šolstvo dobro, stabilno, dobro organizirano, v bistvu tudi prilagodljivo in pripravljeno na izzive. Vse to, pač kar smo v tem času počeli, v vsem tem času, bi težko izvedli z dobro, torej, dobrimi vodstvi v šolah in pa seveda, tudi dobrimi učitelji in pa, v enem zelo pomembnem segmentu prvega vzgojno-izobraževalnega obdobja, so v tistem najbolj kritičnem delu, ko smo bili vsi doma, nam pomagali seveda tudi starši. Tukaj lahko tudi veliko pozitivnih učinkov, seveda, vsaka ta družinska zgodba je seveda zgodba zase in seveda, bi se v tem trenutku seveda zahvalil tudi vsem tem, ki sem jih naštel.</font><br>
<font size="4">Vse to, kar smo počeli, je pa tudi na nek način dobra podlaga za to, kar nas čaka v naslednjem šolskem letu. Vsekakor si želimo, da bi naslednje šolsko leto, se dogajalo v</font><br>
<br>
<b><font size="4">7. TRAK: (TB) – 14.30</font></b><br>
<br>
<font size="4">(nadaljevanje) učilnicah, žal pa, torej, nimamo vpliva, ta hip, na to, ali bo to res tako ali ne. Če se ne bo dogajalo v učilnicah, smo oziroma ta hip potekajo priprave in so nekako v zaključni fazi, različne variante, kako ob kakšni situaciji, epidemiološki, vzpostavit kakšen način izobraževanja, v določenem trenutku vzpostavit. Upamo, da nam tega ne bo potrebno uporabit, ampak, kakorkoli že, če nam bo, smo na to pripravljeni.</font><br>
<font size="4">Toliko bi jaz, v tej začetni fazi, pa mogoče, če bodo kakšna vprašanja, se še potem oglasim.</font><br>
<font size="4">Hvala lepa za pozornost.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa tudi vam, spoštovani državni sekretar, Damir Orehovec.</font><br>
<font size="4">Sprašujem, če imamo mogoče kakšnega predstavnika Ministrstva za zdravje, ker so bili tudi vabljeni? (Ne.) Ni.</font><br>
<font size="4">Sedaj dajem besedo še ostalim vabljenim na sejo. Vabljene prosim, da se zaradi magnetograma predstavijo z imenom in priimkom in navedejo institucijo, v imenu katere prihajajo.</font><br>
<font size="4">Za magnetogram pa še preberem, da mag. Elena Zavadlav Ušaj nadomešča Jureta Ferjana in Jerca Korče Lidijo Divjak Mirnik.</font><br>
<font size="4">Želi besedo kdo od vabljenih? (Da.)</font><br>
<font size="4">Ja, gospod Štrukelj – SVIZ, izvolite, imate besedo.</font><br>
<br>
<b><font size="4">BRANIMIR ŠTRUKELJ:</font></b><font size="4"> Hvala lepa, gospa predsedujoča, za besedo in seveda, lepo pozdravljeni, poslanke in poslanci in pa gostje.</font><br>
<font size="4">Torej, jaz bi kljub vsemu rekel, da je, kar se tiče začetka izobraževanja na daljavo, treba izreči priznanje, v prvi vrsti, za prvi teden, učiteljicam in učiteljem in ravnateljem in ravnateljicam, ki so v resnici improvizirali ta začetek delovanja, ko ni bilo nobenih navodil in kakršnihkoli, bom rekel, usmeritev. Čeprav se je že februarja govorilo o tej možnosti in bi morda lahko bila kakšna reč tudi že pripravljena, ampak v vsakem primeru ne bi smeli pozabiti na ta prvi teden, ki je bil popolnoma v rokah praktikov, tako ravnateljev, kot učiteljev, kar izrabljam tudi za neko priložnost, da opozorim, da ne držijo tiste trditve o rigidnosti javnega izobraževanja, češ, da je izrazito ortodoksno postavljeno, da ni fleksibilno in ni prilagodljivo. Nasprotno, pokazalo se je, da so tako vodstva šol, kot sami izvajalci, izjemno hitro in prilagodljivo, če hočete, z veliko mero duha in pa volje, na nek način zagnali spontano ta prehod na to izobraževanje na daljavo. To, je po moje pomembno reči, ker se vedno prezre, na nek način, ta začetek, za katerega vsi vemo, da je bil na ljudeh, ki sem jih ta trenutek omenil.</font><br>
<font size="4">Kar se tiče gospoda državnega sekretarja, je seveda, smo videli veliko številk in pa tega, kako so stvari rekle, ampak tisto, kar verjetno zanima tako učiteljstvo, kot zanima starše, kot tudi katere druge, kajne, so pa nekatera ključna vprašanja, ki pa so ostala neodgovorjena. Po moji presoji, prvo tako vprašanje, je vprašanje povečevanja razlik, ki so temeljila na socialnih razlikah družin, ki so se vzpostavljala v času izobraževanja na daljavo.</font><br>
<font size="4">To je resen problem, s katerim se, zlasti te pedagoško napredne države, zelo poglobljeno ukvarjajo, kajne, in seveda ni ga mogoče rešiti z delitvijo tablic, ki so seveda same po sebi dobrodošle, vendar ne odpravljajo problema. Dejstvo je, ko vi izgubite prostor izenačevanja razlik, to pa je šola, kjer imajo vsi enakega učitelja, vsi enakega ravnatelja, enak laboratorij, enake računalnike, enake pogoje in ostanejo samo razlike, da se seveda te razlike,</font><br>
<br>
<b><font size="4">8. TRAK: (TB) – 14.35</font></b><br>
<br>
<font size="4">(nadaljevanje) da se seveda te razlike potem poglabljajo in krepijo in to je prvo vprašanje, ki ga bi morali kot družba znati odgovoriti. Kot opažam, se ga ne naslavlja.</font><br>
<font size="4">Drugo tako vprašanje je, recimo čisto strokovno vprašanje, okrog katerega je pa veliko polemik in tudi danes ni bilo posebej izpostavljeno. Kako lahko objektivno funkcionira ocenjevanje v času izobraževanja na daljavo? Imate akademsko sfero, ki ne popolnoma na kontradiktornih pozicijah, imate učiteljstvo, ki je na popolnoma kontradiktornih pozicijah in imate starše, ki imajo vse mogoče komentarje, kar se tega tiče. Imate nekaj indicev, ki kažejo na to, da je tu bistveno težje biti objektiven, če sploh in po moje je to, drugo tako, v tem primeru strokovno vprašanje, ki bi ga bilo potrebno resno, resno nasloviti.</font><br>
<font size="4">Seveda, tretje vprašanje, ki tudi danes ni bilo posebej izpostavljeno, pa je vprašanje obremenitev učiteljskega kadra, v času izobraževanja na daljavo, pa tudi potem, ko so obstajale neke dvojnosti in tudi vseh drugih zaposlenih. Zdaj, kot veste – in tu bom izrabil priložnost za, ker, nam ministrstvo praviloma ne odgovarja na naša vprašanja – da bo gospod državni sekretar mi odgovoril na to. Kot veste, je Vlada sprejela sklep, da se v času epidemije izplačujejo različni dodatki za tveganje ali za dodatne obremenitve in na predlog Ministrstva za šolstvo, kar posebej piše v vladnem sklepu, to je predlog Ministrstva za šolstvo, so učitelji bili deležni zgolj prvih 14 dni, takega dodatka za dodatno obremenitev, ko so prešli na izobraževanje na daljavo.</font><br>
<font size="4">Zdaj, strokovni organ, Zavod za šolstvo, je napisal, da so pri izobraževanju na daljavo, obremenitve učiteljev povečane in je delo večje, bolj obremenjeno, smo bolj obremenjeni, mene zanima, zakaj se je ta predlog vezal zgolj na prvih 14 dni tega izobraževanja, medtem ko recimo so ravnatelji dobili dodatek za marec in april, pri čemer, takoj povem, da s tem soglašam, ker so velika večina, veliko delajo. Mene zanima, zakaj učitelji pa samo prvih 14 dni, medtem ko recimo Zavod za šolstvo zaposlenih, pa vse 3 mesece?</font><br>
<font size="4">Kaj so takega delali, kar ni prišlo potem učiteljem na mizo, kot povečan obseg? Tukaj bom neko resnejše pojasnilo prosil okrog tega, zakaj učiteljstvo samo prvih 14 dni? Pri čemer bom, pri okrožnicah bom, danes, prijazen pa ne bom polemiziral z nekaterimi, ki so tudi same vladne sklepe v resnici napačno interpretirale. Ampak okej. To je prvo vprašanje.</font><br>
<font size="4">Zdaj, kar se tiče sodelovanja, to je moje drugo vprašanje. Midva, z državnim sekretarjem sva sicer sodelovala. Jaz, aktivno, na neki mednarodni konferenci vrha svetovnega učiteljstva, kjer so bili ministri, na daljavo seveda, in pa sindikalisti, ki ga je organiziral OECD in tam so vsi ministri izpostavljali, celo britanski, kajne, ker veste, da so z učiteljskimi sindikati v permanentni vojni in celo Macronom, minister za šolstvo, kajne, ki je ravno tako v vojni z šolskimi ministrstvi, povečano sodelovanje in participacijo.</font><br>
<font size="4">Direktor OECD-ja, dr. Andreas Schleicher, je rekel, da brez sodelovanja, tako šolskih sindikatov, kot šolskih oblasti, te stvari ni mogoče peljat. Pri nas se je sodelovanje znižalo, omejilo, poslabšalo. Mi praktično nimamo nobene resne komunikacije in to se mi bi zdel lahko problem, namreč, tako je bilo, tako od vsega začetka. Mi smo se morali dobesedno prosit, če gremo lahko sodelovati pri maturi, ko je bila že skupina, brez nas, učiteljev praktikov imenovana in potem smo za kratek čas sicer,</font><br>
<br>
<b><font size="4">9. TRAK: (TB) – 14.40</font></b><br>
<br>
<font size="4">(nadaljevanje) ob zelo konstruktivni naši drži, sodelovali, pa se je potem to spet zaprlo, medtem ko se o pogojih dela sploh nismo mogli pogovarjat, čeprav so bili vzgojitelji, povečane obremenitve, čeprav se je pri učiteljih kazala neka dvojnost, pri delu na daljavo in v šoli, čeprav je bilo cel kup interpretacij, kako se to dodatno delo širi, nismo mogli tega »skomunicirat« in to je po moje problem.</font><br>
<font size="4">Resen problem je pa tudi to, da Vlada Republike Slovenije, z drugim sklepom, ki se veže na / nerazumljivo/, torej na interventni zakon, za mesec maj, šolstvo sploh izpustila. Šolstvo, kot predmet dodatnih obremenitev oziroma tveganj, v maju sploh ne obstaja. Čeprav so se takrat odprle šole in vrtci in je NIJZ zapisal v uvodih priporočil, da se z odprtjem šol povečujejo tveganja za prenos okužb. Včeraj smo imeli tri dijake, ki so še prinesli okužbe. Še zmeraj so. Mi pa sploh ne namenimo niti tega, da bi rekla Vlada, okej, ni nobene nevarnosti, niste do ničesar upravičeni. Bi to še razumel. Ampak to, da se pa »zignorira« celo dejavnost, ob tako velikem obratu, 18. maja, na predlog ministrstva, je pa nekorektno, če smem to kar naravnost povedati, ker smo verjetno tukaj zato, da bi pred jesenjo, reč izboljšali.</font><br>
<font size="4">In zdaj tukaj še eno vprašanje - in s tem sklenem – namreč, beremo, da naj bi bila neka analiza v delu, kjer jaz, da je bil en vprašalnik poslan učiteljstvu, na podlagi katerega naj bi ugotovili, kaj se nam je dogajalo v času izobraževanja na daljavo. Ta naj bi bil temelj za jesenski zagon šol - kot kaže, ne bo posebej običajen, na žalost, in na mojo veliko skrb. Ampak, če mi še zmeraj te analize nimamo, sicer je bila napovedana za konec junija, kako bomo sploh lahko karkoli počeli, da bomo v poletnih mesecih pripravili to situacijo za primer, ko stvari ne bojo šle v pravo smer.</font><br>
<font size="4">To je moje drugo vprašanje. Zraven pa še samo za neko skupino, za katero so tudi, vsi ste ugotovili, da so delali prekomerno in preko vseh zmožnosti. Seveda, učitelji so tudi ob osmih zvečer govorili s starši in jim svetovali, kako je treba obvladovati tiste naloge, pa seveda smo na nek način bili »zignorirani«, ampak tukaj bi posebej rad govoril o »rojdih«, to je, o računalničarjih, v šolah, za katere je, so tudi strokovni organi ugotovili, da so vzpostavljali programe, da so komunicirali z vsemi, da so delali od jutra do večera, pa se jim to v resnici nikjer ne pozna, kajne. To, mislim, da ni prav, da se taka, bom rekel, celo, nekateri so se dobesedno žrtvovali, v vsakem primeru pa so »odgarali« tisto obdobje, da se tega nikjer ne omeni in se ne vzpostavi te skupine, ki je še posebej trdo delala, v času epidemije.</font><br>
<font size="4">Hvala lepa.</font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam.</font><br>
<font size="4">Naprej, želi še kdo besedo od vabljenih? (Da.) Kar nekaj je vabljenih…</font><br>
<font size="4">Ja, kar izvolite, pa predstavite se.</font><br>
<br>
<b><font size="4">VINKO LOGAJ:</font></b><font size="4"> Hvala lepa. Vinko Logaj.</font><br>
<font size="4">Morda samo par besed glede vsebinskih oziroma strokovnih priporočil, ki jih je Zavod pošiljal na šole. Torej, bistvo na pedagoškem področju, kjer smo želeli usmeriti delo tudi za preprečevanje poglabljanja razlik in zagotavljanje enakih možnosti, je navedeno v obvestilu, ki so ga oziroma v priporočilih in strokovnih navodilih, ki so ga šole prejele 25. marca. Je pa res, da oblika izobraževanja, ki onemogoča neko interakcijo med učiteljem in učencem, v veliki meri prepreči tudi </font><br>
<br>
<b><font size="4">10. TRAK: (TB) – 14.45</font></b><br>
<br>
<font size="4">(nadaljevanje) vpogled v poglabljanje nekih razlik.</font><br>
<font size="4">Zdaj pa morda tisto, kar sem želel posebej poudariti. Raziskava, ki smo jo, katere, rezultate smo napovedali za konec junija oziroma v začetku julija, bo objavljena 7. julija. Praktično so interpretacije pri koncu. Gre za analizo vprašalnikov, na katere se je odzvalo približno 22 tisoč učencev in dijakov, 7 tisoč učiteljev in učiteljic, več kot 400 ravnateljev in ravnateljic, poleg tega pa so bili z vsemi skupinami, torej skupinami učiteljev in ravnateljev, izvedene tudi fokusne skupine, da bi resnično ugotovili stanje, v času izobraževanja na daljavo in na osnovi tega tudi postavili izhodišča za strokovno delo v naslednjem šolskem letu, v kolikor bi se pokazale potrebe po izobraževanju na daljavo, v vsakem primeru pa tudi, glede na izkušnjo, ki smo jo pridobili v tem času, tudi za smiselno rabo tehnologije in znanj in spretnosti, ki so jih učitelji pridobili v tem času.</font><br>
<font size="4">Naj povem, da smo pred, torej 24., razpisali tudi prva usposabljanja za učitelje, v smislu pedagoških aktivnosti pri izobraževanju na daljavo. Cilj je, da gremo v pouk na daljavo, od terminološke opredelitve izobraževanja na daljavo, pouka na daljavo pa vendarle vključuje tudi vse ostale elemente, ki so na področju izobraževanja potrebni in da imamo praktično v dveh dneh 5 tisoč učiteljev prijavljenih na ta izobraževanja, da je pa izdelan tudi cel sistem za izvedbo študijskih skupin, kjer bi, torej z učitelji, preigrali tudi optimalni pristop za delo z učenci in dijaki v srednjih šolah.</font><br>
<font size="4">Hvala lepa.</font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam.</font><br>
<font size="4">Naprej, dajem besedo.</font><br>
<font size="4">Ja, gospa, izvolite.</font><br>
<br>
<b><font size="4">POLONCA TRUDEN DOBRIN:</font></b><font size="4"> Polonca Truden Dobrin, Nacionalni inštitut za javno zdravje.</font><br>
<font size="4">Jaz bi tudi nekaj stvari rada izpostavila, o tem, zelo napetem obdobju, predvsem v času od zaključka meseca aprila, ko so se začeli udejanjati načrti za postopno odpiranje vrtcev, osnovnih šol, srednjih šol, dijaških domov in šol, s prilagojenim programom. NIJZ je tukaj zelo dejavno sodeloval. Tako neposredno, z Ministrstvom za šolstvo in drugimi deležniki, kot tudi znotraj inštituta, kjer smo vzpostavili posebno delovno skupino za pripravo priporočil. Ob tej priložnosti bi se tudi jaz rada zahvalila vsem, ki ste sodelovali na videokonferenčnih srečanjih, kjer smo v bistvu pretresali priporočila, da so bila čim bolj praktična, kot se pač taka priporočila, v teh nenavadnih časih, kot jih je pač možno pripraviti.</font><br>
<font size="4">Tako da, opozarjam, da je treba vse stvari presojati tudi iz časovnega trenutka, ko se je zadeva dogajala. Vse to se je zelo spreminjalo. Tudi v teh zadnjih dneh vidimo, kako lahko stvari gredo v povsem nepričakovano smer. Na splošno lahko ugotavljamo, da je bilo odprtje vzgojno-izobraževalnih zavodov uspešno. V primerjavi z drugimi državami smo videli, da imajo starši visoko zaupanje v sistem predšolskega varstva in </font><br>
<br>
<b><font size="4">11. TRAK: (SB) – 14.50</font></b><br>
<br>
<font size="4">	(nadaljevanje) šolstva z zelo visokim deležem vključenih otrok, kot je, če se prav spomnim, bil ta delež 95 %, ob tem moramo upoštevati, da je v priporočilih, da so bila zelo skrbno pretehtana priporočila glede zdravstvenih omejitev za otroke tako da v čisto začetni fazi odpiranja kot kasneje, ko je razširjeni strokovni kolegij za pediatrijo priporočila nekoliko posodobil na podlagi znanstvenih ugotovitev v bistvu iz celega sveta na podlagi ugotovitev, ki sproti nastajajo v tem času pandemije. Pri odpiranju šol smo na NIJZ tesno sodelovali z Ministrstvom za zdravje, predvsem svetovalno skupino in z razširjenim strokovnim kolegijem za pediatrijo in za medicino dela, prometa in športa. Kolegij za medicino dela, prometa in športa je pripravil zdravstvene omejitve za zaposlene v šolstvu. Po podatkih, ki so bila posredovana v javnost je bilo osebja z zdravstvenimi omejitvami med 15 % in 20 %, kar je bil poseben izziv za organizacijo vrtcev in šol pri odpiranju. V pripravi poročil smo bil na tem področju zelo skrbni in smo odsvetovali udeležbo na delovnem mestu učiteljem, vzgojiteljem, ki so imeli zdravstvene omejitve in pričakujemo, da bomo te stvari ponovno pretresli pri pripravi priporočil za novo šolsko leto. Tako, da s tega vidika je treba še dodatno morda osvetliti, da smo upoštevali tudi vsa navodila, priporočila, ki so jih pripravile mednarodne institucije, mednarodne organizacije in smo vrtce in šole odpiral na podoben način kot druge države, se pravi postopoma s skrbnim spremljanjem epidemiološke situacije in potem novo fazo odpiranja in pa tako, da se najprej v vrtce in šole vključi mlajše starostne skupine, saj podatki kažejo, da je to bolj varno in da je manjše tveganje za širjenje bolezni kot pa pri starejših starostnih skupinah. Mislim, da smo se tudi iz vseh primerov, ki jih je k sreči bilo izredno malo, veliko naučili kaj pomeni pojav primera COVID v šoli ali v dijaškem domu in te ugotovitve v bistvu nam bodo v veliko pomoč tudi v pripravi za novo šolsko leto, kjer bomo spet sodelovali z Ministrstvom za šolstvo in z vsemi drugimi deležniki. Načrtujemo tudi da bi še bolj povezali šole z zdravstvenim varstvom na primarni ravni predvsem z imenovanimi zdravniki šol in pa z diplomiranimi medicinskimi sestrami, ki izvajajo zdravstveno vzgoj v vrtcih in šolah. Hvala lepa.</font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">	Naprej dajem besedo. Ja, gospa, izvolite. Če se predstavitve tudi vi prosim.</font><br>
<br>
<b><font size="4">	NATALIJA GORŠČAK:</font></b><font size="4">  Dober dan. Sem Natalija Gorščak, direktorica Televizije Slovenija. Rada bi vas obvestila, da smo na Televizija Slovenija in tudi na sploh na RTV Slovenija in vseh njenih delih radio, televizija, splet zelo podprli šolanje na daljavo. Takoj, ko je bila objavljena epidemija smo stopili v stik z Ministrstvom za izobraževanje, šolstvo in šport in se dogovorili kako bo delo potekalo. Preko konca tedna smo pripravili oddajo, katero je že prej omenil državni sekretar izodrom, ampak Izodrom je bila samo ena oddaja, poleg te oddaje smo pripravili dnevno približno 4 ure programa izobraževalnega, ki smo ga uskladili s kurikulumom za šole, in sicer v dopoldanskem terminu, se pravi takoj po Izodromu in v popoldanskem terminu med tretjo in četrto uro, oba termina sta tudi bila odlično gledana, videlo se je, da je tudi glede na to, da merimo gledanost, tudi </font><br>
<br>
<b><font size="4">12. TRAK: (SB) – 14.55</font></b><br>
<br>
<font size="4">	(nadaljevanje) glede na to, da merimo gledanost tudi dosegla ta vsebina mnogo mladih gledalcev. V tem primeru bi poudarila, da smo tukaj naredili veliko delo predvsem za revne učence, te ki niso imeli takoj dostopa do spleta in na ta račun prejeli tudi ogromno zahval otrok in staršev. Skupaj z zavodom za šolstvo smo tudi kupili film gospodar / nerazumljivo/ za maturo in naredili selekcijo vseh petih vsebin za maturo povezanih z Ivanom Cankarjem. Za vse te licence za izobraževalne oddaje je bilo treba pridobiti ponovne licence, kar pomeni, da so kolegi v uredništvu tujega programa morali dodatno te licence bodisi, pač v vsakem primeru so morali za njih zaprositi oziroma to je bilo treba v bistvu dodatno plačati ali pa na nek način drugače urediti odnose z distributerji, kar pomeni ogromno dodatnega dela. Poleg tega smo pripravili tudi spletni portal za učence in učitelje ter starše in sicer po predmetnih in po razredih, to je še zdaj, če boste pogledali na RTV SLO.SI-TV in potem kliknili na izobraževanje na daljavo boste videli, da imamo še danes vse spravljeno tako po predmetnikih kot po razredih in še vedno učenci in učitelji lahko to uporabljajo in tudi za naslednje leto se  z zavodom za šolstvo že dogovarjamo kako bomo stvari zastavili za naprej, ravno tako smo v stiku z Ministrstvom za izobraževanje, šolstvo in šport. Rada bi še povedala to, da je raziskava festivala za otroke in mladino / nerazumljivo/ pokazala, da so bili otroci v Sloveniji med najbolj obveščenimi o koronavirusni epidemiji in jih je bilo zato tudi najmanj strah te epidemije. V tem primeru smo bili boljši od Dancev, ki se pohvalijo v Evropi kako so oni odlični. No, v tem primeru smo bili mi boljši. Glede na to, da smo na Komisiji za izobraževanje, šolstvo in šport bi dodala tudi našo dodatno dejavnost, ki smo jo takrat v času epidemije počeli v povezavi s športom in sicer kratke spote vaditi doma, ki smo jih pripravili skupaj s fakulteto za šport, nekaj tudi z znanimi športniki. In ob enem ves čas ozaveščali skozi spote, ki smo jih pripravili ne samo za mladino, začeli smo z mladino, potem pa tudi za vse o tem kako se je treba obnašati v času koronavirusne epidemije. S tem bomo tudi nadaljevali glede na to, da se situacija ponovno poslabšuje. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala vam. Vmes si dovolim, da rečem res hvala za tako odzivnost, naši otroci so to vašo ponudbo na televiziji z veseljem spremljali, kar je omogočilo tudi staršem, ki pa so tudi ključni bili v vsem tem izobraževanju, tako, da res hvala za vaš prispevek k izobraževanju na daljavo, ki je kar pomemben bil. </font><br>
<font size="4">	Sedaj dajem besedo še naprej vabljenim. Gospa na moji levi, izvolite, imate besedo.</font><br>
<br>
<b><font size="4">	FRANČIŠKA AL-MANSOUR:</font></b><font size="4"> Pozdravljeni, sem Frančiška Al-Mansour, predsednica Zveze srednjih šol in dijaških domov Slovenije ter ob enem ravnateljica velike poklicne in strokovne šole v Ljubljani. Čeprav je bilo danes že povedano bi ponovno izpostavila, da je bil do marca sistem izobraževanja v srednih šolah, govorim izključno za srednje šole, naravnan na razredni oziroma kabinetni pouk in da učitelji niso bili pripravljeni na to kot tudi ne ravnatelji. To, kar se nam je zgodilo, se nam je zgodilo zaradi spleta okoliščin in seveda kot jaz rada rečem, ko padeš v vodo moraš plavati. Vsi smo priplavali na nasprotni breg, vsi. Me pa moti poudarjanje mladi učitelji, stari učitelji. Učitelje ne moremo deliti na to koliko so stari ali mladi, ampak jim rečemo, da so tisti, ki so pripravljeni osvajati vedno nove in nove vsebine, pa naj bodo to / nerazumljivo/ vsebine, tuji jeziki ali karkoli pač že se želijo usposabljati in izobraževati. Zato posploševati, da so starejši učitelji bili neka cokla v tem izobraževanju, mene osebno resnično zelo moti. Potem bi lahko rekli za tiste 3 % mladih učiteljev, ki niso stari 30 let, da še nimajo nekih veščin in neke kilometrine za </font><br>
<br>
<b><font size="4">13. TRAK: (SB) – 15.00</font></b><br>
<br>
<font size="4">	(nadaljevanje) seboj, ne, mi ravnatelji se tega enostavno ne gremo. Mi rečemo prisiljeni smo v neki situacijo in jo bomo poskušali izpeljati z našim kadrom z našimi učitelji, kajti to, da so bili dijaki uspešni, je izključno njihova zasluga. Zato menim, da je bilo resnično po krivici jim vzeto, da so se samo 14 dni v marcu pripravljali in bili dodatno obremenjeni, oni so bili obremenjeni ves čas, kajti ne moremo več govoriti o 8-urnem delovnem dnevu, o 40-urnem deloven tednu, ampak je bila obremenitev veliko večja, ne znamo jo izmeriti, ne moremo jim jo priznati zato, ker nimamo za to nekih meril in kriterijev, da bi jih to priznavali. Poudarila bi samo to, da to kar se nam je zgodilo, upamo, da se ne bo zgodilo nikoli več nobeni generaciji, kajti ne samo učitelji, ne samo starši, ki so bili pri tem prisiljeni v neko novo vlogo poučevanja, ampak tudi dijaki niso bili vešči. Če veste, da veliko dijakov obiskuje poklicne šole, nižje poklicne šole, sicer malo manjši procent, vendar tudi dijaki niso bili vešči IKT(?) tehnologije in je bilo treba usposabljati tudi njih. Zdaj čez poletje imamo dovolj časa, da se na take zgodbe pripravimo, da zaženemo ta stroj usposabljanja za vse, tudi za dijake, tudi za dijake, ki bodo k nam prišli v jeseni. In samo upamo, da bomo lahko obiskovali šolo redno, vsaj v največji možnosti in bi tu res se zahvalila tudi NIJZ in gospem, ki so bile z nami, da nas razumejo, ko izpostavljamo dileme. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">	Naprej dajem besedo gospe Nives Počkar, Društvo ravnateljev. Izvolite. </font><br>
<br>
<b><font size="4">	NIVES POČKAR:</font></b><font size="4"> Lepo pozdravljeni! Jaz bi želela osvetliti en vidik pravočasnosti mogoče s strani srednješolskih ravnateljev. Dejstvo je, da najbrž poteza, da smo bili o zaprtju šol obveščeni preko medijev ni bila najboljša, ampak vseeno 13. 3. smo bili vi predstavniki, vsi predsednici združenja ravnateljev že na prvem sestanku na ministrstvu, zdaj, če se jih je kdo udeležil ali pa ne, to je pač njegov problem. Jaz težko sprejemam tezo, da nismo bili vključeni ali pa nismo takoj reagirali. Jaz vam lahko povem za vse srednje šole v nedeljo zvečer sva z gospo Elviro Šušmelj vedele katera šola dela in na kakšen način dela. Se pravi ena dobra volja, ki je bila pokazana in se mi zdi, da smo odlično opravili svoje delo, čeprav je res grenak priokus, da so bili učitelj izvzeti od nadomestila zato, ker delujem tako, da najrajši dam prvo učiteljem, potem pa še sebi, se mi zdi, da bi morali to popraviti, res na kakršenkoli način. </font><br>
<font size="4">	Kar se tiče srednješolskih ravnateljev, mi smo bil vedno skupaj, ko smo pripravljali dokumente ali z NIZJZ ali z Zavodom za šolstvo ali z ministrstvom, tako, da o neki ignoranci v tem delu ne moremo govoriti. Seveda bi lahko rekli vsi: »bilo bi lahko hitrejše«, ne more, neki postopki pač potrebujejo en proces, potrebujejo en razmislek in navsezadnje vsaj srednješolci in učitelji so bolj vešči samega posredovanja znanja preko IKT tehnologije. Tako, da jaz ocenjujem, da smo delo dobro opravili, vsi deležniki, ki smo bili vključeni in seveda sem prepričana, da se bomo še boljše pripravili za naslednje šolsko leto. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">	Gospod, izvolite, imate besedo.</font><br>
<br>
<b><font size="4">	JANEZ DAMJAN:</font></b><font size="4"> Dober dan. Jane Damjan, center za poklicno izobraževanje. Naša vloga je strokovna podpora za strokovne modelu v poklicnih in strokovnih šolah, to je približno dve tretjini vseh srednješolcev obiskuje poklicno in srednješolstvo. Mi smo tudi glede na svojo vlogo sodelovali v vseh teh aktivnostih in pripravljali priporočila, navodila predvsem za ta specifična vprašanja </font><br>
<br>
<b><font size="4">14. TRAK: (SB) – 15.02</font></b><br>
<br>
<font size="4">	(nadaljevanje) kot so strokovni, poklicna matura, predvsem pa praktično izobraževanje in usposabljanje. Zdaj, ne bi tega posebej našteval, sem pa hotel samo dodati, da prav tako poteka raziskava, evalvacija izvajanja praktičnega izobraževanja in usposabljanja v srednjih šolah, rezultati bodo zbrani do konca meseca. Veliko podatkov je pa že zbranih, tako da recimo bi lahko nekako delil, da več kot polovica vseh dijakov je opravila / nerazumljivo/ in praktično izobraževanje v celoti, ko to ni bilo možno so pa bili praktično vsi vključeni v izobraževanje na daljavo. Seveda pa so težave in vprašanja kako to izvajati v teh pogojih, s tem se intenzivno ukvarjamo, zdaj, seveda, če pa nekaterih odgovorov še ni, pa to ne pomeni, da se nekdo ne ukvarja s temi vprašanji, vendar je ravno tukaj pri praktičnem izobraževanju in usposabljanju pri delodajalcih zelo zahtevno, ker je potrebno koordinirati še druge partnerje in skratka, vse te aktivnosti tudi potekajo. Toliko, da ne bo predlogo. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">	Sedaj pa dajem besedo gospodu. Izvolite. Izklopite mikrofon. Hvala.</font><br>
<br>
<b><font size="4">	BRANE KUMER:</font></b><font size="4"> Hvala. Lep pozdrav, predsedujoča. Sem Brane Kumer, direktor centra šolskih in obšolskih dejavnosti. Gospod državni sekretar je že nekako omenil / nerazumljivo/ kratico / nerazumljivo/ in v o naši aktivnosti. Dejansko smo tudi zaposleni, bolj se bom na stran izvajalcev, se pravi pedagoških delavcev postavil, 13. oziroma 16. marca bili postavljeni pred neko novo dejstvo, verjetno smo vsi takrat stali pred bazenom brez vode, z vodo, hladna voda, morska torej slana ali pa sladka voda, ni nihče vedel in smo pričeli iskati odgovore na vprašanja, ki so se nam takrat postavljala. Znotraj projekta, ki ga vodimo »skupaj za znanje«, smo se zavedali, da odtujitev otrok, romskih otrok od učiteljev in kasneje uvajanje šole, torej izvajanje izobraževanja na daljavo ne bo enostavno za to populacijo, kajti srečali smo se pri njih ne samo z nesposobnostjo ali pa manjšo zmožnostjo uporabe sodobne tehnologije, ampak tudi kako sploh to tehnologijo pripeljati v določene skupnosti oziroma v določena okolja, tako da so se sodelavci in sodelavke, ki delajo na tem področju, močno angažirali pri vzpostavitvi vezi med starši, otroci in pa šolo za poučevanje oziroma za izvajanje določenih vsebin na daljavo tako ali drugače. Da smo imeli tudi tehniko izobraževanje na daljavo preko tiskanih dokumentov, da tudi to varianto smo uporabljali, tako, da smo otroke uspeli vsaj delno zadržati ali pa jih aktivno vključevati v dejavnosti. Kasneje smo se intenzivno vključili v pripravo aktivnosti oziroma pomoči učiteljem pri poučevanju na daljavo, kjer smo pripravljali določene vsebine, določene programe za izvajanje dejavnosti in s tem omogočili, da so učitelji lahko posegali po tem gradivu in ga uporabljali pri izvajanju lastne aktivnosti oziroma dejavnosti za poučevanje otrok oziroma jim nuditi določene odgovore na vprašanja na daljavo. Po 18. maju smo se pa intenzivno vključili kako pomagati učiteljem, sodelavcem, strokovnim kolegicam in kolegom na šolah pri uvajanju oziroma pri sproščanju omejitev, ki smo jih imeli, tako da smo dejansko celotno obdobje bili proaktivni in začeli 16, marca iskati odgovore na vprašanja zakaj nekaj narediti, ne pa si postavljati vprašanje kako nekaj ni možno narediti, torej nenehno iskanje odgovora za jutrišnji dan. Namreč uspeli smo začenjati razumevati kaj če se nam COVID-19 ponavlja, kaj če bo postal 20, 21, 23, se pravi danes je vprašanje, ki ga moramo oziroma potrebno si je postavljati ali bomo začeli razvijati novo pedagogiko, ali bomo začeli razvijati nov pristop, nov korak, novo, ne vem, morda je pa to samo enodnevni izlet, en trenutek, en utrinek, ki ga bomo lahko pozabili za naprej. Kar se tiče 1. 9. mi srčno upamo, da bodo otroci ponovno lahko del izobraževalnega procesa doživeli v naravi, v okolju. </font><br>
<br>
<b><font size="4">15. TRAK: (AB) – 15.10</font></b><br>
<br>
<b><font size="4">	</font></b><font size="4">(nadaljevanje) Iz NIJZ smo pridobili informacije, da je možnost okužbe v naravi najmanjša, da so zaprti prostori bolj nevarni. Torej pripravljamo se kako otrokom omogočiti ali pa kako izvesti tudi izobraževanje oziroma šolo v naravi še naprej v jesen. Tako da, kot je kolegica pred mano rekla, sedaj je dvomesečno obdobje, da najdemo odgovore za 1. 9. Vsaj nastavke, če že ne odgovorov. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa tudi vam. </font><br>
<font size="4">	Sedaj dajem besedo še predstavniku Zveze aktivov svetov staršev Slovenije, gospodu Medenu, ker smo vabljene vse izčrpali, tako da izvolite gospod Meden. </font><br>
<br>
<font size="4">	</font><b><font size="4">DR. ANTON MEDEN:</font></b><font size="4"> Hvala lepa za povabilo. </font><br>
<font size="4">	Že sama kronologija vsebine tele seje oziroma dela odbora kaže kako dinamično je bilo dogajanje v zadnjih mesecih. Po dveh tednih izobraževanja na daljavo, je ta odbor na izredni seji sprejel tri sklepe s tehtno vsebino, ki je tehtna še danes. Vsekakor pa je bila takrat zelo aktualna. Danes po dveh mesecih pa se je zgodilo že toliko stvari, da je ta vsebina že nekajkrat presežena. Dinamika dogajanja je bila res divja, težko smo ji sledili. Se pa v zvezi pridružujemo oceni, da smo bili pri tem uspešni. Mislim, da zaradi skupnega truda, kjer je pač vsak opravil svojo nalogo. Današnjo sejo z naslovom Analiza iz obstoječega izobraževanja na daljavo, zato vidimo predvsem kot priložnost, da podelimo izkušnje, ki smo jih pridobili in seveda se vprašamo kako lahko te izkušnje porabimo koristno v prihodnje. Zveza aktivov svetov staršev raste iz svetov staršev, ki so zakonsko predpisan organ šole, zato tudi zvezo vidimo kot del šolskega sistema. V tem, torej v tej zvezi starši organiziramo, uresničujemo interes za čimbolj kakovostno delovanje tega sistema, katerega del smo oziroma se kot take vidimo. No, in ko je bil marca pred ta sistem postavljen zelo velik izziv, ki smo ga seveda starši tudi takoj zaznali in začutili, smo se vprašali kako in kje, na kakšen način bi lahko pomagali. Vedeli smo seveda, da ministrstvo, zavod zbirajo podatke preko ravnateljev šol, učiteljev, sklepali pa smo tako; delovanje sistema se mora na koncu odraziti na učencu. Učenec je na koncu verige. Njemu je ta zgodba cela namenjena, to delovanje sistema. In učenci so se nenadoma iz učilnic pri tem izobraževanju preselili na domove, praktično na oči staršev in starši so v precejšnji meri prevzeli tudi vlogo učiteljev. Zato se nam je zdelo smiselno povprašat starše potem kako ta sistem deluje na koncu verige v praksi. To smo tudi naredili, že po prvem tednu izobraževanja na daljavo s vprašalnikom, ki smo ga poslali po naši mreži 22. marca zvečer, v nedeljo zvečer in v sredo zjutraj smo na podlagi 13 tisoč odgovorov že lahko posredovali ministrstvu prve vmesne rezultate. Naslednji dan so pa izšla prva priporočila, ki jih je ministrstvo s pomočjo zavoda potem poslalo na šole. Torej mi smo med temi rezultati in priporočili ministrstva videli precej podobnosti, torej iz podatkov, ki jih je ministrstvo zbralo in teh, ki smo jih mi, je pač precej očitno, da iz dveh kanalov je prišla zelo podobna informacija po tem kako je v prvem tednu ta sistem deloval. Ta vprašalnik smo potem delno spremenjen ponovili po petih tednih pouka na daljavo, ravno zato, da bi mogoče preverili kako potem iz te začetne evforije, ko smo vsi rekli horuk, poprimimo. Po tistem – začeti moramo plavati – ko se zadeva uteče, ko stvar postane tek na dolge proge, torej ali starši še vzdržujejo dobro sapo pri tem in koliko, torej nenazadnje so tudi ta priporočila, ki so bila izdana, pač se upoštevalo oziroma povzročila neke razlike glede na prvi teden. No, in zelo na kratko nekaj ugotovitev, ki pač iz teh vprašalnikov sledijo. Mogoče najprej angažiranje staršev. </font><br>
<br>
<b><font size="4">16. TRAK: (AB) – 15.15</font></b><br>
<br>
<b><font size="4">	</font></b><font size="4">(nadaljevanje) Dejstvo je, da predvsem pri mlajših otrocih brez staršev ta pouk seveda ne more steči. Vsak člen v tej verigi je pomemben. Torej, če učitelj ne naredi svojega, če ravnatelj ne naredi svojega, tudi če starši ne bi priskočili na pomoč, bi učenci prve triade pač ostali zelo nemočni. No, izkazalo se je, da pa recimo potem po petih tednih so predvsem nekatere družine, kjer so starši ali bili v službi ves ta čas, torej zdravstveni delavci, gasilci in tako naprej. Službe, ki jih potrebujemo. Ali pa tisti, ki so delali od doma. Torej delo od doma vzame veliko več časa in ponavadi ima manjši učinek, kot če delamo v službi. To je izkušnja tistih, ki smo delali od doma ali še delamo od doma. Torej za te starše je bilo še bi rekel pomoč otrokom pri šolanju na daljavo lahko zelo velika obremenitev. In precejšnji delež družin je o tem poročal in če želimo razmišljati naprej, potem je treba imeti to v mislih. Torej tako stanje za veliko, torej za precejšen delež družin ni vzdržno. Torej je obremenitev prehuda in se je to potem tudi v zadnjih tednih že precej poznalo. Potem druga recimo, potem ko smo starše povprašali po težavah, ki jih zaznavajo po predvsem po teh petih tednih, se je pa izkazalo, da ni glavna težava oprema, čeprav je seveda ta težava fatalna, tam, kjer se pač pojavi brez opreme človek ne more nič. Ampak po deležu, se pravi po tem koliko staršev je o tem poročalo, so bile pa težave drugje. Torej organizacija pouka, komunikacija med šolo in domom, torej enosmerna, dvosmerna, pisna, video in tako naprej. Predvsem za mlajše otroke zgolj pisna komunikacija po e-pošti seveda težko dosega namen. Tako da na teh področjih bi bilo treba v prihodnje seveda delat. Mogoče še en vidik – ko se je zadeva začela, so bili  - to je bilo danes že rečeno – učitelji v precejšnji meri prepuščeni sami sebi. Torej kako se bodo znašli in potem ko so bili v nekem sistemu, ki so ga vzpostavili v prvem tednu, seveda je popolnoma razumljivo, da je težko preskočiti kolesnico. In izkazalo se je recimo z enim podatkom za ilustracijo, količina snovi po oceni staršev se v povprečju po petih tednih, glede na prvi teden ni veliko spremenila. Na nekaterih šolah se je povečala, na približno enakem deležu šol se je zmanjšala. Največji delež poroča, da je ostala enaka. Se pravi nekako tisto, kar smo zapopadli v prvem tednu, je bolj ali manj zdržalo, tako da bi bilo dobro izkoristit ta čas, ki ga še imamo za morebitne podobne okoliščine, da te stvari vendarle nekoliko reflektiramo in premislimo, najdemo druge načine. Mogoče še ena reč, da se ne pozabi; v času tega izobraževanja na daljavo je na spletu pristalo veliko osebnih podatkov, je na spletu pristalo na družabnih omrežjih veliko profilov za namen izobraževanja na daljavo in treba bi bilo posvetiti precejšnjo skrb temu, da se te zadeve počistijo. In ko bomo naslednjič v taki situaciji mogoče z majčkeno več pozornosti tudi na tem področju, čeprav ne morem reči, da ni bilo pozornosti. Veste, saj je bila. Vsako od teh področij je bilo deležno, bi rekel nekega razmisleka, ampak vendarle torej tega je bilo tako veliko in nekako smo si postavili višje cilje pred oči in je mogoče to ostalo malo zanemarjeno. Zdaj končna ocena kot sem rekel je pozitivna. Je pa res, da torej pri snovanju priporočil učiteljem bi bilo dobro potem najti sistem za vse nas skupaj, tudi za tiste, ki ta priporočila z bi rekel veliko skrbnostjo in strokovnostjo pripravljate, kako slediti tem priporočilom do konca do učenca. Ali se potem to res tam pozna ali se mogoče nekje vmes zadeva nekako porazgubi iz takih ali drugačnih razlogov. Pač mogoče je to tista komunikacija po verigi navzdol. </font><br>
<br>
<b><font size="4">17. TRAK: (SB) – 15.20</font></b><br>
<br>
<font size="4">	(nadaljevanje) Torej, ocena tega je pozitivna vsem, ki so se trudili za to, mislim, da smo dolžni veliko zahvalo v korist naših otrok, je pa res, seveda to pa si moramo priznati, da vse idealno pa ni bilo in da so se pokazale slabosti, ki jih kaže odpraviti, torej od danes do 1. septembra je precej več časa kot ga je bilo od 13. do 16. marca in ta čas velja izkoristiti, torej z rezultati različnih analiz, torej različne skupine so te različne analize, vprašalnike že naredile. Zavod bo zdaj naredil eno po mojem zelo kakovostno raziskavo, rigorozno, reprezentativno. Jaz sicer osebno nekako sklepam, domnevam, računam, da bodo izidi podobni oziroma primerljivi tistim do katerih smo prišli tudi sami, to se je v preteklosti pri nekih drugih že pokazalo, da bodo komplementarni, ampak čas do 1. septembra je treba dobro izkoristiti in najti dobre rešitve, kar pa lahko naredimo, torej po tistem receptu, ko smo bili vsi skupaj vrženi v vodo, smo morali vsi skupaj plavati. Otroci so imeli dokaj uspešno izobraževanje na daljavo zato, ker smo stopili skupaj, ker je vsak opravil svojo nalogo in če jo bomo zdaj tudi da se bomo znali pošteno pomeniti, ni rečeno, da smo vsi istega mnenja, ampak v pametnem dialogu in z argumenti poiščemo dobre rešitve, nam bodo koristile, veste ne glede na to ali bo še kdaj treba izvajati pouk na daljavo ali ne, če boom delali na komunikaciji, če bomo delali na organizaciji pouka kakovostni, potem nam bo to koristilo v normalnem obratovanju in v izrednih razmerah. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">	Tudi jaz lahko rečem, da se strinjam z vsemi pohvalami, vsemi, ki so bili vpleteni v sistem izobraževanja na daljavo, tako da zdaj zaključujemo ta del in prehajamo na razpravo članic in članov odbora, naj v uvodu najprej povem eno tehnično navodilo, da od danes naprej poteka glasovanje s pomočjo kartic, tisti, ki jih nima, naj v tem času priskrbi, v poslanski skupini imate kartice, tako da poteka glasovanje preko kartic. Še preden dam besedo že prvim prijavljenim, naj samo še preberem oziroma povem to. Glede na aktualnost tematike, ki jo obravnavano in glede na to, da smo ena redkih evropskih držav, ki je uspela preskočiti na izobraževanje na daljavo in se tudi na to varno vrniti, menim, da bi bilo dobro ta naš uspeh deliti tudi z drugimi državami Evropske unije. V mislih imam predvsem to, da bi lahko v imenu našega odbora predlagala Kolegiju Državnega zbora, da na časovnico predsedovanja Slovenije Svetu Evropske unije, ki bo prihodnjo leto uvrsti tudi to temo, ki se tiče izobraževanja, konkretneje izobraževanja na daljavo. Če se strinjate, članice in člani odbora, bi tak dopis posredovali Kolegiju. Ima kdo kaj proti? Ne, ne vidim, da je proti, tako da bomo ta dopis pripravili. No, pa tudi v sklopu tega lahko tudi potem še se razpravlja. Prvi pa se je prijavil kolega Marko Koprivc. Izvolite. </font><br>
<br>
<b><font size="4">	MAG. MARKO KORPIVC (PS SD):</font></b><font size="4"> Hvala lepa, spoštovana predsednica za besedo. Spoštovani državni sekretar, spoštovani vsi ostali vabljeni, spoštovane kolegice poslanke, kolegi poslanci, lep pozdrav vsem skupaj. </font><br>
<font size="4">	Skratka, slovensko šolstvo se je v zadnjih mesecih res našlo pred neko, lahko bi rekli, izredno situacijo in zelo, zelo velikim izzivom kako to zadevo rešiti. Namreč po tem, ko se je izkazalo, da je zaradi virusa, hitre širitve virusa potrebno šole zapreti, so se šole tako rekoč čez noč prilagodile na delovanje oziroma izvajanje pouka na daljavo, za kar gre res, še enkrat, izredna zahvala vsem učiteljicam, učiteljem, staršem otrok in tudi otrokom samim, ki so se na to zelo, zelo, kot že rečeno, hitro prilagodili. Posebna zahvala gre tudi Zavodu Republike Slovenije za šolstvo, ki je bil tako rekoč tisti ključen, glavni </font><br>
<br>
<b><font size="4">18. TRAK: (SB) – 15.25</font></b><br>
<br>
<font size="4">	(nadaljevanje) komunikator med šolami in med recimo temu državo oziroma stroko. Konec koncev se je pokazalo, da kako velik pomen ima javno šolstvo, kako pomembno je, da imamo kvalitetne javne šole in vsi tisti očitki, da so javne šole, ta naš šolski sitem toliko, da se na nek način ne znajo hitro obrniti, po domače povedano, prilagoditi na nove okoliščine, so se izkazali kot neresnični in neutemeljeni. Ob vem tem smo Socialni demokrati bili kritični in še vedno menimo, da upravičeno do določene stihijskosti pri sprejemanju ukrepov, zdelo se je kot da ministrstvo na trenutke samo določenih pomembnih odločitev ne upa sprejeti ali pa da je prepočasno pri sprejemanju le-teh. Namreč predvsem nas je motilo, da se do zadnjega ni vedelo kdaj se bodo šole ponovno odprle, kljub očitni izboljšani epidemiološki sliki v državi, ampak vendarle šole so se odprle in generalno gledano lahko, kot sem že rekel, rečemo, da je bil ta pouk na daljavo uspešen, tudi to poročilo danes konec koncev to prikazuje. Nikakor pa pouk na daljavo ne more v celoti nadomestiti normalnega pouka, kot temu rečemo pouka v šolah, konec koncev je šolski proces nekaj več, mnogo več kot zgolj samo podajanje znanja učitelj-učenec, gre tudi za pomembno socialno komponento, je tudi pomemben družbeni dejavnik in zato bi jaz tukaj res apeliral na vse, jaz se strinjam, da je danes prezgodaj reči ali se bodo septembra lahko odprle šole ali ne, ampak bi pa apeliral na vse pristojne, da naj imajo v mislih tudi ta družbeni element pri samem šolstvu, ne zgolj zdravstveni in če bo le mogoče in če bo varno mislim, da bi bilo prav, da se šole odprejo, da pouk s 1. septembrom normalno steče, da se pa v okviru tega, seveda kolikor je mogoče skrbi tudi za varnost, je pa res, se strinjam, danes je prehitro o tem govoriti, ampak spoštovani, zadnji teden avgusta je pa morda res nekoliko prepozno. Tako, da dajmo delati na tem, da stremimo k temu, da se šole in vrtci odprejo s septembrom, če pa pride do nekega izrednega poslabšanja zdravstvenih razmer, je pa razumljivo, da do tega ne bo prišlo, ampak upajmo, da temu ne bo tako. Zahvala gre tudi javni radioteleviziji, ki je tudi pokazala kako pomembo je imeti močno javno RTV hišo v, lahko rečemo, izrednih razmerah, ker to so bile izredne razmere in tukaj ste s tem predvajanjem programov, ki so bili pomembni za sam učni proces na daljavo, veliko pripomogli k sami kvaliteti tega šolanja na daljavo. Toliko mogoče za enkrat. No, še enkrat apel, če je le mogoče dajmo organizirati pouk v šolah, konec koncev pouk na daljavo tudi ni enakovreden za vse, je odvisen od socialnega položaja družin, od zmožnosti staršev, konec koncev tudi od tega kakšna znanja imajo starši, ali lahko pomagajo pri samem pouku ali ne, ali imajo čas ali ne, ali imajo otroci primerno programsko opremo, to je bilo že danes izpostavljeno, strinjam se, ni najpomembneje samo to, da imajo otroci tablice in računalnike, ampak kot rečeno šola je mnogo več kot zgolj učenje in šola mora biti enaka za vse, zato je pomembno, da se z jesenjo prične pouk v samih šolah. </font><br>
<font size="4">	Morda smo še eno vprašanje, gospod državni sekretar, niste posebej izpostavili šolstva narodnosti. Vemo, da ima slovenski šolski sistem kot integralni del tudi pouk za dve avtohtoni narodni skupnosti in tukaj me mogoče zanima še kakšna beseda več, če so bile tam kakšne specifike ali je pouk potekal na daljavo, popolnoma enako kot velja za ostali šolski sistem. Toliko za enkrat. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa tudi vam. 	</font><br>
<font size="4">	Besedo dajem vašemu kolegu Dejanu Židanu.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Hvala, spoštovana predsednica. Drage poslanke, dragi poslanci, lepo pozdravljam tudi predstavnike Vlade in predstavnike strokovnih </font><br>
<br>
<b><font size="4">19. TRAK: (AB) – 15.30</font></b><br>
<br>
<b><font size="4">	</font></b><font size="4">(nadaljevanje) inštitucij, ki ste tukaj med nami. Vesel sem, da imamo danes razpravo o izkušnjah izobraževanja na daljavo v času epidemije. Takoj na začetku želim povedati, da sam kakor tudi v poslanski skupini Socialnih demokratov ocenjujemo, da je sistem deloval in da je zato tudi danes čas, kar je moj kolega Marko Koprivc že povedal, da se iskreno zahvalimo učiteljicam in učiteljem v našem šolstvu. Vsem ostalim strokovnim inštitucijam in vladnim, ki ste sodelovali in seveda, da izrečemo vso spoštovanje učenkam in učencem, pa tudi staršem, ki so sodelovali pri učnem procesu doma, da je le ta potekal in da se tudi uspešno zaključuje. Torej danes ni pravo mesto, da bi kritizirali. Sistem je deloval. Pričakovati je, da bo sistem v času epidemije tovrstne, ki je prvič v Sloveniji deloval brez napake. Napačno je, utopično in ni realno. Sistem je deloval. Tisto, kar pa danes pričakujem pa je, da si dosti odkrito povemo kaj pričakujemo z novim šolskim letom. Torej kaj je tisto, kar je potrebno izboljšati, da bomo potem pripravljeni, seveda ob želji, da se več podobnega ne zgodi, da se šolstvo na nek način zapre, vsaj kar se tiče socialnih stikov. Stvari, ki se meni zdijo pomembne sem strnil v nekaj točk. Kot prvo; sedaj je na razpolago dovolj časa, da ne bo odločitev ministrstva več tik pred zdajci. Predvidljivost je pomembna učenkam in učencem, je pomembna šolskemu sistemu in sedaj je v resnici čas, da bodo znani kriteriji in da bo znano vse teden, dva ali pa tudi kakšen mesec pred pričetkom kaj se bo dogodilo oziroma po kakšnih kriterijih se bodo sprejemale odločitve. Drugo; v času izobraževanja na daljavo se je ponovno pokazalo to, o čemer ves čas govorimo. In to je, da imamo na nekaterih področjih verjetno preobširne učne načrte. Učiteljski zbori so seveda odreagirali preko učenja na daljavo takole, da so ločili bistveno od tako imenovanega balasta. Naj bo to izkušnja, da sedaj res nadaljujemo s procesom kako razbremeniti otroke, da bodo v resnici kasneje še bolj uspešni. Sam bi predlagal, da smo pri zapiranju šol bistveno bolj previdni. Naj zapiranje šol ne bo prvi korak ob najavi epidemije, ampak dajmo se zavedati, da šolski prostor ne daje samo znanja mladim ljudem. Predvsem je to prostor, ki nudi neke vrste podporo, ogrodje mladim ljudem, da se izgrajujejo kot celovite osebnosti. Zato pa so socialni stiki pomembni in bistveni. V času epidemije in komunikacije od daleč, se je izkazalo, da računalniško znanje ni samo komuniciranje preko digitalnih orodij. Je bistveno več in tudi ta izkušnja mora povedati, da naj bo več računalniških ciljnih vsebin v učnih procesih in tudi na razpolago učiteljskim zborom. Na tem področju se dajo koraki do septembra že narediti. Nedvoumno pa se je tudi izkazalo, da imamo v osnovnih šolah izjemno zastarele normative, kar se tiče računalničarjev. Mislim, da je pravilni izraz sicer organizatorjev računalniške tehnologije. Sedaj se je izkazalo, da teh strokovnjakov manjka. Marsikje jih sofinancirajo lokalne skupnosti in sedaj je čas, da se tudi na tem področju prilagodimo svetu, v katerem živimo. Moram pa tudi povedati, da smo dobili kar nekaj pozivov, opozoril, da je potrebno pa do jeseni pripraviti dobre načrte dela za otroke s posebnimi potrebami. Tudi tukaj je sedaj čas. Torej, spoštovano ministrstvo, spoštovane strokovnjakinje in strokovnjaki. Povedal sem šest točk pozornosti in predvsem apeliram na vas, dajmo se pripraviti, da če pride, pa si želimo, da ne pride do ponovnega vala epidemije, ki bi zahteval zapiranje osnovnih šol, da bomo tudi takrat, ko se bo končalo, povedali tudi to krizo smo po najboljših močeh prebrodili in učenke in učenci so dobili znanje, podporo, ki si jo v resnici od kvalitetnega javnega šolstva tudi zaslužijo.</font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala tudi vam.</font><br>
<font size="4">	Besedo dajem naprej gospe Mojci Škrinjar. </font><br>
<br>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa. </font><br>
<br>
<b><font size="4">20. TRAK: (AB) – 15.35</font></b><br>
<br>
<b><font size="4">	</font></b><font size="4">(nadaljevanje) Covid kriza je razkrila prednosti in slabosti našega šolstva in če so slabosti, potem je ob temu, da moram pritrditi, da je potrebno nekaj narediti na področju računalničarjev, zaposlitev računalničarjev, je pravzaprav IT še najmanjši problem. Kljub temu, da je potrebno urediti status in pa delovna sredstva za učence, učenke, dijake, dijakinje, torej prenosnike. Slabosti seveda so bile. Najprej je treba povedati, da smo slišali, da na začetku ni bilo navodil. Čeprav se je že februarja vedelo; to je treba, moramo se spomniti, da je bila to neka druga vlada, nek drug minister, ampak tudi tega drugega ministra pač jaz ne bi kritizirala. Tak pojav je bil prvič na svetu in v resnici se je cel sistem moral zelo fleksibilno prilagoditi. Ko smo poslušali, da je potrebno pohvaliti učitelje – seveda, absolutno. Zelo mi je jasno koliko so imeli dela in odgovornosti ravnatelji, ravnateljice, absolutno. Ampak treba je tudi priznati, da brez Vlade, brez ministrske ekipe, ki ji je treba dati priznanje, ki je organizirala in vodila vse zadeve, tudi učitelji v šoli pa tudi Zavod za šolstvo ne bi mogel tako kvalitetno delovati. Tako je treba biti pošten in dati priznanje prav vsem; tako učiteljem, učiteljicam, ministrstvu, kakor tudi Zavodu za šolstvo in celotni Vladi. Zdaj slabosti so seveda bile, če vprašamo, če smo prebrali prve okrožnice, so bile dolge, ampak morda predolge, ampak kljub vsemu smo bili najboljši med državami, ki smo uvedli poučevanje na daljavo. So pa razkritja, kot pravim, o katerih ste že danes nekateri razpravljali pa verjetno še boste in eno izmed teh je seveda poglavje učnih načrtov. Učitelji so se morali znajti in lepo, pošteno so povedali, z mnogimi sem se pogovarjala, da so pač morali se odločiti kaj je bistveno in kaj ni bistveno in so obravnavali tisto bistveno. Res hvala jim, znajo razmišljat in ko bi jim še stroka tako sledila, da bi vsi skupaj s praktiki učitelji in stroko s fakultet pripravili učne načrte kot je potrebno, bi bilo pa res neka dodana vrednost te krize. Toda če hočemo spremeniti učne načrte, ima to za posledico tudi spremembo namembnosti mature. Nacionalno preverjanje znanja ni tako odločilno, ker pač v največ primerih ni, ne odloča o uvrstitvi v nadaljnjo stopnjo izobraževanja. In čemu je tako  - to pa je zato, ker je pač matura rezultat, ki je odraz učnih načrtov, kjer so cilji in standardi, zatem pa tičijo pravice učencev, da vse te cilje in standarde osvojijo. Hkrati je ta razdrobljenost učnih načrtov, ki je sicer bila že predmet posodabljanj in pa krčenja vsebin oziroma tvarine celotne, že je bila predmet tega posodabljanja, vendar ne še dovolj. To pretirano normiranje pri učnih načrtih pomeni zatiranje ustvarjalnosti, v bran pravicam učencem je sicer to sledi, vendar pa je okrnjena pravica doseči optimalne rezultate učencev v celotnem izobraževanju. Pogovori z učitelji pa so pokazali tudi, da so se pri učenju, poučevanju na daljavo odzvali pravzaprav najbolj plašni učenci. </font><br>
<br>
<b><font size="4">21. TRAK: (AB) – 15.40</font></b><br>
<br>
<b><font size="4">	</font></b><font size="4">(nadaljevanje) Slišala sem, da bi se morali posvetiti socialnim razlikam družin in da tega tablice ne rešujejo. Seveda ne, ampak tudi sama šola, enako okolje, enaka učilnica, enak učitelj tega ne rešuje. Socialne razlike so in socialna blažitev socialnih razlik je mogoča najbolj z dobrim gospodarstvom. To pomeni, da ne bomo imeli revežev, če bomo imeli dobro gospodarstvo in če bodo lahko ljudje dobro zaslužili in to je cilj. Zato pač ne more biti vse na Ministrstvu za izobraževanje, ampak je to stvar celotne države, da uredi dobre pogoje za dobro gospodarstvo. Slišali smo tudi razmislek o tem kako je lahko ocenjevanje na daljavo lahko objektivno. Jaz mislim, da ravno tako kot v šoli. Je lahko objektivno ali pa neobjektivno. Oboje se lahko zgodi in seveda je pravilno samo, da je objektivno. Mislim pa, da dajemo veliko preveč pozornosti ocenjevanju, več pozornosti bi bilo treba dati opazovanju in raziskovanju učenčevih talentov ter poklicnem usmerjanju. Kar zadeva obremenitev učiteljskega kadra, zagotovo je ministrstvo sledilo tem potrebam. Res pa je, da je verjetno za jesen potrebno razmišljati o sistemskih rešitvah za neenakomerno razporejen čas, za deljen delovni čas. To so dejstva in to so bili delovni pogoji, pod katerimi so delali učitelji. In o togosti, ki naj bi se očitala javnemu šolstvu; ne, saj sploh ne gre za to, da bi se togost očitala javnemu šolstvu. Togost se očita učnim načrtom, ki pa javno šolstvo in pa tudi zasebno šolstvo deloma omejujejo. Zato je potrebno dejansko nekaj narediti na področju učnih načrtov. In zopet bi rada ob tej priliki zavrnila vsiljeno dilemo o kakovostnem, javnem ali pa nekakovostnem javnem šolstvu pa zasebnem šolstvu, ki naj bi bilo kakovostno in tako dalje. Kakovost ne poteka na ločnici javno in zasebno šolstvo. Kakovost poteka po tem kakšen je ravnatelj. Če je ravnatelj dober, je dobra šola, pa naj bo to javna ali pa zasebna. Morda ne uredi zadev takoj, jih pa uredi lahko sčasoma in dobri kolektivi naredijo dobro šolo, naj bo to javna ali zasebna. Zasebna šola pa je potrebna. To pa zato, da lahko uvaja neke alternativne pristope, ki so pač na manjšem vzorcu, lažje izvedljivi kot pa na velikih sistemih kot je javno šolstvo. In treba je povedati, da niso bile samo javne šole, ki so se znašle v covid krizi. Tudi zasebne šole so se znašle in tudi tisti učitelji so delali dobro in treba jih je pohvaliti in njihove ravnatelje ravno tako. Opozorila, ki sledijo iz te krize lahko opazovalcu kot sem jaz ali pa volivcem, prebivalcem, državljanom in državljankam Slovenije lahko pač povedo to, da je potrebno kot dodano vrednost iz izkušenj pouka na daljavo upoštevati torej prečiščenje učnih načrtov, omejitev na število strani, ki naj bo sorazmerno, kratko, uvesti je potrebno izobraževanje učiteljev za podajanje kakovostne povratne informacije. In pa upam, da je tudi ta kriza prinesla ta izziv, torej spodbujati problemski pouk, kjer bodo učenci in dijaki razmišljali. Učitelji pa jih bodo imeli čas opazovati in čas svetovati kako izkoristiti svoje talente, da bodo lahko svoje življenje z izobrazbo kar najbolj oplemenitili.</font><br>
<font size="4">	Hvala.</font><br>
<br>
<b><font size="4">22. TRAK: (AB) – 15.45</font></b><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala tudi vam. Besedo dajem kolegu Željku Ciglerju.</font><br>
<br>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Spoštovani, lepo pozdravljeni. 	Hvala lepa za odlične uvode in prispevke, ki so v projektu, ki se je zgodil čez noč – izobraževanje na daljavo pokazali, da se je sistem relativno hitro stabiliziral in izvajal naprej svojo ključno vlogo, ki jo ima v tej državi, to je vzgoja in izobraževanje. Če rečem, moram vzgojo zraven dodati in še posebej te individualne odnose med učitelji in učenci in starši, in pa seveda vlogo, ki jo ima znanje v naši državi. Ugotovili smo mnogo plusov in minusov in hvala uvodničarjem, ki ste na vse opozorili. Jaz mislim, da poleg plusov moramo zlasti biti osredotočeni na tiste stvari, ki jih moramo popraviti in smo jih sposobni popraviti, v to vložiti tudi potrebna sredstva, ker se vlagajo v strateško dobrino, to je znanje, predvsem pa v ljudi. In ta najmlajši del naše populacije, ki ni obstal ob strani. In razumem tudi vsa opozorila; kontaktiral sem se kar z nekaj učitelji, ravnatelji, starši, pred tole sejo odbora in so dejansko opozarjali to, kar je več mojih predgovornic, predgovornikov reklo; pravočasno je treba imeti tole evalvacijo, ki jo bo Zavod za šolstvo postavil pred javno, zlasti strokovno pred šole, starše. Še posebej v odgovorih na tiste stvari, ki jih moramo še popraviti, ker kot je bilo fino rečeno ali bo Covid-19 naprej, sigurno se bodo pa takšne razmere v prihodnosti verjetno pojavile – ne kličimo jih, ampak vseeno – kjer mora sistem podobno kot je bil zdravstveni ali pa katerikoli drugi v naši državi teči naprej. In šola gotovo ni samo izobraževanje, daleč, daleč stran. Tu je socializacija človeka v najširšem smislu, praktično postavljenega v svet raznih težav, tudi dobrih stvari, ampak mnogih vprašanj, na katera mora zmerno, strpno znati odgovarjat v eni družbi, kjer je bogata zaradi tega, ker smo različni in to je treba spoštovati. Torej to je treba vzgajati naprej. In jaz moram reči, da se strinjam to, kar je rekel predstavnik sindikata Sviza, da je šola dejansko prostor, kjer še mora zagotoviti izenačevanje enih osnovnih, socialno ekonomskih razlik, ki so pa pri nas v Sloveniji vseeno – zdajle se je to pokazalo – zelo, zelo velike. In jaz bi rad vas opozoril, da ogromno otrok v Sloveniji, ogromno otrok ima reden, topel obrok v okviru šolske prehrane. Zajtrka, malice, kosila, popoldanskega otroka in vesel se pa ponosen, da ta država to iz naših javnih sredstev otrokom zagotavlja. Vendar, ko je bilo izobraževanje na daljavo, tega ni bilo. In to socialno, socialni del šole tudi ni za zanemariti. In rad bi tole povedal; ugotovilo se je sicer se je reklo, da se je ugotovilo zlasti pri osnovnošolcih, če se na njih osredotočim, reklo se je pa tudi s strani predstavnika Ministrstva za izobraževanje tudi na srednješolce, da po cirka tisoč je bilo učencev ali pa dijakov, s katerimi se ni moglo vzpostaviti kontakta. Ampak mnogi doma dejansko nimajo opreme za izobraževanje na daljavo, oziroma ko so jo dobili, nimajo teh bi rekel sposobnosti digitalnih kompetenc kot pravimo, oziroma starši ne pomagajo, ali pa staršev sploh ni bilo, ko so mogli biti na šihtu. Vse te stvari so takšne, ki jih moramo imeti v vidu. Še posebej, ko govorimo o otrocih z učnimi, potrebami po dodatni učni pomoči in otroci s posebnimi potrebami, jih je ogromno z odločbo, ne samo o tistih, o katerih jaz vedno govorim, to so tisti, ki imajo individualizirane načrte, seveda poleg unih prejšnjih tudi in imajo spremljevalca. To se pa ne da izvajati na daljavo. Pomoč tem otrokom je lahko samo neposredna in neprekinjena. In na to me je opozorilo več osebnih spremljevalk in spremljevalcev, da naj danes to izpostavim. In rad bi tole rekel, res je treba reči učiteljem in učiteljicam hvala, hvala vzgojiteljem. Ampak samo hvala – glejte, mislim, da mora imeti še zraven dodatek. Zagotovimo jim tisto, kar jim pripada po kolektivni pogodbi in veljavnih predpisih pri nas. To so </font><br>
<br>
<b><font size="4">23. TRAK: (SB) – 15.50</font></b><br>
<br>
<font size="4">	(nadaljevanje) plačilo za dodatne obremenitve in tveganje, kar je bilo danes tudi s strani več ljudi izpostavljeno, mojih predgovorcev. To morajo prejeti, do tega so opravičeni, dolžni smo jim to zagotoviti po veljavnih predpisih, da se vidi, da mislimo resno, ko govorimo o njih in o njihovi vlogi. Še posebej, ko se je govorilo kakšna je bila dodatna obremenitev zlasti ene strukture, zato, da je, bom rekel po štajersko, »laufal« izobraževanje na daljavo, računalništvo. Infrastruktura za šolo je bila za katero so skrbeli računalničarji. In jaz vam moram povedati, glejte, leta 1994 so se začeli uvajati računalniki v pouk v slovenskih šolah osnovnih, takrat je bil to projekt računalniško opismenjevanje 2, in takrat se je imelo sistemiziranega 45 % delovnega mesta enega računalničarja, ne niti polovica delovnega mesta. Danes je na šoli pet do deset ali dvajsetkrat toliko računalnikov, vsa dokumentacija je elektronska. Šole osnovne, če bom za njih zdaj rekel, pa imajo na primer ena s 450 učenci ima 35 % delovnega mesta računalničarja. Glejte, zato, da bo ta sistem, v kolikor bo potrebno ga ponovno vzpostaviti in aktivirati pri izobraževanju na daljavo, lahko tekel, dajmo zagotoviti šolam ustrezno število ljudi, ki so to sposobni in usposobljeni delati, to so računalničarji. </font><br>
<font size="4">	Rad bi še enkrat rekel, glejte, pa še to, zahvala dejansko gre vsem in brez tega kompleksa sodelovanja ne bi šlo, tako učiteljev, vzgojiteljev in ravnateljev na šolah, zato sem rekel vsem je treba enakopravno in zakonsko obvezno izplačati dodatke pri plači za kompletne mesece, ko so to izobraževanje na daljavo, ki je sigurno bilo enkratno ali pa mogoče dva ali pa celo trikratno delo, ki ga delajo v običajnih normalnih dnevih, ko ni izobraževanja na daljavo. To jim je treba zagotoviti in jim reči hvala. Daje. Sigurno Ministrstvo za izobraževanje in Zavod za šolstvo mogli so se znajti čez noč in dejansko 24-ur na dan je delo teklo, se zavedam. Posebej tudi javnemu zavodu Radioteleviziji Slovenije, ki dejansko je imela še občutek in dodatno vlogo odigrala do ljudi, ki so iz socialno in bi rekel tudi kulturno mogoče šibkejših družin, tem otrokom je naš javni zavod slovenska radiotelevizija nudila ogromno pomoč. Tudi to kar so sindikati opozorili pri delavcih in nenazadnje starši, starši prava triada brez pomoči staršev jaz si ne predstavljam, govoril sem z mnogimi kolegicami in kolegi, ki imajo te otroke, to ne gre, še posebej pa pri starših, ki imajo otroke s potrebami po dodatni učni pomoči in so mogli z njimi delati in pa otroke s posebnimi potrebami. Skratka, glejte, vse to je treba imeti pred sabo in jaz verjamem, da bomo v kolikor bi ta izziv, ki ga ne kličemo in ne želim si ga več, vsaj jaz osebno in tudi v Levici ne, če bi se s tem izzivom še enkrat srečali, da nastopimo najmanj s temi izkušnjami, pa z evalvacijo tega kar smo do zdaj naredili, seveda pripravljeni. Hvala lepa.</font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">	Besedo dajem naprej Eleni Zavadlav Ušaj.</font><br>
<br>
<b><font size="4">	ELENA ZAVADLAV UŠAJ (PS SDS):</font></b><font size="4"> Hvala, predsedujoča za besedo. Prav lepo pozdravljeni državni sekretar in vsi ostali prisotni ter kolegice in kolegi!</font><br>
<font size="4">	Sama bom kar potrdila to kar je kolegica Škrinjar pred menoj dejala, da je ključno vlogo odigral ravnatelj, se pravi ravnatelji bodisi v osnovnih šolah, srednjih šolah. Seveda imamo ravnatelje take in drugačne tako kot smo mi taki in drugačni. Veliko vlogo pa pri tem jim je lahko stala tudi lokalna skupnost. Vemo, da vsi ravnatelji so z lokalno skupnostjo povezani in v kolikor je lokalna skupnost, sama lahko to potrdim, kot sem že velikokrat povedala, da sem bila še v tistem času v začetku epidemije v vlogi podžupanje v Mestni občini Nova Gorica in v kolikor je lokalna skupnost upoštevala navodila Vlade, ki so bila potem v začetni fazi so prihajala po različnih kanalih in so dejansko ustvarjala </font><br>
<br>
<b><font size="4">24. TRAK: (AB) – 15.55</font></b><br>
<br>
<b><font size="4">	</font></b><font size="4">(nadaljevanje) zmedo, ker so dobile šole, ravnatelji so dobivali tako v vrtcih, kot v osnovnih šolah iz različnih kanalov različna navodila in takoj v začetku je bilo ravno to napaka, ker so že načrtovali delo v prvem tednu, potem pa dejansko je prišlo navodilo, da ne, da ni potreba, ampak naj en teden si vzamejo za pripravo. Tako da jaz mislim, da je bilo to tudi seveda posledica prehoda iz ene vlade v drugo vlado, zato v tej fazi je res bilo v praksi, na terenu, med ravnatelji zmedeno stanje. Je pa lokalna skupnost odigrala predvsem ključno vlogo pri povezovanju in pri dajanju navodil tako s strani navodil, ki jih je prejemala od NIJZ-ja in s strani navodil, ki jih je prejemala od ministrstva. Kajti mestne občine so še posebej bile na udaru, ker vemo, da imajo pod svojim okriljem več osnovnih šol, več srednjih šol in tu je bila ključna tista povezovalna nit tudi pri pridobivanju tehnične opreme. Ravnatelji so lahko posredovali potrebe koliko je bilo tistih učencev, ki niso imeli opreme in veliko gospodarstev, veliko podjetij v gospodarstvu, veliko javnih zavodov je bilo pripravljenih priskočiti na pomoč. Seveda vedno mora biti nekdo, ki to sproži. Tako da jaz mislim, da tle ne vidim niti toliko težave v sami opremljenosti, ampak kaj se je kasneje pokazalo, težava je bila pri hitrosti prenosa podatkov. Učenci, ko so bili v zaključni fazi, se pravi na koncu pouka na daljavo, ko so morali biti ocenjeni, ko so potekala ocenjevanja tako, da so eno uro imeli odprte teste, preverjanje ocenjevanja, preverjanja, takrat so bili učenci pod pritiskom in takrat se je pokazalo koliko imamo pokritosti z dobrim prenosom podatkov po naši Sloveniji. Tako da jaz mislim, da tukaj je ključni problem vsega skupaj; sama opremljenost, same računalnike se da vedno nekako priskrbeti, ampak prenos podatkov se pa čez noč težko vzpostavi, če ni že prej vzpostavljen. Zdaj bi pa mogoče rada, da se ne bi ponavljala z ostalimi, bi rada povedala kaj se meni zdi iz vsega tega, da bi bilo dobro pa le nek korak naprej narediti in sicer zelo dobro so se pokazali e-učbeniki, predvsem pri uporabi pri jeziku, pri tujem jeziku. Zakaj – ker pri tujem jeziku je zelo pomembna izgovorjava in marsikdo od učencev je rekel to je bilo pa veliko lažje. Zaradi tega, ker so si lahko večkrat zavrteli posnetke, večkrat poslušali in so se veliko več besednega zaklada naučili. Potem je mogoče v vrtcih je bilo dano navodilo, da se opravlja varstvo na domu, ne v prostorih vzgojno varstvenih zavodov, kar pomeni, da so dejansko vzgojiteljice bile pripravljene priti v vrtce in nuditi pomoč, ampak niso smele. Nastala je težava, ponovno tle so odigrali vlogo prostovoljci, ki so bili pripravljeni oditi na dom, tam kjer so take potrebe bile v takih družinah, kjer starši pač so morali na delo in v nekaterih vrtcih so to se javile same zaposlene, v nekaterih pač ne, ker vemo da je struktura različna pa tudi mogoče so imele doma lastne otroke in se niso morale in uspele javiti. Potem naslednje, kar bi izpostavila, je to, kar je že predstavnik staršev povedal, organizacija pouka je predvsem pomembna zakaj – zaradi tega, ker so tukaj tisti ključ glavna beseda ravnatelja. </font><br>
<br>
<b><font size="4">25. TRAK: (AB) – 16.00</font></b><br>
<br>
<b><font size="4">	</font></b><font size="4">(nadaljevanje) Na razredni stopnji ni bil problem. Učitelji so delovali, kar sem se pogovarjala po osnovnih šolah, večinoma po enakem, približno enakem načinu in so se tudi otroci lepo znašli. Znašli so se starši in tudi otroci, tudi če so bili to v prvi triadi ali pa drugi triadi. Problem je nastal na predmetni stopnji, ko so bili različni učitelji in je vsak uporabljal svoje kanale. To pa je bila zmeda. To pa mislim, da še na koncu so se otroci lovili, ker pač nekateri učitelji niso uporabljali enako kot ostali in potem so se učenci lovili po različnih kanalih. To, potem bi rada predvsem še poudarila, da proti koncu izobraževanja, ko so učitelji dodobra osvojili svoje veščine in možnosti kako lahko podajajo snov, so začeli to snov kopičit in dejansko učenci so zraven tega, da so se imeli za učit in pripravljat na ocenjevanje, so morali potem še novo snov obdelovati in pošiljat razna gradiva nazaj, rešene naloge in jaz mislim, da tukaj je pa ključna vloga ministrstva, da bi dejansko nekako pripravila primeren obseg oziroma, da bi izluščila iz tega ven kar je tisto, kar je pomembno, da se obdela. In če se še obrnem na učence, ki imajo učne težave; jaz se sicer z mojim kolegom predhodnikom ne bi strinjala, da so vsi učenci imeli težave. Ne, jaz mislim, da tukaj je veliko odvisno od tega kakšne so in v kolikšnem obsegu potrebujejo nekateri učenci učno pomoč. Ker nekateri učenci so to učno pomoč, ki so jo potrebovali, dobili v zadostni meri, kajti učitelji so se potrudili in so vzpostavili komunikacijo s takimi učenci, ki to pomoč potrebujejo in nekateri so se izkazali tudi z boljšimi rezultati, kot pa če bi sedeli v šolskih klopeh. Tako da jaz mislim, da je tukaj spet za poiskati zakaj, ker ni vedno samo če je učenec prisoten zraven učitelja vedno najboljše. Nekatere so pač učne težave, ki otrokom s tem, ko so imeli pouk na daljavo lahko še koristijo. Ja, za konec bi pa – ja, še nekaj prej; ni vedno, ni samo prva triada, ampak mislim, da tudi druga triada bi imela kar težave, če ne bi imela pomoči s strani staršev. Na koncu bi pa rada samo povedala to; vedno hvalimo učitelje, hvalimo ravnatelje, hvalimo starše, nobeden pa ne vem, če je pohvalil otroke, učence. Zelo malokrat, tudi če zelo malokrat in premalokrat jih pohvalimo. Jaz mislim, da so se otroci, da so se naši učenci, dijaki, dijakinje, da so se maksimalno potrudili in da so vložili toliko truda in napora, da si zahvalijo, da si zaslužijo zahvalo in en velik hvala za to, kar so preživeli in kako hitro so se tudi oni morali prilagoditi. Tako da res en velik hvala vsem njim. Bi pa rada povedala tudi to, kar so mi sami povedali ob koncu šolskega leta, da nekateri so rekli, da mogoče bi bilo pa fajn, če bi tudi v naslednjem šolskem letu kakšen mesec imeli pouk na daljavo. Tako da izzivi so pred vami, tistimi, ki ste na ministrstvu, na Zavodu za šolstvo. Mogoče se pa da kakšna kljub temu, ker si ne želimo nazaj epidemije, ampak mogoče se da kakšna kombinacija tudi tukaj naredit. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa tudi vam.</font><br>
<font size="4">	Naprej dajem besedo Moniki Gregorčič.</font><br>
<br>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Hvala lepa predsednica za besedo. </font><br>
<br>
<b><font size="4">26. TRAK: (AB) – 16.05</font></b><br>
<br>
<b><font size="4">	</font></b><font size="4">(nadaljevanje) lep pozdrav vsem, predvsem predstavnikom ministrstva in pa še posebej danes prisotnim vabljenim gostom.</font><br>
<font size="4">	Tudi jaz se lahko v svoji razpravi samo nadaljujem in navežem na vse svoje predhodne razpravljavce, ki so pohvalili vse deležnike v tem procesu, ki so bili ključni, da se je to izobraževanje na daljavo uspešno vzpostavilo in tudi izvedlo, in da se je uspešno tudi zaključilo to šolsko leto, ki je brez dvoma eno najbolj nenavadnih v vsej naši zgodovini. Bilo je povedano že kar nekaj besed pohvale učencem. Se strinjam, tukaj so oni prvi, ki so bom rekla oddelali korektno in zaključili svoj izobraževalni proces. Seveda so potem ne smemo pozabiti na učitelje, na ravnatelje, na starše otrok, to je vse danes že bilo zelo velikokrat in upravičeno izpostavljena pohvala. Malce manj pa je bilo bom rekla izrečenih besed pohvale samemu strokovnemu delu, vsem tistim deležnikom na strani stroke, ki so konstruktivno in zelo hitro odreagirali, prepoznali, da epidemija oziroma njene posledice ne bodo nek enkraten dogodek, ki bi terjal prekinitev izobraževalnega procesa za teden ali dva, ampak da bo imela ta prekinitev oziroma zaprtje šol daljnosežne posledice in da je potrebno odreagirati nemudoma, zelo hitro, da se ni izgubljalo časa, da se je pač tako rekoč tudi čez noč na tej strokovni ravni, na ravni ministrstva, Vlade in potem tudi Zavoda za šolstvo in vseh ostalih strokovnih institucij nemudoma pristopilo k reakciji, k pripravi nekih smernic ali pa koordiniranega pristopa k reševanju tega problema. Pač jaz vidim to prepoznanje resnosti situacije in hitro reakcijo kot enega tudi ključnih elementov pri uspešni vzpostavitvi učenja oziroma izobraževanja na daljavo, tako da iz tega vidika jaz še posebej lahko tukaj tudi posebno zahvalo mislim da Ministrstvu za izobraževanje, vladna ekipa in vsi, vsa strokovna ekipa, ki je pripomogla in sodelovala pri oblikovanju vseh teh smernic, napotil za to, da je izobraževalni proces potem lahko navzdol po piramidi stekel tako uspešno, kot je stekel. Zagotovo je bil tukaj tudi izpostavljen pravilen, ustrezen, konstruktivni dialog s strani, to pomeni stroka z izvajalci izobraževalnega procesa. Predvsem mislim tukaj na ravnatelje, ki so potem navzdol organizirali na individualni ravni, na ravni svojih šol, organizacijskih enot to nadaljnje postopanje, tako da lahko tukaj vsem deležnikom tudi z moje strani še enkrat velika pohvala in zahvala za uspešno opravljeno delo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">	Tudi sama sem med prijavljenimi. Pa naj začnem res najlepša hvala vsem, ki so bili pripravljeni in so tudi svoj čas vložili v to, da je izobraževanje na daljavo steklo kot je. Glede na to, da ni bilo nekega izobraževanja, bom rekla pred marcem nikoli izpeljanega, se mi zdi, da je to res ena taka velika, veliko delo opravljeno za vse, ki so bili. Tukaj seveda mislim ravnatelje, profesorje, učitelje, starše in tudi učence, dijake. Moram reči, da povsem razumem in če ste danes pogledali analizo obstoječega izobraževanja na daljavo, vidite, da je res bilo še več kakor sem jih naštela zdaj akterjev, vključenih v sam način izobraževanja. Tudi RTV, tudi različne organizacije, CŠOD-ji in tako naprej. Mislim, da je bilo to, bom rekla, da je cela Slovenija je dihala s tem izobraževanjem na daljavo. Dobesedno cela Slovenija je dihala s tem. In tukaj sem prebrala</font><br>
<br>
<b><font size="4">27. TRAK: (AB) – 16.10</font></b><br>
<br>
<b><font size="4">	</font></b><font size="4">(nadaljevanje) ministrstvo je v sodelovanju s pristojnimi javnimi zavodi tudi v obdobju po 29. aprilu 2020 v zvezi z izvajanjem izobraževanja na daljavo zasledovalo naslednje ključne cilje in jaz sem prepričana, da jih še vedno in jih bo tudi v prihodnje in sicer; zagotavljanje kontinuiranega izobraževalnega procesa, ki je ustrezno prilagojen posebnim razmeram, preprečevanje nastajanja večjih razlik med učenci pri osvajanju znanja v tem času ter posebna skrb za ranljive skupine in zagotavljanje ustreznih orodij za tehnično podporo učiteljem pri izvajanju izobraževanja na daljavo. To so cilji, ki jih zasleduje tudi zdaj in na podlagi teh treh ciljev, sem prepričana tudi se dela nadgradnja ali strateški plan ali kakorkoli bi temu lahko rekli tudi za bodoče šolsko leto. Sem pa vesela, da se je bom rekla v koliko toliko solidnih razmerah zaključilo obstoječe šolsko leto in da so se začele za nekatere že počitnice in počitniški dnevi, ki dejansko, upam, da bodo drugačni kakor so bili glede izobraževanja. Sama lahko rečem, da sem dala teh devet tednov z dvema osnovnošolkama skozi, ni bila lahka in tako da razumem starše, ki včasih izpostavljajo problem znanja, to kar ste pred mano opozarjali, znanja in poznavanja tudi računalništva, računalniškega jezika in to opismenjevanje mislim, da je bilo kar velik zalogaj tudi za starše. Moram pohvaliti odbor oziroma ministrstvo, da je glede na sklep Odbora za izobraževanje, znanost, šport in mladino na 22. nujni seji 30. aprila, kjer so bili sprejeti sklepi pripravil to analizo, da je bilo res vse v roku. Tako da to je zahvala ministrstva, zahvala Vlade in jaz si nadejam takega sodelovanja tudi v prihodnje, da se držimo rokov. Mislim, da je to zelo pomembno za naše delo in seveda, da se zadeve na ta način tudi peljejo v prihodnje. V sami analizi sem zasledila, da je bilo veliko narejenega v preprečevanju nastajanja večjih razlik med učenci pri osvajanju znanja v tem času covida in posebna skrb za ranljive skupine. Zelo podrobno je bilo napisano tudi kar se tiče same tehnične opreme. Moram reči hvala vsem, ki so pomagali, da se je zbralo preko tisoč 300 računalniških naprav in 950 modemov, z več kot 4 tisoč računalniki so na pomoč priskočile tudi šole po vseh državi. Mislim, da je res bilo to narejeno za to, da se zagotovi zmanjševanje kakršnihkoli razlik med učenci. Tukaj noter tudi program RTV v podporo izobraževanju na daljavo, res hvala. Pomoč romskim otrokom in njihovim staršem, učencem in dijakom, priseljencem ter učencem in dijakom z učnimi težavami in posebnimi potrebami. Je tudi Zavod Republike Slovenije za šolstvo omenjen. Skratka, to, da smo to uspeli speljati je uspeh nas vseh. In mislim, da moramo tudi na to vsi skupaj ponosni. Zato sem tudi sama predlagala že prej, ko sem prebrala, da se na tej temi lahko vključimo tudi pri na časovnico predsedovanja Slovenije Svetu Evropske unije, ker imamo nekaj za pokazat, ker imamo strokovnjake, ker imamo vas, dobre ravnatelje, ravnateljice in učitelje in sem enostavno hvaležna za to in še enkrat rečem hvala. Je še kdo, želi razpravo? Ja.</font><br>
<font size="4">	Kolegica Korče Izvolite.</font><br>
<br>
<font size="4">	</font><b><font size="4">JERCA KORČE (PS LMŠ):</font></b><font size="4"> Ja, najlepša hvala in le pozdrav še v mojem imenu. </font><br>
<font size="4">	Res je prav, da se kdaj vsi skupaj pohvalimo, tako šolske delavce, učence, starše, vse, ki smo pokazali, da je v slovenski naravi ta prilagodljivost in iznajdljivost, pa vendar je prav </font><br>
<br>
<b><font size="4">28. TRAK: (AB) – 16.15</font></b><br>
<br>
<b><font size="4">	</font></b><font size="4">(nadaljevanje) da kljub vsemu na podlagi te izkušnje, ki je bila na neka način narejena ad hoc in smo se pač mogli vsi skupaj hitro obrniti tudi politika, da z nekim kritičnim očesom pogledamo predvsem na morebitni drugi val in jaz današnjo sejo jemljem tudi v luči tega. Tale analiza, ki sem jo pogledala – meni bom rekla bolj deluje kot neko poročilo, kot neka kronologija. Če prav razumem, se pripravlja neka bolj poglobljena analiza, ki bo dejansko povedala kje pa so tiste luknje, ki jih je potrebno zapolnit, da bo, če pride, upamo da ne seveda, septembra zadeva drugačna, pa da bomo tudi mi v Državnem zboru seznanjeni z različnimi scenariji, za katere verjamem, da so na ministrstvu pripravljeni. Tako da zaenkrat se nam zdi tale analiza v Listi Marjana Šarca v splošnem zelo posplošeno napisana in pa kronološka. Pogrešamo predvsem neke rezultate kako je ta učni proces vplival na dejansko znanje učencev, kar se tiče učenja na daljavo. Zdaj sicer ste navedli, da naj bi ta analiza, ki jo bo pripravil zavod in to je bilo tudi danes povedano, na voljo konec junija oziroma v začetku julija. Bi si pa želeli, da bi poleg tega ta analiza dala tudi odgovore ter konkretne statistične podatke kaj se je zgodilo z učnim uspehom učencev in dijakov v času epidemije in po njej. Se je ta mogoče ta učni uspeh na podlagi učenja na daljavo mogoče poslabšal, izboljšal. Predvsem s kakšnimi problemi so se srečevali vsi deležniki vpeti v proces izobraževanja, kako je vplivalo učenje na daljavo, na psihofizično stanje učencev in dijakov. Kako je bilo s študenti, torej kje so tiste pomanjkljivosti in kje lahko iščemo rešitve, da bomo še boljši, da se ta zadeva še bolje izvede. Ministrstvo oziroma predstavnika državnega sekretarja bi prosila tudi za odgovore ali se načrtuje v avgustu kakšno izobraževanje za učitelje, da bodo še bolj pripravljeni oziroma da bodo znali uporabljati te nove tehnike, ki so drugačne, stik je drugačen, tudi nek socialni stik z učencem je preko ekrana precej bolj specifičen. Zavedati se moramo, da kot učenci, to vsi vemo, najdemo načine tudi za goljufanje tako in drugačno. Tudi to so bili drugačni prijemi v času učenja oziroma testov, spraševanja in vsega na daljavo. Kako se bo postopalo v tej smeri, ker je tudi to pomembno, da ne bo prihajalo do bom rekla nepotrebnih stvari, saj tudi skozi to se neke iznajdljivosti učenec za življenje nauči, ampak vendar lahko to pripomore k zmanjšanju stopnje znanja. Kako se bo tudi učiteljem zagotavljalo potrebno opremo, da bodo lažje poučevali na daljavo in pa predvsem ali se bodo določili standardi poučevanja, torej koliko mora učitelj dejansko opraviti dela preko spleta, ker vemo, da so tudi tukaj bile različne prakse od učitelja do učitelja. Nekateri so bolj aktivno pristopali k temu, nekateri so bili v večji komunikaciji z učenci. Seveda se zavedamo, da je učitelj tisti, ki najbolje pozna svoje učence in ve kako ravnati, pa vendar je dobro, da so neki vsaj osnovni standardi postavljeni za vse šole, oziroma za vse učence in učitelje enako in pa kako se predvideva torej, ko se bo prepletalo lahko pride do tega seveda, da se bo prepletalo. Nekaj časa bodo lahko učenci v šoli, nekaj bo učenja na daljavo, morebiti bo kakšen učenec ostal doma v karanteni oziroma samoizolaciji in bo poučevan na daljavo. Kako se bo preplet tega dvojega načina v praksi dejansko delal. Torej ali bo učitelj dopoldne poučeval učence v šoli in se popoldne oziroma zvečer posvečal učencem, ki bodo ostali doma. Torej kako se bo te zadeve reševalo v prihodnje in pa ali obstaja oziroma ali bodo pripravljeni, ker čas bo to dopuščal in je po mojem primerno, da se ne dopusti, da septembra se ponovno reče, da</font><br>
<br>
<b><font size="4">29. TRAK: (AB) – 16.20</font></b><br>
<br>
<b><font size="4">	</font></b><font size="4">(nadaljevanje) nas je nekaj presenetilo, ampak da bomo res vsi skupaj pripravljeni. Torej načrt poučevanja za vsak predmet posebej in da bo dosežena neka usklajenost tudi med šolami. Zdaj marsikje smo lahko zadovoljni, kot rečeno pa verjamem, da je želja vseh nas, tudi stroke, da se v neki poglobljeni komunikaciji pride do tega, da bomo septembra v tem pogledu še boljši in da se bomo res zavedali, da so prihajale hude razlike med učenci. Vemo, da so tudi podatki, to so črne strani tega, da so otroci ostajali doma, policisti poročajo, da je bilo več nasilja v družinah, kar pomeni, da bo tudi na tem segmentu treba učitelje še bolj opolnomočiti, da bodo tudi na daljavo prepoznali stiske, s katerimi se soočajo lahko otroci, ki ostanejo doma, v svojem okolju pa jim morda šola predstavlja zatočišče pred tem kar se dogaja za štirimi stenami in pa tistega tihega ubijalca, ki je po mojem mnenju ubil ali pa v take in drugačne stiske spravil več otrok kot jih bo katerikoli koronavirus in to je tudi socialni položaj, ki vpliva na zdravstveno stanje otrok, na to, da jim šola zagotavlja neko prehrano, vsaj tisto osnovno, tako da jaz mislim, da nas tudi na tem segmentu čaka ogromno dela, ker tisti, ki so izpostavljeni in so tudi na daljavo bili po vsej verjetnosti bolj aktivni in predstavljajo pozitivne zgodbe, so vendarle otroci iz srednjih in višjih slojev, ker so tudi doma dobivali podporo, starši so jim lahko pomagali, inštrukcije take in drugačne, dostop do vsebin imajo drugačen in jaz mislim, da je čas med poletjem pravi, da se posvetimo predvsem tistim robnim delom učencev in da tukaj najdemo načine za vse te odprte dileme, ki obstajajo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala tudi vam.</font><br>
<font size="4">	Naj samo povem, da ste videli samo prezentacijo, ki je mogoče več statistike vsebovala državnega sekretarja v uvodnem delu, to bo dostopno ali pa je že dostopno na e-klopi. Tako da samo da dam v vednost. Želi še kdo besedo? Če ne, potem jaz zaključujem razpravo. Sklepov danes nimam, imam pa samo ugotovitveni sklep, o katerem se ne glasuje in to je, da ugotavljam, da se je Odbor za izobraževanje, znanost, šport in mladino seznanil s točko Analiza obstoječega izobraževanja na daljavo. S tem zaključujem prvo točko dnevnega reda in s tem tudi 12. redno sejo odbora. Vsem se zahvaljujem za sodelovanje in vas lepo pozdravljam.</font><br>
<font size="4">	Hvala.</font><br>
<br>
<b><font size="4">Seja je bila končana 29. junija 2020 ob 16.23.</font></b>