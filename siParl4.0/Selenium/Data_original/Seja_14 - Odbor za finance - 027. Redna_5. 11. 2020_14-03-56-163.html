<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA<br>
DRŽAVNI ZBOR<br>
ODBOR ZA FINANCE</font></b><br>
<br>
<b><font size="4">27. redna seja<br>
<br>
(5. november 2020)</font></b></p></div><b><font size="4" color="#7F604F"><br>
</font></b><b><font size="4">Sejo je vodil Robert Polnar, predsednik odbora.</font></b><br>
<b><font size="4">Seja se je začela ob 12.00.</font></b><br>
<br>
<b><font size="4">1. TRAK (ŠS) </font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, lepo pozdravljeni. Začenjam 27. sejo Odbora za finance. Obveščam vas, da sta zadržana in se seje ne moreta udeležiti poslanka Monika Gregorčič in poslanec Primož Siter. Na seji kot nadomestna člana s pooblastilom sodelujeta poslanec Leon Merjasec namesto poslanke Elene Zavadlav Ušaj iz Poslanske skupine Slovenske demokratske stranke in poslanec Janez Moškrič namesto poslanca Ljuba Žnidarja, prav tako iz Poslanske skupine Slovenske demokratske stranke. </font><br>
<font size="4">S sklicem seje ste prejeli predlagani dnevni red seje Odbora. V poslovniške roku nisem prejel predlogov v zvezi z dnevnim redom, zato ugotavljam, da je določen takšen dnevni red, kot ste ga prejeli s sklicem seje.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA, TO JE POROČILO O OBSEGU IZVEDENIH PRERAZPOREDITEV PRAVIC PORABE ZA NAMEN ZAGOTAVLJANJA SREDSTEV ZA IZVAJANJE UKREPOV POVEZANIH Z EPIDEMIJO V OBDOBJU OD 1. JULIJA 2020 DO 31. AVGUSTA 2020</font></b><font size="4">, v okviru te točke dnevnega reda in tudi v okviru </font><b><font size="4">2. NASLEDNJE TOČKE DNEVNEGA REDA. GRE ZA OBRAVNAVO POROČILA NA PODLAGI DRUGEGA ODSTAVKA 12. ČLENA ZAKONA O INTERVENTNIH UKREPIH NA JAVNO FINANČNEM PODROČJU.</font></b><font size="4"> K tej in 2. točki dnevnega reda so vabljeni predstavniki in predstavnice Ministrstva za finance. Prejeli smo tudi dodatno gradivo k tej in naslednji točki dnevnega reda, to je mnenje Komisije Državnega sveta za gospodarstvo, obrt, turizem in finance z dne 13. oktobra letošnjega leta. </font><br>
<font size="4">	Gospe in gospodje, za uvod dajem besedo državni sekretarki na Ministrstvu za finance gospe Kristini Šteblaj. Predlagam pa gospe poslanke in gospodje poslanci, da državna sekretarka uvodno poročilo poda tudi za 2. točko dnevnega reda hkrati, ker se vsebinsko povezuje na 1. točko dnevnega reda le da pri drugi točki dnevnega reda gre za časovno obdobje od 1. septembra do 30. septembra letošnjega leta. Gospa državna sekretarka,  izvolite prosim, imate besedo.</font><br>
<br>
<b><font size="4">	MAG. KRISTINA ŠTEBLAJ:</font></b><font size="4"> Hvala lepa za  besedo. Lepo pozdravljeni. Poročilo, ki zajema obdobje od 1. 7. do 31. 8. je da tako rečem težko približno 457 milijonov eurov. Za namene povezave za obvladovanjem oziroma omilitvijo posledic epidemije covid je bilo iz sredstev splošne proračunske rezervacije v tem obdobju na podlagi 42. člena Zakona o javnih financah izplačanih preko 400 oziroma okli 455 milijonov eurov, pri tem pa je bilo tudi dobrih 73 milijonov eurov vrnjenih neporabljenih sredstev nazaj v proračunsko rezervacijo. Iz sklada proračunske rezerve je bilo na podlagi 48. člena Zakona o javnih financah izplačanih približno 297 000 eurov in sicer za kritje stroškov prostovoljcev med tem ko je bilo prerazporeditev pravic porabe znotraj finančnih načrtov posameznih predlagateljev finančnih načrtov, torej na podlagi drugega odstavka 218. člena ZIPRS prerazporeditve so bile opravljanje v višini 1,77 milijonov eurov.</font><br>
<font size="4">	V obdobju od 1. do 30.9. pa je bilo na podlagi 42. člena Zakona o javnih financah torej sredstev splošne proračunske rezervacije razporejenih skoraj 172 milijonov eurov, prerazporeditve v okviru finančnih načrtov posameznih predlagateljev finančnih načrtov, to je na podlagi 28. člena ZIPRS pa so znašale približno 30.000 eurov. Če povzamem še celotno obdobje od 16. marca do 30. septembra znaša skupen znesek prerazporeditev pravic porabe vezanih na obvladovanje te epidemije približno milijardo 900 milijonov eurov,</font><br>
<br>
<b><font size="4">2. TRAK (ŠS) – 12.05</font></b><br>
<br>
<font size="4">	(nadaljevanje) od tega pa je bilo kot že omenjeno dobrih 73 milijonov vrnjenih v rezervo, ker pač niso bila porabljena sredstva za namene, za katere so bila prvotno načrtovana. Mogoče samo te ključne številke za uvod, če bo treba pojasnjevat kakšne posamezne sklepe bi pa potem skozi razpravo. Hvala lepa. </font><br>
<br>
<b><font size="4">	PREDSEDNIK ROBERT POLNAR: </font></b><font size="4">Hvala gospa državna sekretarka. Tako gospe poslanke, gospodje poslanci odpiram razpravo o predloženih poročilih. Predlagam pa, da se zaradi lažje orientacije in glede na relativno obsežnost gradiva pri svoji razpravi orientiramo na posamezne sklepe vlade in znotraj teh posameznih sklepov potem razpravljamo in izpostavljamo določena vprašanja. Odpiram torej razpravo. Kdo želi besedo? Ugotavljam, da ni razprave, zato zaključujem razpravo in ugotavljam, da se je Odbor za finance seznanil s Poročilom o obsegu izvedenih prerazporeditev pravic porabe za namen zagotavljanja sredstev za izvajanje ukrepov povezanih z epidemijo v obdobju od 1. julija do 31. avgusta leta 2020 in s tem zaključujem to točko dnevnega reda.</font><br>
<font size="4">	</font><br>
<font size="4">	Prehajamo na </font><b><font size="4">2. TOČKO DNEVNDEGA REDA, TO JE POROČILO O OBSEGU IZVEDENIH PRERAZPOREDITEV PRAVIC PORABE ZA NAMEN ZAGOTAVLJANJA SREDSTEV ZA IZVAJANJE UKREPOV POVEZANIH Z EPIDEMIJO V OBDOBJU OD 1. SEPTEMBRA DO 30. SEPTEMBRA LETOŠNJEGA LETA</font></b><font size="4">. Uvodno predstavitev smo slišali. Sprašujem, ali želi kdo besedo? Besedo ima poslanec Marko Bandelli, prosim.</font><br>
<br>
<b><font size="4">	MARKO BANDELLI (PS SAB):</font></b><font size="4"> Hvala predsednik, saj samo eno kratko vprašanje za državno sekretarko. Glede na to, da nas opozarjajo iz zdravstvenih domov da še vedno niso prejeli potrebnih sredstev za izplačilo kriznih teh dodatkov. Tako po kolektivni pogodbi in po interventnim zakoniku, tako da bi rad vprašal, kaj je res na tej stvari, ker dobivamo kar nekaj signalizacij, če lahko odgovorite, če ta sredstva so prišla ali niso prišla, ali bodo ali kako je malo s tem. Samo toliko, hvala.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. Gospa državna sekretarka, Kristina Šteblaj, izvolite, imate besedo.</font><br>
<br>
<b><font size="4">	MAG. KRISTINA ŠTEBLAJ:</font></b><font size="4"> Hvala lepa. Sicer bi bilo fino, če bi imeli kakšen bolj konkreten podatek ampak načeloma mi ne zadržujemo ničesar. Dobimo zahtevke, posamezni javni zavodi morajo Ministrstvu za zdravje posredovati zahtevke, to nas obvesti, v kakšni višini je treba ta sredstva zagotoviti in preko teh prerazporeditev, preko seje vlade je bilo vse kar je bilo do sedaj posredovanega tudi izpeljanega. Kako so pa potem naprej poti pa ni več v naši domeni. Tako, da jaz sicer srčno upam, da teh zadreg ne bi smelo biti prav veliko, ampak na ta del da tako rečem poti sredstev pa nimamo več vpliva. Mi smo zagotovili, da so sredstva zagotovljena v zadostni višini. Hvala. </font><br>
<br>
<b><font size="4">	PREDSEDNIK ROBERT POLNAR: </font></b><font size="4"> Dobro, hvala lepa. Kolega Bandelli, še želite besedo? Prosim.</font><br>
<br>
<b><font size="4">	MARKO BANDELLI (PS SAB):</font></b><font size="4"> Ja, ne bom šel  v detajle, ker so me prosili, da ne dam poimenske zadeve, ampak lahko vam povem samo nekaj, da 22. 9. je bil en sestanek na medicinski fakulteti, kjer niso bili prisotni ne mediji ne druge reči, ampak tam nam je direktorica zdravstvenega doma jasno povedala, da niso dobili sredstev za plačila kriznih dodatkov delavcev. Hvala. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala gospod poslanec. Ne ni potrebno razpravljati, ker ste že jasno povedali, kakšna je situacija. Če ne moremo imeti konkretnega podatka ne moremo razpravljati. Hvala lepa. Zaključujem razpravo in ugotavljam, da se je Odbor za finance seznanil s Poročilom o obsegu izvedenih prerazporeditev pravic porabe za namen zagotavljanja sredstev za izvajanje ukrepov povezanih z epidemijo v obdobju od 1. septembra do 30. septembra leta 2020. S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA</font></b><font size="4"> gospa državna sekretarka, ali je državni sekretar Ješovnik že prisoten v Državnem zboru? </font><br>
<font size="4"> </font><br>
<b><font size="4">	MAG. KRISTINA ŠTEBLAJ:</font></b><font size="4"> Verjetno je na poti. Je zunaj, aha, hvala.</font><br>
<br>
<b><font size="4">	PREDSEDNIK ROBERT POLNAR: </font></b><font size="4"> Dobro, hvala lepa. Nadaljujemo torej sejo s </font><b><font size="4">3. TOČKO DNEVNEGA REDA, TO JE 36. 37. IN 38. POROČILO O POROŠTVU REPUBLIKE SLOVENIJE IN ODOBRENI FINANČNI POMOČI IRSKI, PORTUGALSKI REPUBLIKI </font></b><br>
<br>
<b><font size="4">3. TRAK (ŠS) – 12.10</font></b><br>
<br>
<b><font size="4">	</font></b><font size="4">(nadaljevanje) </font><b><font size="4">IN HELENSKI REPUBLIKI</font></b><font size="4">. V okviru te točke gre za obravnavo poročil, ki jih je Vlada Državnemu zboru posredovala na podlagi šestega odstavka 4. člena Zakona o poroštvu Republike Slovenije za zagotavljanje finančne stabilnosti v euro območju. K tej točki so vabljeni predstavniki Ministrstva za finance. Namesto predvidenega državnega sekretarja Petra Ješovnika bo uvodno poročila podala državna sekretarka gospa Kristina Šteblaj. Izvolite, prosim.</font><br>
<br>
<b><font size="4">	MAG. KRISTINA ŠTEBLAJ:</font></b><font size="4"> Hvala lepa za besedo. To poročilo zajema pregled od zadnjega kvartala leta 2019 do sredine leta 2020. Vse države prejemnice finančne pomoči s strani EFSF so zaključile programe pomoči zato se sedaj vrši le po programski nadzor, ki bo trajal dokler 75% odstotkov posojenih sredstev ne bo vrnjenih. Na Irskem, ki je od tega sklada prejela 17,7 milijard eurov posojil je bilo do sedaj opravljenih 12 pregledov. Zadnji se je zaključil novembra lansko leto. Na Portugalskem, ki je od tega sklada prejela 26 milijard eurov posojil je bilo opravljenih 11  pregledov. Zadnja misija pa se je zaključila februarja letos. Poročila o po programskem pregledu Portugalske in Irske tako odražajo stanje napredka pred pandemijo. </font><br>
<font size="4">	V času priprave poročila sta ravno potekali misiji za Portugalsko in Irsko in predvidoma bodo aktualna poročila obravnavana konec novembra. Grčija je v okviru drugega programa iz tega sklada prejela 141,8 milijard eurov. Po izhodu iz programa pa je okrepljenem nadzoru, kar pomeni kvartalne misije. Četrtletno poročanje je podlaga za odobritev ukrepov za lajšanje vzdržnosti dolga, ki so vezani na izpolnjevanje programskih zavez in so bili dogovorjeni z izjavo euro skupine 22. junija leta 2018. Na podlagi izpolnitve dogovorjenih reformnih zavez je euro skupina tako decembra lani kot junija letos sklenila, da se sprostita dva obroka ukrepov za lajšanje vzdržnosti grškega dolga. Ti ukrepi zadevajo prenos dobičkov centralnih bank držav članic na grške obveznice Grčiji ter odpoved pribitku na obrestno maržo za določena posojila tega sklada. Prvi obrok je znašal 767 milijonov eurov, drugi pa 748 milijonov eurov. </font><br>
<font size="4">	Zadnje šesto poročilo je bilo izdano na podlagi misije, ki je potekala aprila letos. Poročilo ugotavlja, da je v Grčiji kot v večini držav članic evropske unije izbruh epidemije covid 19 močno vplival na ekonomsko situacijo. Grčija se je odzvala na pandemijo hitro in odločno, s potrebnimi ekonomskimi in fiskalnimi podpornimi ukrepi. Prav tako se je zavezala, da bo sprejela dodatne reforme za okrevanje ekonomije. Poročilo pozdravlja napredek na določenih reformnih področjih privatizacije, socialne varnosti, trga dela in na področju javne uprave. Negotovost zaradi covid 19 narekuje določene korake za naslovitev srednjeročnih rizikov, posebej na področjih gospodarskega okrevanja. Ugotovitve institucij so poudarile, da mora Grčija nadaljevati z implementacijo reform na področju odplačevanja na zapadlih obveznosti, insolvenčne zakonodaje, krepitve davčne uprave, javnih investicij in reform finančnega sistema. Ta področja bodo institucije spremljale še naprej v kontekstu okrepljenega nadzora. </font><br>
<font size="4">	Poroštvo Republike Slovenije za 66 izdaj dolžniških vrednostnih papirjev tega sklada v skupni višini nekaj preko 199 milijard eurov je na dan 30. junija letos znašalo 1,01 milijarde eurov in se nanaša na glavnice brez obresti. Povečano na 120 odstotkov oziroma do 165 odstotkov pa je poroštvo Republike Slovenije za glavnice znašalo 1,61 milijard eurov. Hvala lepa.</font><br>
<br>
<b><font size="4">	PREDSEDNIK ROBERT POLNAR: </font></b><font size="4"> Hvala gospa državna sekretarka. Gospe poslanke, gospodje poslanci odpiram razpravo o predloženih poročilih. Vidim, da ni interesa za razpravo, zato jo zaključujem in ugotavljam, da se je Odbor za finance seznanil s 36. 37. IN 38. Poročilom o poroštvu Republike Slovenije in odobreni finančni pomoči Irski, Portugalski republiki in Helenski republiki. S tem zaključujem to točko dnevnega reda.</font><br>
<font size="4">	Gospod Pirc, izvolite, tule se nam pridružite.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA, </font></b><br>
<br>
<b><font size="4">4. TRAK (ŠS) – 12.15</font></b><br>
<br>
<b><font size="4">	</font></b><font size="4">(nadaljevanje) </font><b><font size="4">TO JE POROČILO GLEDE OPRAVLJENEGA NADZORA DRUŽBE ZA OPRAVLJANJE TERJATEV BANK IN IZDANIH PISNIH USMERITEV ZA OBDOBJE OD 1. APRILA DO 30. JUNIJA LETOŠNJEGA LETA</font></b><font size="4">. V okviru te točke gre za obravnavo poročila na podlagi drugega odstavka 4. člena Zakona o ukrepih Republike Slovenije za krepitev stabilnosti bank. K tej točki so vabljeni predstavniki Ministrstva za finance in Družbe za upravljanje terjatev bank. Za uvod dajem besedo predstavniku Ministrstva za finance, državnemu sekretarju Petru Ješovniku. Prosim.</font><br>
<br>
<b><font size="4">	PETER JEŠOVNIK:</font></b><font size="4"> Hvala za besedo. Spoštovani predsednik, spoštovane poslanke in poslanci. Ministrstvo za finance je v skladu z Zakonom o ukrepih Republike Slovenije za krepitev stabilnosti bank pristojno za nadzor nad poslovanje DUTB. Ministrstvo vsake tri  mesece s poročilom o nadzoru obvesti Vlado in Državni zbor. Tokratno poročilo se nanaša na drugi kvartal leta 2020 s katerim se je vlada seznanila 14. oktobra in ga nato posredovala v Državni zbor. Dovolite, da vam v nadaljevanju predstavim nekaj ključnih poudarkom v zvezi z nadzorom oziroma aktualnimi temami poročila drugega kvartala leta 2020.</font><br>
<font size="4">	DUTB je v drugem kvartalu še dosegla zastavljene plane z naslova prodaje premoženja. V prvem in drugem četrtletju leta 2020 se ustvarila 55,4 milijone prilivov, kar predstavlja 38% realizacijo letnega načrta prihodkov za leto 2020. Skupni stroški poslovanja so v prvem in drugem četrtletju znašali 7,1 milijona eurov, kar je 22% manj kot v primerljivem obdobju leta 2019. Na letni ravni to pomeni 45% načrtovanih stroškov za leto 2020. DUTB je v drugem kvartalu obvladovala stroške in tudi številko zaposlenih, saj so dosežene vrednosti nižje od sprejetega načrta za to obdobje, vendar ocenjujemo, da bi lahko to vodstvo počelo še bolj zavzeto tudi v prihodnje. V opazovalnem obdobju je DUTB posodobila nekaj internih aktov. Ministrstvo za finance meni, da je za namen zagotavljanja preglednosti poslovanja korporativne varnosti in sledljivosti poslovnih odločitev DUTB s temi aktivnostmi potrebno nadaljevati. </font><br>
<font size="4">	Vpliv transakcije na saldo sektorja države na podlagi posredovanih podatkov od aprila do junija kaže še vedno pozitiven vpliv na saldo sektorja države. V prvi polovici leta 2020 je DUTB nadaljevala redno odplačevanje glavnic, saj jih je odplačala v višini 64,3 milijona eurov. S tem je dodatno znižala dolg za 11,7% v primerjavi s stanjem dolga na dan 31. 12. 2019.</font><br>
<font size="4">	Žal ugotavljamo, da s pričo korona krize obstaja tveganje, da DUTB v letošnjem letu ne bo dosegla zastavljenih ciljev poslovanja. DUTB je sicer v začetku marca 2020 Ministrstvu za finance posredovalo finančnih načrt DUTB 2020/2021, vendar pa je zaradi poslabšanja razmer na trgu kot posledica pandemije covid 19 junija pripravila rebalans finančnega načrta, ki upošteva spremenjene razmere. Pandemija covid 19 vpliva na poslovanje družb in premoženje, ki jih ima DUTB v podferju. Družbe prestrukturiranju, ki delujejo v storitvenem sektorju in turizmu se zaradi zaprtja in posledično nižjih prihodkov srečujejo z likvidnostnimi težavami. S pomočjo DUTB jih rešujejo preko moratorijev oziroma z danimi posojili. Potrebe po likvidnosti teh družb posledično seveda vplivajo na likvidnost DUTB. Zaradi tega bo DUTB realizirala manj prihodkov iz naslova povračil v letošnjem letu. Hvala za vašo pozornost.</font><br>
<br>
<b><font size="4">	PREDSEDNIK ROBERT POLNAR: </font></b><font size="4"> Hvala, gospod državni sekretar. Zdaj pa je na vrsti predstavnik družbe za upravljanje terjatev bank, glavni izvršni direktor, gospod Matej Pirc. Izvolite prosim.</font><br>
<br>
<b><font size="4">	MATEJ PIRC:</font></b><font size="4"> Hvala. Lepo pozdravljeni. V bistvu glede na izčrpno poročilo s strani gospoda državnega sekretarja nimam prav kaj dosti za dodat, sem pa na razpolago za vprašanja.</font><br>
<br>
<b><font size="4">	PREDSEDNIK ROBERT POLNAR: </font></b><font size="4"> Hvala gospod Pirc. Preden nadaljujemo, imam še eno pooblastilo, in sicer poslanka Iva Dimic nadomešča poslanca Jožefa Horvata iz Poslanske skupine Nove Slovenije. Gospe poslanke, gospodje poslanci, odpiram razpravo o obravnavanem poročilu. Se pravi, časovno gre za drugi kvartal letošnjega leta od 1. aprila do 30 junija. Kdo želi besedo? Hvala lepa. Zaključujem razpravo in ugotavljam, da se je Odbor za finance seznanil s poročilom glede opravljenega nadzora družbe za opravljanje terjatev bank in izdanih pisnih usmeritev za obdobje od 1. aprila do 30. junija 2020. S tem zaključujem to točko dnevnega reda in 27. sejo Odbora za finance. </font><br>
<br>
<b><font size="4">Seja je bila zaključena 5. novembra 2020 ob 12.20.</font></b>