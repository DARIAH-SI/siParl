<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br>
<b><font size="4">73. nujna seja</font></b><br>
<br>
<b><font size="4">(21. februar 2022)</font></b><br>
</p></div><br>
<b><font size="4">Sejo je vodila Eva Irgl, predsednica odbora.</font></b><br>
<b><font size="4">Seja se je začela ob 9.18.</font></b><br>
<br>
<b><font size="4">1. TRAK: (SB)</font></b><br>
<br>
<b><font size="4">	PREDSEDNICA EVA IRGL: </font></b><font size="4">Dobro jutro, lepo pozdravljeni! Zdaj pa vidim, da smo sklepčni, tako da vse skupaj lepo pozdravljam. Začenjam 73. nujno sejo Odbora za delo, družino, socialne zadeve in invalide, obveščam vas, da so zadržani in se seje ne morejo udeležiti gospod Aljaž Kovačič, gospod Miha Kordiš, gospod Vojko Starović in gospa Andreja Zabret. Na seji kot nadomestne članice in člani odbora s pooblastili sodelujejo namesto gospoda Jožefa Lenart je z nami gospa Suzana Lep Šimenko, ki jo lepo pozdravljam. S sklicem seje ste prejeli naslednji dnevni red: zahteva okrajnega sodišča v Slovenj Gradcu za oceno ustavnosti Zakona o duševnem zdravju. Ker v Poslovniškem roku nisem prejela predlogov v zvezi z dnevnim redom ugotavljam, da je določen takšen dnevni red kot ste ga prejeli s sklicem seje odbora. </font><br>
<br>
<font size="4">	Prehajamo na </font><b><font size="4"> 1. </font></b><font size="4">in edino </font><b><font size="4">TOČKO DNEVNEGA REDA – ZAHTEVA ZA OCENO USTAVNOSTI ZAKONA O DUŠEVNEM ZDRAVJU IN ZAKONA O SOCIALNEM VARSTVU. </font></b><br>
<br>
<b><font size="4">2. TRAK: (SB) – 9.20</font></b><br>
<br>
<font size="4">(nadaljevanje) Naj povem, da je gradivo objavljeno v sistemu Udis v varovanem predalu in ste ga tudi članice in člani tega odbora prejeli. Prav tako ste prejeli mnenje Vlade in mnenje Zakonodajno-pravne službe. To točko dnevnega reda bomo obravnavali na podlagi 265. člena Poslovnika Državnega zbora. Na to sejo sem vabila Zakonodajno-pravno službo, Ministrstvo za delo, družino, socialne zadeve in enake možnosti ter Ministrstvo za zdravje. Ustavno sodišče nam je posredovalo zahtevo za oceno ustavnosti Zakona o duševnem zdravju in Zakona o socialnem varstvu. S pridobitvijo obeh mnenj, torej Zakonodajno-pravne službe in Vlade Republike Slovenije so bili tako izpolnjeni poslovniški pogoji za obravnavo zadeve na seji odbora. In najprej dajem besedo, v kolikor želi, predstavnici Zakonodajno-pravne službe mag. gospe Maji Briški. Izvolite.</font><br>
<br>
<b><font size="4">MAG. MAJA BRIŠKI:</font></b><font size="4"> Predsednica, hvala lepa za besedo. Na podlagi 13. člena Zakona o državnem zboru in prvega odstavka 265. člena Poslovnika Državnega zbora je Zakonodajno-pravna služba pripravila mnenje o zahtevi za oceno ustavnosti Zakona o duševnem zdravju in Zakona o socialnem varstvu. Okrajno sodišče v Slovenj Gradcu je na podlagi 156. člena Ustave Republike Slovenije in prvim odstavkom 23. člena Zakona o Ustavnem sodišču s sklepom prekinila pravdni postopek do odločitev Ustavnega sodišča in vložila zahtevo za oceno ustavnosti obeh navedenih zakonov. Vlagatelj zahteve predlaga, da Ustavno sodišče oceni skladnost obeh zakonov z Ustavo in ugotovi, da sta v delu, ki se nanaša na obveznost plačila stroškov prisilne namestitve v socialno-varstveni zavod na podlagi sklepa sodišča brez privolitve v nasprotju z 2., 3. in 14. členom Ustave ter Državnemu zboru naloži, da v določenem roku ugotovljeno neustavnost, se pravi pravno praznino odpravi, do navedene odprave pa naj Ustavno sodišče v svoji odločbi tudi določi način izvrševanja svoje odločbe. Zakonodajno-pravna služba je preučila navedbe v zahtevi za oceno ustavnosti in meni, da niso utemeljene. Zakonodajno-pravna služba meni, da v obravnavani zadevi ne gre za protipravno pravno praznino in da tako Zakon o duševnem zdravju kot tudi Zakon o socialnem varstvu v delu, ki se nanaša na obveznost plačila stroškov namestitve v socialno-zdravstveni zavod na podlagi sklepa sodišča brez privolitve nista v nasprotju z 2., 3. in 14. členom Ustave. Stališče Ustavnega sodišča je, da je intervencija Ustavnega sodišča preko odločitev o neskladju zakona z Ustavo zaradi pravne praznine potrebna in upravičena le, če gre za pravno praznino, ki je ni mogoče zapolniti s sredstvi razlage pravnih norm, kar je naloga rednih sodišč, ki morajo predpise uporabiti v posamičnem postopku. Kot izhaja iz odločitev Ustavnega sodišča iz leta 2015 je ena izmed storitev oziroma programov po Zakonu o duševnem zdravju tudi obravnava oseb v varovanem oddelku socialno-varstvenega zavoda. Pri tem ne gre samo za zdravljenjem, ampak tudi za socialno varstveni ukrep zaradi česar je obravnavo v varovanem oddelku treba šteti za storitev, v kateri se prepletata tako pravica do socialne varnosti iz prvega odstavka 50. čelna Ustave ter tudi pravica do zdravstvenega varstva iz prvega odstavka 51. člena Ustave. Zakonodajno-pravna služba meni, da je vprašanje plačila stroškov namestitve v socialno varstveni zavod na podlagi sklepa sodišča. </font><br>
<br>
<b><font size="4">3. TRAK: (SB) – 9.25</font></b><br>
<br>
<font size="4">(nadaljevanje) Glede na prej navedena jasna stališča Ustavnega sodišča je v konkretnem obravnavanem primeru edini logičen in smiseln zaključek, kar ugotavlja že vlagatelj zahteve, da je pravna podlaga za plačilo storitev oskrbe osebe nameščene v socialno-varstveni zavod brez privolitve s sklepom sodišča na podlagi določb Zakona o duševnem zdravju, pravni predpis s področja urejanja socialnega varstva, to je Zakon o socialnem varstvu in na njegovi podlagi sprejeti podzakonski predpisi, to je pravilnik o postopkih pri uveljavljanju pravice do institucionalnega varstva in uredba o merilih za določanje oprostitev pri plačilih socialno-varstvenih storitev. Zakonodajno-pravna služba tudi meni, da v konkretnem primeru ne gre za neskladje s 14. členom Ustave. V obeh primerih tako imenovanih prisilnih namestitev tako v psihiatrično bolnišnico in v varovani oddelek socialno varstvenega zavoda je ključni pogoj za namestitev, da oseba trpi za duševno motnjo zaradi katere ima hudo moteno presojo realnosti in sposobnosti obvladovati svoje ravnanje. V obravnavani zadevi pa je treba razlikovati položaj, ko je namen prisilne namestitve v psihiatrično bolnišnico zdravljenje pridržane osebe sprejema v varovani oddelek socialno-varstvenega zavoda brez privolitve na podlagi slepa sodišča, pa je na podlagi izrecne zakonske določbe dopusten le, če je akutno bolnišnično zdravljenje osebe zaključeno oziroma sploh ni potrebno. Torej, ne gre za dva enaka položaja. Hvala. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Preden dam besedo naprej predstavnici oziroma državni sekretarki na Ministrstvu za delo, naj povem, da gospoda Marijana Pojbiča nadomešča gospa Nada Brinovšek, ki jo tudi lepo pozdravljam med nami na odboru. Sedaj dajem besedo državni sekretarki na Ministrstvu za delo, družino, socialne zadeve in enake možnosti gospe Mateji Ribič. Izvolite.</font><br>
<br>
<b><font size="4">	MATEJA RIBIČ:</font></b><font size="4"> Hvala lepa, predsednica in lep pozdrav vsem poslankam in poslancem!</font><br>
<font size="4">	V izogib temu, da bi se ponavljam že tudi vsemu kar je Zakonodajno-pravna služba povedala Vlada Republike Slovenije se z vsem tem strinja, bi pa mogoče samo na kratko povzela, da gre tukaj za postopek namestitve osebe v socialno-varstveni zavod, ta postopek je tak, da oseba, ki je nameščena, sklene dogovor, v primeru pa, da dogovora ne more skleniti zaradi svoje duševne motnje in ker bi lahko bilo to izpodbojno, je pa še drugi način, da se oseba lahko v varovani oddelek namesti s sklepom sodišča. Ta sklep sodišča mora biti izdan tudi vedno prej preden se namesti osebo in pa te osebe so, da ne bi prihajalo do zlorab tega se vedno naredi tudi tako, da je razpisana obravnava prav v socialno-varstvenem zavodu in sodnik oziroma sodnica tudi pride v socialno-varstveni zavod, se skuša s to osebo pogovoriti in tudi svoje neko mnenje si ustvari poleg tudi izvedenjskega mnenja zdravnika. V tem primeru se je šlo za namestitev osebe na varovani oddelek, kjer mora biti obvezno sklep sodišča, oseba, ki pa je bila nameščena pa pravi, da ravno zaradi tega, ker ni sklenila dogovora, ampak je bila nameščena na podlagi sklepa sodišča, ni dolžna plačati stroškov, ki nastanejo socialno-varstvenem zavodu. Tako ministrstvo kot Vlada menimo, da temu ni tako in zato tudi so ustrezne pravne podlage, tako Zakon o socialno varstvenem varstvu, pravilnik o postopku pri uveljavljanju pravic do institucionalnega varstva in pa tudi uredba o merilih za določanje oprostitev pri plačilih socialno varstvenih storitev. Se pravi, če je oseba nameščena sklepom sodišča, se izda odločba, socialno-varstveni zavod izda odločbo in v tej odločbi je tudi zelo jasno napisano kdo je zavezanec za plačilo te namestitve. Tukaj bi pa želela samo še opozoriti na to, da v primeru, da oseba ni zmožna plačevanja in če bi se slučajno ugotovilo, da tudi ta oseba ni bila, bi morali podati vlogo za oprostitev plačila, ta vloga se pa potem poda na center za socialno delo in če oseba ni zmožna plačevati se potem center za socialno delo določi kdo je te stroške dolžan plačati. V tem konkretnem primeru te vloge ni bilo podane, tako da ni v bistvu nobenega razloga za to, da oseba, ki je bila nameščena s sklepom sodišča kljub temu, da sama ni podpisala dogovora, ne bi teh stroškov plačala. Tako, da Vlada ob upoštevanju vseh teh navedb </font><br>
<br>
<b><font size="4">4. TRAK: (SB) – 9.30</font></b><br>
<br>
<font size="4">(nadaljevanje) meni in tudi na Ministrstvu menimo, da vse te določbe, za katere stranka govori, da so v nasprotju z Ustavo, menimo, da je vse to skladno z Ustavo. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam za to dodatno obrazložitev mnenja.</font><br>
<font size="4">	Odpiram sedaj razpravo poslan in poslancev o predlogu mnenja. Odbor za delo, družino, socialne zadeve in invalide se strija z mnenjem Zakonodajno-pravne službe z dne 11. 2. 2022 ter Zakonodajno-pravni službi predlaga, da v skladu s 266. členom Poslovnika Državnega zbora pripravi odgovor Ustavnemu sodišču. Sprašujem, če želi kdo od poslancev pri tej točki razpravljati? Vidim, da ne. Tako, da zaključujem razpravo in sedaj prehajamo na odločanje. Prosim, da preverite svoje glasovalne naprave, goreti mora oranžna lučka. </font><br>
<font size="4">Prehajamo na glasovanje o predlogu mnenja. Glasujemo. Navzočih je 13 poslank in poslancev.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<font size="4">	S tem zaključujem 1. točko dnevnega reda in 73. nujo sejo. Vsem se zahvaljujem za sodelovanje in vas lepo pozdravljam ter vam želim dober in uspešen dan. Srečno! Nasvidenje.</font><br>
<br>
<b><font size="4">Seja se je končala 21. februarja 2021 ob 9.32.</font></b>