<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<br>
<b>3. seja</b><br>
<br>
<b>(17.  julij  2018)</b></p></div><br>
<b>Sejo je vodil mag. Matej Tonin, predsednik Državnega zbora. </b><br>
<b>Seja se je pričela ob 9.00.</b><br>
<br>
<b>	PREDSEDNIK MAG. MATEJ TONIN:</b> Pričenjam 3. sejo Kolegija predsednika Državnega zbora. Lepo pozdravljam vse prisotne, ki ste se danes zbrali! <br>
	Obveščam vas, da sem vas včeraj z dopisom obvestil, da bosta na dnevni red uvrščeni tudi naslednji točki in sicer: <br>
	Pod 3. točko Predlog za obravnavo predloga zakona po nujnem postopku in pogojno, če bo predlog za obravnavo predloga zakona po nujnem postopku sprejet, tudi 4. točko, to je dogovor o pripravi sklica izredne seje zbora. <br>
	Bil sem tudi obveščen, da vodja Poslanske skupine SMC, Igorja Zorčiča danes s pooblastilom nadomešča Monika Gregorič. Gregorčič. Se opravičujem. 	<br>
	Prehajamo na 1. TOČKO DNEVNEGA REDA. Vi ste namestnik in vas ni potrebno posebej navajati. Ni problema. / oglašanje iz ozadja/ <br>
	<br>
	Prehajamo na <b>1. TOČKO DNEVNEGA REDA - NA PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</b> <br>
	Predlog ste prejeli s sklicem seje Kolegija. Razpravljali in odločali bomo o predlogu Državnega sveta, da se po skrajšanem postopku obravnava Predlog zakona o spremembah in dopolnitvah Zakona o stvarnem premoženju države in samoupravnih lokalnih skupnosti. Želi besedo državni svetnik, Franci Rokavec, predstavnik predlagatelja zakona? Želi. Izvolite. <br>
<br>
<b>	FRANCI ROKAVEC:</b> Hvala za besedo, gospod predsednik. Spoštovane poslanke in poslanci, spoštovani predstavniki Vlade in vsi navzoči!¨<br>
	Državni svet je 4. julija pripravil predlog zakona, se pravi, novelo Zakona o stvarnem premoženju države in samoupravnih lokalnih skupnosti, predvsem z namenom, da odpravi tako imenovani mrtvi tek oziroma odpravi nesmisel prehodnega obdobja glede možnosti dopolnjevanja v načrte stvarnega premoženja za leto 2018, in seveda tudi logično ustrezno rešitev tudi v letu 2019. Gre za to, da sedaj nastaja predvsem občinam dejansko škoda, materialna in gospodarska škoda v raznih primerih, ki se ne samo tedensko, ampak kdaj tudi dnevno dogajajo v postopkih, se pravi, z občani in jih občine ne moremo zaradi tega prehodnega obdobja v letošnjem letu dopolnjevati z načrti razvojnih programov in seveda smiselno tudi ukrepati na trgu. In tudi predlog novele smiselno rešuje zadevo v letu 2019. Zato prosim za skrajšani postopek. <br>
	Hvala lepa. <br>
<br>
<b>	PREDSEDNIK MAG. MATEJ TONIN:</b> Državni svetnik, hvala lepa vam. Opozarjam vodje poslanskih skupin, da danes razpravljamo zgolj o razlogih ali je primerno, da ta zakon obravnavamo po skrajšanem postopku, ker vsebinsko razpravo bomo opravili na odboru. <br>
	Odpiram razpravo, če še kdo drug želi razpravljati o tem, da je skrajšani postopek? Če ne želi, potem zaključujem razpravo in prehajamo na glasovanje. Predlagam naslednji sklep sin sicer: <br>
	»Predlog zakona o spremembah in dopolnitvah Zakona o stvarnem premoženju države in samoupravnih lokalnih skupnostih se obravnava po skrajšanem postopku.«<br>
	Kdo je za? (Soglasno.)	<br>
	Ugotavljam, da je sklep sprejet. <br>
	S tem zaključujem to točko dnevnega reda. <br>
<br>
	Prehajamo na <b>2. TOČKO DNEVNEGA REDA - NA PREDLOG PRAVILNIKA O SPREMEMBAH IN DOPOLNITVAH PRAVILNIKA O MEDNARODNI DEJAVNOSTI DRŽAVNEGA ZBORA.</b> <br>
	Gradivo k tej točki ste prejeli s sklicem seje Kolegija in je pripravljeno skladno z dogovorom na delovnem posvetu vodje poslanskih skupin, ki smo ga imeli 12. julija 2018. <br>
	Želi kdo razpravljati? Če ne želi, potem zaključujem razpravo in prehajamo na glasovanje. Predlagam naslednji sklep:<br>
	»Sprejme se predlog pravilnika o sprememba in dopolnitvah Pravilnika o mednarodni dejavnosti Državnega zbora.«<br>
	Kdo je za? (… članov.) Kdo proti? (Nihče.) <br>
	Ugotavljam, da je pravilnik sprejet. <br>
	S tem zaključujem to točko dnevnega reda. <br>
	<br>
<b>2. TRAK: (SC) - 9.05</b><br>
<br>
<b>	</b>(nadaljevanje) Prehajamo na <b>3. TOČKO DNEVNEGA REDA, TO JE NA PREDLOG ZA OBRAVNAVO PREDLOGA ZAKONA PO NUJNEM POSTOPKU. </b><br>
<b>	</b>Predlog ste prejeli včeraj z obvestilom o širitvi dnevnega reda seje Kolegija. Kolegij v okviru te točke razpravlja in glasuje o predlogu Vlade, da Državni zbor Predlog Zakona za zaščito vrednosti kapitalske naložbe Republike Slovenije v Novi Ljubljanski banki obravnava po nujnem postopku. <br>
	Želi besedo predstavnica Vlade, generalna sekretarka Vlade, mag. Lilijana Kozlovič?<br>
	Izvolite. <br>
<br>
	<b>MAG. LILIJANA KOZLOVIČ: </b>Predsedujoči, hvala za besedo. <br>
	Lep pozdrav vsem. <br>
	Vlada je sprejela predlog zakona, ki je predmet tega postopka. Predlaga Državnemu zboru, da ga obravnava po nujnem postopku, zato da bi se preprečili morebitne škodljive posledice, ki bi nastale za delovanje države. <br>
	Glede na to, da je ministrica za finance prisotna in bo lahko najbolj kompetentno tudi obrazložila te škodljive posledice bi prosila predsedujoči, če dovolite, da lahko ministrica predstavi razloge za nujnost postopka. <br>
<br>
	<b>PREDSEDNIK MAG. MATEJ TONIN: </b>Seveda dovolim. <br>
	Ministrica, izvolite. <br>
<br>
	<b>MAG.</b> <b>MATEJA VRANIČAR ERMAN: </b>Hvala lepa. <br>
	Ta predlog zakona je pomemben z vidika uveljavljanja lastninskih opravičenj države v povezavi s kapitalsko naložbo države v podjetju v banki Nova Ljubljanska banka d.d. Ljubljana. Gre za zaščito pred nezakonitimi izvršbami, ki jih je NLB deležna predvsem na hrvaškem. Nujnost postopka je utemeljena s tem, da so hrvaška sodišča začela intenzivirati tovrstne postopke, ker pomeni, da postaja nevarnost prisilnih izterjav vedno bolj realna. Poleg tega pa lahko neureditev tega področja bistveno vpliva na višino kupnine v privatizacijskem postopku NLB. Niti se Republika Slovenija dokler je še lastnica ne bi mogla uživati drugih lastninski opravičenj predvsem v obliki dividend. Iz tega naslova bi lahko nastala pomembna finančna posledica za državo in ocenjujemo, da je pomembno, da se zakon obravnava po nujnem postopku. <br>
	Hvala. <br>
<br>
	<b>PREDSEDNIK MAG. MATEJ TONIN:</b> Želi kdo razpravljati? <br>
	Levica. <br>
	Prosim. <br>
<br>
	<b>NATAŠA SUKIČ (PS Levica)</b>: Hvala za besedo. <br>
	Spoštovani in spoštovane!<br>
 	Jaz bi rada poudarila, da ponovno gremo na glavo, da spet bomo sprejemali neki zakon po hitrem postopku brez resnega premisleka o ustreznosti take poteze in to celo v času medvladja, se pravi, v času, ko Vlada v odhajanju nima več polnih pooblastil in ko nove vlade še nimamo. <br>
	To, da se ogroža vrednost pred privatizacijo NLB. Poglejte, tudi privatizacija je ta trenutek, ki je na mizi na glavo in tudi to bi bilo potrebno ta trenutek zamrzniti, zaustaviti in globoko premisliti preden take škodljive poteze vlečemo in to se pravi v najbolj občutljivem obdobju, obdobju, ko Vlade nimamo še. <br>
	Sami veste, da ko se je obravnaval ta predlog za spremembo Ustave, ki ga je podal SDS je takrat pravna stroka predlagala, da se NLB zaščiti pred pravnimi instancami tudi pred mednarodnimi. To bi bila prava poteza, da se naša Nova Ljubljanska banka zaščiti. Recimo za arbitražo smo šli v to pa vemo, da so posledice, da so pravni učinki izplen nekoliko vprašljiv morda potencialno celo škodljiv. Tukaj pa bi zadeve vsaj vzdržale pravno presojo. Torej, zakaj se raje ne odločimo za takšno pot ne pa, da spet nekako pred Državni zbor, ki se je komaj da novi sklic Državnega zbora komaj da konstituiral postavljamo tako delikatna in tako občutljiva vprašanja na mizo in izsiljujemo hitre in resnično ne dovolj premišljene rešitve. <br>
	Hvala lepa za besedo. <br>
	Seveda mi bomo proti temu. <br>
<br>
	<b>PREDSEDNIK MAG. MATEJ TONIN:</b> Želi še kdo razpravljati? (Ne.) <br>
	Zaključujem razpravo. <br>
	Prehajamo na glasovanje. <br>
	Predlog sklepa se glasi: »Predlog Zakona za zaščito vrednosti kapitalske naložbe Republike Slovenije v Novi Ljubljanski banki se obravnava po nujnem postopku.«<br>
		<br>
<b>3. TRAK: (NB) - 9.10</b><br>
<br>
	(nadaljevanje) Kdo je za? (LMŠ, SMC, NSi, SDS, SAB, SD, Desus.) Kdo je proti? (Levica.)<br>
	Ugotavljam, da je sklep sprejet.<br>
	S tem zaključujem to točko dnevnega reda. <br>
	<br>
	In prehajamo na <b>4. TOČKO DNEVNEGA REDA - NA DOGOVOR O SKLICU IZREDNE SEJE DRŽAVNEGA ZBORA.</b> <br>
	Glede na to, da je Kolegij v okviru 3. točke določil, da se predlog zakona obravnava po nujnem postopku, lahko opravimo obravnavo 4. točke, ki sem jo na današnjo sejo uvrstil pogojno in ta pogoj je bil pri prejšnji točki sprejet. <br>
	V zvezi s sklicem 3. izredne seje Državnega zbora tako predlagam sledeče. Najprej, da je predlog dnevnega reda sledeč, z eno točko, Predlog Zakona za zaščito vrednosti kapitalske naložbe Republike Slovenije v Novi Ljubljanski banki, d. d., Ljubljana, nujni postopek, za datum seje predlagam četrtek, 19. julija z začetkom ob 12. uri in tretji predlog je. <br>
	Glede najave časa, za poslanske skupine je možno eno točko najaviti po tretjem odstavku 67. člena Poslovnika do 5 minut za dopolnilno obrazložitev predlagatelja zakona, v tem primeru za Vlado in do 30 minut za razpravo predlagatelja zakona, v tem primeru tudi Vlado. <br>
	Želi kdo o teh predlogih razpravljati? Če ne želi, potem zaključujem razpravo in prehajamo na glasovanje. <br>
	Predlagam najprej prvi sklep. »V skladu z drugim odstavkom 58. člena Poslovnika Državnega zbora se na dnevni red 3. izredne seje Državnega zbora uvrsti naslednja točka dnevnega reda: <br>
	1. Predlog Zakona za zaščito vrednosti kapitalske naložbe Republike Slovenije v Novi Ljubljanski banki, d. d., Ljubljana, nujni postopek. <br>
	Kdo je za? (Vsi, razen vzdržana Levica.) Kdo je proti? (Nihče.) <br>
	Ugotavljam, da je sklep sprejet. <br>
	Predlagam naslednji sklep: »Da poslanske skupine k eni točki dnevnega reda izredne seje Državnega zbora najavijo čas v skladu s tretjim odstavkom 67. člena Poslovnika. <br>
	Kdo je za? (Soglasno sprejet sklep.) <br>
	Ugotavljam, da je sklep sprejet. <br>
	Predlagam še tretji sklep in sicer, predlagatelj Vlada, ima po predlogu zakona za dopolnilno obrazložitev na voljo do pet minut za razpravo pa največ do 30 minut. <br>
	Kdo je za? (Soglasno.) <br>
	Ugotavljam, da je sklep sprejet. <br>
	Spoštovani zbrani! S tem tudi zaključujem to točko dnevnega reda in tudi 3. sejo Kolegija. <br>
	Želim vam čim lepši in čim bolj sončen dan. Srečno!<br>
<br>
<b>Seja se je končala 17. julija 2018 ob 9.13.</b>	