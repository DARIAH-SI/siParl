<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">ODBOR ZA INFRASTRUKTURO, OKOLJE IN PROSTOR </font></b><br>
<font size="4">1.	</font><b><font size="4">nadaljevanje 35. seje</font></b><br>
<br>
<b><font size="4">(19. januar 2022)</font></b><br>
</p></div><br>
<b><font size="4">Sejo je vodil Bojan Podkrajšek, predsednik odbora.</font></b><br>
<b><font size="4">Seja se je začela ob 9.01.</font></b><br>
<br>
<b><font size="4">1. TRAK: (ŠS) </font></b><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Spoštovane kolegice, cenjeni kolegi, spoštovani gostje, en lep pozdrav vsem. Pričenjam 1. nadaljevanje 35. seje Odbora za infrastrukturo, okolje in prostor ter vse prisotne še enkrat prav lepo pozdravljam. </font><br>
<font size="4">	Obveščam vas, da opravičen za današnjo sejo ni. Imam pa dva pooblastilo, iz poslanske skupine Konkretno je pooblastilo, da kvoto zaseda naša kolegica Monika Gregorčič, ki jo lepo pozdravljam, prav tako pa imam pooblastilo iz poslanske skupine Levica, da kvoto, ki pripada poslanski skupini Levica danes zaseda naša poslanska kolegica Nataša Sukič, ki je obenem tudi predlagateljica in jo tudi lepo pozdravljam. </font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA, TO JE NA OBRAVNAVO PREDLOG ZAKONA O SPREMEMBAH IN DOPOLNITVAH ZAKONA O RUDARSTVU</font></b><font size="4">, ki ga je 27. 10. 2021 Državnemu zboru v obravnavo posredovala skupina poslank in poslancev s prvopodpisano Natašo Sukič. Državni zbor je na 27. seji 25. 11. 2021 o predlogu zakona opravil splošno razpravo in sprejel sklep, da je predlog zakona, da je predlog zakona primeren za nadaljnjo obravnavo.</font><br>
<font size="4">Za obravnavo je bilo posredovano naslednje gradivo: predlog zakona z dne 27. 10. 2021, mnenje Vlade z dne 12. 11. 2021, mnenje Zakonodajno-pravne službe z dne 29. 12. 2021 ter mnenje Komisije Državnega sveta za lokalno samoupravo in regionalni razvoj z dne 6. 1. 2022. V poslovniškem roku niso bili vloženi amandmaji. Vsa navedenega gradiva so objavljena na spletni strani Državnega zbora.</font><br>
<font size="4">	Na sejo so bili k tej točki povabljeni: predlagatelj skupina poslank in poslancev s prvopodpisano Natašo Sukič, Ministrstvo za infrastrukturo, Komisija Državnega sveta za lokalno samoupravo in regionalni razvoj ter Zakonodajno-pravna služba. </font><br>
<font size="4">	Pričenjam drugo obravnavo predloga zakona, v kateri bomo na podlagi 126. člena poslovnika opravili razpravo in glasovanje o posameznih členih predloga zakona. </font><br>
<font size="4">	Besedo dajem predstavnici predlagatelja, da nam poda dopolnilno obrazložitev k predlogu zakona, poslanska kolegica Nataša Sukič, izvolite.</font><br>
<br>
<b><font size="4">	NATAŠA SUKIČ (PS Levica):</font></b><font size="4"> Ja najlepša hvala za besedo predsedujoči. Lep pozdrav vsem skupaj.</font><br>
<font size="4">	Ja že petič smo poskušamo tisto, kar bi moralo pravzaprav uspeti že v prvem poskusu. Zdaj, če smo včeraj zmogli soglasje in smo šli naproti ljudem recimo v primeru zakona o preživninah, se pravi, da smo se poenotili v Državnem zboru, da j vendarle treba dati prednost ljudem in ne kakršnim koli drugim interesom si želim, da bi tudi danes prišli do tega skupnega spoznanja, ker konec koncev gre za naše ljudi, gre za varovanje naše narave.</font><br>
<font size="4">	Zato tudi vztrajamo, saj mogoče se sliši noro, da že petič ampak vendarle ne bomo odnehali, ker vemo, da tokrat pa res imamo prav. Kaj se je med tem zgodilo v vsem tem času odkar smo začeli s to pobudo o prepovedi frekinga v Sloveniji? Vlada je pred kratkim na večerni seji dopisni seji sprejela predlog zakona, svoj predlog zakona o rudarstvu, ki predvideva prepoved hidravličnega frekinga na seveda zelo iznajdljiv način, kajti pri tem je vlada seveda jasno zamolčala, da uvaja razliko med tako imenovanim obsežnim in </font><br>
<br>
<b><font size="4">2. TRAK: (ŠS) – 9.05</font></b><br>
<br>
<font size="4">	(nadaljevanje) manj obsežnim frekingom. In med tem, ko naj bi seveda obsežnega prepovedala, drugega še vedno dovoljuje in s tem očitno tudi podpira.</font><br>
<font size="4">	Ampak spoštovane in spoštovani, dejstvo je, da varnega frekinga ni in zato ga je treba v celoti prepovedat. Čisto vseeno je ali se sprenevedamo okrog manj obsežnega frekinga. V Petišovcih bo ta freking dovolj obsežen da ne bo niti približno varen. Ko se bo recimo kaj zalomilo na globini 3.000 metrov bo sanacija škode praktično nemogoča. Ko se bodo tresla tla kot v Grudingenu na Nizozemskem lokalnemu prebivalstvu pravljica o manj obsežnem frekingu ne bo pomagala čisto nič.</font><br>
<font size="4">	Dejstvo je, da je vsaka oblika hidravličnega lomljenja kar freking je nevarna in ogroža ljudi, se prvi zdravje ljudi in naravo, zato niti približno ne držijo trditve, da manj obsežen freking to pomeni manj kot 1000 km3 brizga vode na fazo lomljenja ni nevaren. V nasprotju s tako imenovanim obsežnim frekingom, kar naj bi pomenilo vsaj 1000 m3 brizga vode. Če bi bilo to res, kar trdi naša vlada ali pa kar si je po novem domislila naša vlada potem te invazivne metode pridobivanja zemeljskega plina ne bi prepovedale ter na različne načine omejile že številne države v Evropi in po svetu.</font><br>
<font size="4">	In kaj pravzaprav pomeni to zadnje vladno sprenevedanje? Poglejmo. Če sklepamo po dosedanjem delovanju vlade Janeza Janše ta s predlogom zakona, svojega zakona želi zakonsko sicer prepovedati freking, kar je v soglasju z večino prebivalcev Prekmurja in Slovenije hkrati pa omogočiti britanske korporacije SN Risorsis, da nadaljuje svoje eksploatacijo plina v Petišovcih, ker naj bi šlo po mnenju vlade za manjši poseg v okolje, ki naj ne bi povzročal okoljske katastrofe in naj ne bi imel negativnih učinkov na zdravje okoliškega prebivalstva. </font><br>
<font size="4">	Mislim, saj vidimo ne, verjetno čutimo in vidimo to izmuzljivost teh definicij. Potem, ko je vlada v protikoronskem paketu 9 skrila predlog za podaljšanje sklepanja pogodb s koncesionarji za leto in pol, se pravi, da nam je podtaknila v interventni zakon, ki se ukvarja, ki bi se moral ukvarjati izključno z torej epidemijo covida pomeni, da bo torej korporacija SN Risorsis namesto da bi ji preteklo dovoljenje letos meseca maja gladko podaljšala svoje dovoljenje za leto in pol in bo torej imela dovolj časa, da pridobi vsa potrebna soglasja in dejansko prične s frekingom v Petišovcih pridobivati zemeljski plin, pri čemer bo seveda pokasirala 95% dobičkov, koristi ne bo nobene, zaposlili ne bomo skoraj nikogar, da bi vsaj dali delovna mesta ljudem, samozadostni zaradi tega ne bomo z oskrbo zemeljskega plina. Sploh ne vem kakšno korist bo imela Slovenija od tega razen da se izpostavlja veliki nevarnosti, da se kaj zalomi in da se ogrozi tako zdravje ljudi kot seveda biosferno območje reke Mure.</font><br>
<font size="4">	Tako da jaz tega pojasnila od vlade še do danes nisem slišala kako lahko igra tak hazard s tako resnimi zadevami, kjer bo škoda, če bo do nje prišlo neprecenljiva in pravzaprav neodpravljiva, če smo že čisto natančni. Kajti sanirati nekih dogodkov v globini 3.000 metrov, če pride do razlike strupenih snovi, ki prodrejo v podtalnico in potem ogrozijo čisto pitno vodo je praktično nemogoče in to vemo vsi, zato jaz tega vztrajanja vlade absolutno ne razumem. Ne razumem, da ne slišijo klicev pravzaprav občine Lendava. Občinski svet Lendave je pozval parlament, da izglasuje prepoved frekinga, okoljevarstveniki in civilna iniciative, ki tam živijo, ljudje, ki tam živijo nas pozivajo. Jaz ne vem a je res neka izsiljevalska SN Risorsis, ki je celo nekoč grozila nekdanjemu ministru res tako pomembna ali toliko vredna, da preslišiš vse to. In še enkrat, torej vlada s tem res pokaže nek svoj prvi obraz, da ji v resnici ni mar za državo, ni ji mar </font><br>
<br>
<b><font size="4">3. TRAK: (ŠS) – 9.10</font></b><br>
<br>
<font size="4">	(nadaljevanje) za okolje ampak jo očitno zanima umazan posel z neko SN Risorsis in to ne glede na to, kot sem povedala, da vse več držav freking prepoveduje. Med njimi tudi Velika Britanija, od koder pravzaprav SN Risorsis prihaja.</font><br>
<font size="4">	Torej, še enkrat varnega frekinga ni. Vse oblike frekinga ne glede na obseg imajo vrsto škodljivih učinkov. Kot rečeno, če se v globinah 3.000 metrov in več kaj zalomi posledic praktično ni več mogoče sanirati in to je bistvo. Kaj več sploh ne bi rabili povedat. To je tisto bistvo, ki se ga je treba zavedat in to je odgovornost nas poslank in poslancev, ki e jih moramo zavedati in enkrat prevzeti resnično odgovornost ne da slepo sledimo nareku nekih ne vem višjih inštanc v politiki brez lastnega premisleka in brez lastne vesti.</font><br>
<font size="4">	Tako da, poglejte freking dejansko povzroča potrebe in uničuje eko sisteme in biosferna območja, onesnažuje zrak, pri hidravličnem lomljenju se torej ostaja odpadni mulj, ki vsebuje strupene sestavine kot je barit pa tudi ogljiko vodike, celo radioaktivne snovi in težke kovine in nenazadnje vem da je to preveč abstraktno zdajle za nas ampak konec koncev freking vpliva tudi na podnebne spremembe in tudi tega se bo treba enkrat resno zavedati ne pa da v Glasgowu govorimo eno, delamo pa povsem nekaj drugega. Namreč emisije metana, ki se sproščajo med frekingom dejansko tudi soprispevajo ali pa pomembno prispevajo k segrevanju ozračja.</font><br>
<font size="4">	Skratka edini način da se freking trajno prepreči je, da se ga zakonsko prepove. Pika. Tu ni nobene druge filozofije in zato smo v Levici skupaj z opozicijo KUL že petič predlagali novelo zakona o rudarstvu oziroma ne samo z opozicijo KUL, tu se zahvaljujem tudi stranki SNS, ki dosledno razume ta problem in podpira to, da se freking prepove tako da že petič skratka vztrajamo in absurdno je, da če se zbere cel parlament, imamo večino. Če se pa zbere ta odbor, kjer po raznih špekulacijah  vemo kako nepravične so razdelitve v odborih poslanskih predstavnikov, in je ves čas že problem, odkar so se porušila razmerja v Državnem zboru pa boste vi danes recimo lahko preprečili, da gre naš predlog zakona v glasovanje na plenarni seji. Če bomo prišli do glasovanja na plenarni seji.</font><br>
<font size="4">	Vsi vemo, da imamo 47 glasov podpore v tem Državnem zboru zato spoštovane poslanke in poslanci prosim vas apeliram na vas, zavedajte se vsega tega, predvsem pa poslušajte ljudi iz Lendave in Petišovcev, kajti oni bodo morali s tem živeti, ne mi tukaj v Ljubljani v teh dvoranah, daleč odmaknjeni od morebitne katastrofe, ki se lahko zgodi.</font><br>
<font size="4">	Skratka 25. novembra kot rečeno je Državni zbor s 46 glasovi ZA, s tem, da je eden izmed poslancev takrat manjkal na naši strani, kot rečeno bi jih imeli 47, in 41 proti sklenil, da je naš predlog za prepoved frekinga v Sloveniji primeren za nadaljnjo obravnavo. Predlog je z večino podprla tudi Komisija Državnega sveta za lokalno samoupravo in regionalni razvoj. Predlog podpirajo prebivalci Prekmurja in Slovenije, podpira ga občinski svet Lendave, podpirajo ga civilne iniciative in nevladne organizacije. O našem predlogu za prepoved frekinga v Sloveniji brez izjem, ki bo veljal tudi za vse postopke izdaje dovoljenj za freking v Levici pričakujemo, da bodo poslanci koalicijskih strank SDS, NSi in nekdanje SMC dejansko slišali klic lokalnega prebivalstva in zmogli kot sem že prej povedala kanček lastne presoje dignitete zato, da se zaščiti prekmursko okolje, da se zaščitijo ljudje pred škodljivo in umazano industrijo, ki jo vse več držav prepoveduje in je ne prepoveduje kar tako, verjemite. </font><br>
<br>
<b><font size="4">4. TRAK: (ŠS) – 9.15</font></b><br>
<br>
<font size="4">	(nadaljevanje) Ne bi Nizozemska 200 podjetjem odredila da naj prenehajo v Greningenu na plinskem polju s pridobivanjem zemeljskega plina, če bi bil to res tak hec, kot si mi tule sprenevedamo, če bi bilo to res tako nenevarno, potem zakaj govorimo v Greningenu? Zato, ker je Gruningen primerljiv s Petišovci, ker gre za enako sestavo tal. Gre za popolnoma primerljivo situacijo in tam so potresi. Tam so potresni sunki 1000 krat več jih je, kot nekoč, zato vam omenjam Greningen.</font><br>
<font size="4">	Naj pa ob zaključku tega uvoda citiram še, kaj konkretno pravi kako konkretno zveni poziv občine Lendava. Citiram: »stališče občine Lendava je glede izvajanja frekinga nedvoumno in jasno so zapisali v občini Lendava. Okoljevarstveno problematiko namreč izvajanja frekinga na območju občine je občinski svet občine Lendava v tem mandatu dejansko obravnaval že večkrat, nazadnje na svoji 14. seji, 7. oktobra 2020. Občina Lendava je jasna stališča glede izvajanja frekinga torej večkrat izrazila in jih posredovala tako Državnemu zboru in Vladi Republike Slovenije in vse pristojne organe pozvala, citiram, da se s sistemskim zakonom uredi prepoved hidravličnega lomljenja pri pridobivanju fosilnih goriv na območju Slovenije. Konec navedka. </font><br>
<font size="4">	To je tisto, kar naš zakon namreč prinaša. Točno to hočejo v občini Lendava. Predlagana novela, kot so zapisali v občini Lendava prepoveduje le obsežno hidravlično lomljenje citiram: glavna pripomba z naše strani na predlog zakona o rudarjenju pa se tako nanaša na opredelitev kaj je obsežno hidravlično lomljenje in se zavzema, da se z zakonom popolnoma prepove hidravlično lomljenje. To so zapisali. Skratka to je njihov zadnji odziv. Prej sem se zmotila, kdaj so se nazadnje odzvali. Zdaj so se tudi odzvali na to, kar se dogaja. Citiram: stališče občine Lendava je glede izvajanja frekinga torej nedvoumno in soglaša z ugotovitvami civilne iniciative ustavimo freking v Sloveniji, saj postavlja zdravje ljudi in zdravo življenjsko okolje svojih občanov na prvo mesto. Občina Lendava je tako torej 15. januarja letos, prej sem se zmotila, se opravičujem, poslala ponovno poslala svoje predloge in pripombe na ministrstvo in tudi tako aktivno pristopila k uresničevanju sklepov občinskega sveta.</font><br>
<font size="4">	Tako da, spoštovane in spoštovani, ne vem kako je mogoče, da bi mi vse to gladko prezrli. Da bi prezrli dejstvo, da če se zbere cel parlament je 47 poslank in poslancev proti frekingu. Tega si ne moremo enostavno privoščiti. Ne moremo. Tega si ne morete privoščit, če ste resno poslanci ljudstva in ne poslanci ne vem raznih lobijev in ne vem česar drugega. Tako da spoštovane in spoštovani, apeliram na vas, da upoštevate vsa ta dejstva in danes podprete, da gremo s frekingom naprej na končno obravnavo ko bo tukaj zbran cel parlament. Hvala lepa.</font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Želi k predlogu zakona podati mnenje predstavnik vlade oziroma Ministrstva za infrastrukturo? Z nami je državni sekretar Blaž Košorok. Izvolite.</font><br>
<br>
<b><font size="4">	BLAŽ KOŠOROK:</font></b><font size="4"> Hvala lepa za besedo, predsednik. Torej spoštovane poslanke, spoštovani poslanci, kot je bilo rečeno je zdaj že petič pred nami v obravnavi seveda sprejem predloga zakona o sprememba in dopolnitvah zakona o rudarstvu, s katerim se predlaga dopolnitev 6. člena zakona o rudarstvu, in sicer naj bi se dodal tretji odstavek, s katerim se predlaga, da naj ne bi bilo mogoče pridobiti dovoljenje za raziskovanje in rudarske pravice za izkoriščanje ogljikov vodikov z zbrizgavanjem vode ali vode z dodatkom kemičnih primesi pod tlakom.</font><br>
<font size="4">	Prav tako se v prehodnih in končne določbah predlaga, da se veljavna dovoljenja za raziskovanje in rudarski koncesijski akti ter vloge za pridobitev dovoljenja za raziskovanje in rudarske pravice za izkoriščanje ogljikov vodikov uskladijo z določbami dopolnjenega zakona v treh mesecih po uveljavitvi spremembe zakona.</font><br>
<font size="4">	Zdaj kot že nekajkrat doslej vlada predlogu zakona nasprotuje, saj meni, da ni primeren kot je že omenjeno za nadaljnjo obravnavo v Državnem zboru. Namreč tako je bilo tudi omenjeno s strani predlagateljice oziroma s strani predlagateljev v večini držav Evropske unije je tako zakonodaja regulirana tako obsežno hidravlično lomljenje za </font><br>
<br>
<b><font size="4">5.  TRAK: (ŠS) – 9.20</font></b><br>
<br>
<font size="4">	(nadaljevanje) za raziskovanje in izkoriščanje ogljikovodika... Prepoved hidravličnega lomljenja velja na primer v Franciji, kjer pa je dovoljeno vtiskovanje vode za pridobivanje hidrovodikov in hidravlično lomljenje za izkoriščanje geotermalne energije. Potem praktično najbolj dorečeno zakonodajo na tem področju ima Nemčija kot je bilo omenjeno.</font><br>
<font size="4">	Nemška zakonodaja ni sledila evropskemu predlogu delitve na obsežno hidravlično lomljenje na sproti za hidravlično lomljenje manjšega obsega temveč se opredelili konvencionalno in nekonvencionalno hidravlično lomljenje. Podlaga za takšno delitev je bila prvenstveno zaščita uporaba nemških vodnih virov z namenom, da bi zaščitili sedanjo in prihodnjo rabo javnih vodnih virov. Predlog določa tudi, da je potrebno z določbami novele uskladiti veljavna dovoljenja za raziskovanje in rudarske koncesijske akte ter vloge za pridobitev dovoljenja za raziskovanje in rudarske pravice za izkoriščanje ogljikovodika. Se pravi to vsa izdana koncesija, ki oziroma koncesijska dovoljenja, ki so bila izdana in tudi seveda rok, ki jim potem poteče.</font><br>
<font size="4">	Zdaj tukaj problem, pravni problem v kolikor bi predlog zakona predvideva takšno ureditev bi bilo potrebno predvidevati in z zakonom ustrezno urediti tudi možnost povračila sredstev izgube dohodka za koncesionarja, če bi do tega prišlo. Zdaj ključno je, da takšne posege v okolje, kot se je omejujejo že samo okoljska zakonodaja. Pred začetkom izvajanja takšnega posega je treba izvest presojo njegovih vplivov na okolje in pridobiti okoljevarstveno soglasje. Za določene vrste posegov okolja je namreč tudi  za njihovo velikost obsega, lokacije ali drugih značilnosti , ki lahko vplivajo na okolje pač potrebna presoja vplivov na okolje oziroma je obvezna. Za izkoriščanje ogljikovodikov z vbrizgavanjem vode to ureja recimo uredba o posegih v okolje za katere je pač treba izvesti presojo vplivov na okolje določa, da je potrebno za ta dela izvesti presojo vpliva na okolje. </font><br>
<font size="4">	Zdaj kar se tiče predloga zakona je res to, kar je spoštovana gospa Sukič povedala, vlada predlaga z novelo zakona, ki je zdaj prišel v parlament prepoved obsežnega hidravličnega lomljenja, se pravi sledimo nekako ureditvam  iz Evropske unije in tudi določa, kaj so tisti pogoji še za varno izvajanje hidravličnega lomljenja pod mejo obsežnega hidravličnega lomljenja. Zdaj navaja se katere so tiste oziroma bolj ali manj restriktivne zahteve kot jih bo novela zakona o rudarstvu uvaja to hidravlično lomljenje pod to mejo bom rekel iz previdnostnih razlogov z novelo so dodatni pogoji, uvajamo hidravlično lomljenje pod mejo obsežnega, in sicer, da se poznajo vse sestavine, ki se dodajajo vodi v za namen, da se porabljajo samo tiste sestavine, ki so v naši državi dopustne, da se preprečuje površinsko iztekanje in onesnaževanje njihovega izliva tla vode in zrak, da se zagotavlja ustrezno ravnanje za onesnaževanje, ki se zbira na površini in pa da se pač preprečuje izliv onesnaževalk v podzemne vode, ki se zbira tudi potem na površini in da se seveda preprečuje vsa škoda, ki bi utegnila ostat na okolici vrtine. Tako da mogoče malo o tej noveli zakona, ki jo je pripravila vlada. </font><br>
<font size="4">	Sicer pa glede na vse navedeno vlada predloga zakona ne podpira.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala državni sekretar. Želi besedo predstavnica Zakonodajno-pravne službe? Z nami Je Sladjana Ješić. Izvolite.</font><br>
<br>
<b><font size="4">	SLADJANA JEŠIĆ:</font></b><font size="4"> Hvala za besedo. Lepo pozdravljeni! Zakonodajno-pravna služba je predlog zakona proučila skladno z zakonsko in poslovniško določenimi nalogami ter pripravila pisno mnenje, ki ga bom na kratko predstavila.</font><br>
<font size="4">	Poglavitna rešitev predloga zakona je torej določitev prepovedi tako imenovanega frekinga. Zakonodajno-pravna služba je o predlagani rešitvi že spisala mnenje v enem izmed predhodnih postopkov in tudi v tistem zakonodajnem postopku je ugotovila, da se s predlagano rešitvi vzpostavlja tako imenovana neprava retroaktivnost ter izpostavila pogoje, ki morajo biti izpolnjeni, da je poseg upravičen v pravna pričakovanja imetnikov dovoljenja za raziskovanje in rudarske pravice za izkoriščanje ogljikovodikov ustavno dopusten. Ti pogoji so, daje poseg izveden zaradi nujnega in prevladujočega razloga v javnem interesu, da je sorazmeren in da omogoča prehodni režim oziroma zagotavlja ustrezno odmeno za poseg. </font><br>
<font size="4">	Ob tem je Zakonodajno-pravna služba poudarila, da je sestavni del zakonskega urejanja v zakonodajnem postopku tudi ustrezna obrazložitev, ko omogoča presojo predlaganih rešitev.</font><br>
<font size="4">	Glede na navedeno v tem mnenju k predlogu zakona Zakonodajno-pravna služba </font><br>
<br>
<b><font size="4">6. TRAK: (ŠS) – 9.25</font></b><br>
<br>
<font size="4">	(nadaljevanje) ugotavlja, da so pripombe iz predhodnega mnenja, ki so se nanašale na večjo jasnost in določnost zakonskih določb kakor tudi zakonodajno tehnične pripombe v obravnavanem predlogu zakona v večji meri ustrezno upoštevane in da je tudi obrazložitev predlagane rešitve tokrat izčrpnejša in zakonodajalcu omogoča, da lahko celovito oceni primernost predlagane ureditve.</font><br>
<font size="4">	Bo pa treba s predlagano rešitvijo, če bo predlog zakona sprejet uskladiti nekatere druge pravne predpise, predvsem s področja varstva okolja. Hvala.</font><br>
<b><font size="4">	</font></b><br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Želi besedo predstavnik Komisije Državnega sveta za lokalno samoupravo in regionalni razvoj? Z nami je državni svetnik Bogomir Vnučec.</font><br>
<br>
<b><font size="4">	BOGOMIR VNUČEC:</font></b><font size="4"> Hvala za besedo. Spoštovani! Tako kot že v prejšnjem predlogu Komisija Državnega sveta za lokalno samoupravo in regionalni razvoj podpira predlog zakona o spremembah in dopolnitvah zakona o rudarstvu in s tem prepoved frakinga kot invazivnega načina pridobivanja zemeljskega plina, ki po našem mnenju povzroča znanstveno dokazano škodljivo onesnaževanje okolja z nepopravljivimi posledicami. Za to smo tudi ponovno ta predlog podprli. Podpiramo pa tudi vse aktivnosti v to smer, ki naj bi jih predvidel nov zakon, ki je na poti oziroma je že v tej hiši. Hvala.</font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Prehajamo na razpravo in glasovanje o posameznih členih predloga zakona. Ker ima predlog zakona samo tri člene, Odboru predlagam, da se razpravlja o vseh členih predloga zakona združi v skladu s 128. členom Poslovnika. Po opravljeni razpravi o členih bi pa najprej opravili glasovanje o amandmajih, če bodo vloženi, nato pa bi glasovali še o vseh členih predloga zakona skupaj. </font><br>
<font size="4">	Ali kdo temu nasprotuje? Ugotavljam, da ne. Odpiram razpravo in prvi je k razpravi prijavljen mag. Dejan Židan. Pred kolegom Židanom pa želi v imenu predlagatelja, kolega Židan, izvolite.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Hvala gospod predsednik za besedo. Spoštovane poslanke, spoštovani poslanci, gospod državni sekretar s sodelavcem, ostali prisotni, gospod svetnik, vsi lepo pozdravljeni!</font><br>
<font size="4">	Zdaj, v resnici razprava a je hidravlično lomljenje oziroma freking nevarno in škodljivo, čisto nepotrebna. Freking je nevaren in zaradi nevarnosti in potencialne nevarnosti ga prepovedujejo marsikateri državi. Pogosto omenjajo kot razlog lahko kasneje tudi našteje, preberem, kaj so posamezne države, ki so freking prepovedale omenjale, omenjajo tudi previdnostno načelo. Recimo zelo zanimivo je, da napišejo, da enostavno ni več mogoče trditi, da ta tehnologija ne povzroča potresov in dokler ne bo to razčiščeno ne dovolijo te uporabe. Seveda je še cel kup drugih nevarnosti, ki jih ta nevarna tehnologija prinaša. Ampak moja kolegica, sodelavka Nataša Sukič je nekatere že opisala. </font><br>
<font size="4">	Meni je žal, da v bistvu pri tako pomembni temi seveda nas, ki smo na Prekmurje čustveno bolj navezani kakor sem sam pa tudi Nataša je temu mogoče še bolj aktualna, verjamem pa tudi zaradi majhnosti Slovenije je pomembna za vse, nekatere stvari čudijo. Zdaj nisem se pretirano poglabljal, da bi iskal ozadja, ampak nekatere stvari pa res štrlijo. Dovolite, da vam dve ali tri omenim. Prvo je bilo, da je nam, ki smo sedaj že petič za tem predlogom pred Državnim zborom. Prejšnje leto in pred tem je bilo ves čas sugerirano, prosim kaj hitite ne hitite, ker letos tako in tako koncesija poteče in potem je Slovenija varna. Ves čas ste nam to govorili in podtaknili kot podtaknjenec podaljšanje za leto in pol.</font><br>
<font size="4">	A veste, kako se počutimo nalagani? Ves čas ste nam govorili, počakajte, koncesija maja se izteče in je Slovenija varna in potem ste sami podtaknili v enega od PKP podaljšanje za leto in pol. Kje je potem argument, da vam od tu naprej verjamemo še naprej? </font><br>
<font size="4">	Druga stvar, ki me je nemalo začudila, ampak niste uspeli. Ne vem kdo je bil tisti, ki je bil iniciator tega, skušali ste ustvariti v Prekmurju zelo intenzivno ves čas je bilo o tem govora, civilno iniciativo, ki bi freking podpirala za to, ker baje s tem zakonom, ki je danes pred nami onemogočamo razvoj geotermije. A veste kako podlo je to? Od tistih, ki so, ki ste saj ne vem to počeli. V zakonu jasno in nedvoumno piše, da gre za ogljikovodike in izjemno pomembni predstavniki desne strani ste mi razlagali, ja Židan a ti res hočeš zaustaviti geotermijo. Ja pa kakšno geotermijo? Kje pa je tu beseda o geotermiji? To je bil drugi razlog, da je </font><br>
<br>
<b><font size="4">7. TRAK: (ŠS) – 9.30</font></b><br>
<br>
<font size="4">	(nadaljevanje) tveganje očitno še večje, da se dogajajo stvari, ki jih mi tukaj pač v tem Državnem zboru ne zaznamo ki so čisto drugačne od tega kar so govorjene besede. Potem če grem naprej v resnici koalicija v Državnem zboru, ki podpira varovanje Slovenije pred frekingom ima večino. Mi imamo 47 glasov na plenarnem zasedanju. V tej koaliciji smo Socialni demokrati, je stranka Levica, stranka LMŠ, SAB, Nepovezani poslanci, oba poslanca manjšin in poslanci SNS. Mi imamo 47 glasov. Na zadnjem glasovanju, ki je bilo pač zaradi bolezni enega od poslank in poslancev v tej skupini je bilo glasov za zaščito Prekmurja in Slovenije sicer 46, čisto zadosti, ampak zaradi sestave tega Odbora, ki ne odraža napotitve, torej da morajo bit odbori sestavljeni sorazmerno z neko politično sestavo parlamenta, enostavno se dogajajo stvari, ki so v nasprotju s Poslovnikom.</font><br>
<font size="4">	Sam sem zadnjič pri neki drugi točki prejšnji teden, gospod predsednik, saj se spomnite, uporabil premočno besedo. Zdaj bom bolj blago, je sum, da so tudi protiustavne. Meni je jasno, da jaz ne morem reči, da so protiustavne to lahko samo reče Ustavno sodišče. Kaj narediti v takem primeru, ko sestava odbora ne ustreza sestavi Državnega zbora? Enkrat na nekem drugem primeru sem vam razlagal kako rešijo podobne stvari v utrjenih demokracijah. Povedal sem vam primer Velike Britanije, da recimo, sicer je drugačen, ampak govori o podobni zadevi, da recimo če zboli poslanec opozicije ali kontra, recimo poslanec koalicije, je tiho pravilo, ki naj potem kljub vsemu omogoča, da se razmerja v njihovem parlamentu odražajo, da kontra stran z enim glasom ne glasuje.</font><br>
<font size="4">	Torej, če zboli poslanec opozicije, da en poslanec koalicije ne glasuje in obratno. Zato je bil tudi moj javni poziv, ki je pa v resnici prošnja, da poslanke in poslanci, ki tega zakona ne podpirate, omogočite vsaj s tem, da se vzdržite ali vsaj kdo od vas, da zakon kljub vsemu pride v drugo in tretje branje na plenarno zasedanje Državnega zbora, da poslanke in poslanci z večino, ki je, odločimo in da ne izkoriščate neprimerne sestave odbora, da nekaj, kar je pomembno rušite.</font><br>
<font size="4">	Da grem naprej. Ali drži, da so posamezne države bolj ali manj prepovedale samo tako imenovani veliki freking? V resnici ne drži. Pred sabo imam, to je šop dopisov, ki se z vašim ministrstvom dopisujemo. Meni je všeč gospod državni sekretar, da opomnik, ki so vam ga zapisali danes je korigiran. Na zadnjem srečanju je bil prebran drugačen opomnik, kjer je bilo striktno ne, ne pa ne. Prepovedan je samo velik freking. V resnici ni. Mi smo sami preverjali države, kaj so bili razlogi, da se je freking prepovedal in na kakšen način. </font><br>
<font size="4">	Seveda mi kot opozicija ne moremo neposredno vprašat vlad. Mi nismo administracija. To lahko samo vi naredite. Ampak odgovori, ki smo jih dobili od partnerskih strank v Nemčiji, Veliki Britaniji, v Franciji in še marsikje drugje niso odražali tega, kar ste zapisali v odgovoru meni kot poslancu. Primer Nemčije, visoki funkcionarji SPD-ja so govorili čisto drugače. Okoljske organizacije, katere smo kontaktirali v Nemčiji so govorili čisto drugače, kot je zapisano v dokumentih, ki ste jih uradno poslali na naslov Državnega zbora. Tudi za Francijo. Danes ste korigirali stališče, kar mi je všeč, je zapisano drugače. Seveda, ker je odločati na način, da niti osnovna informacija se ne sklada je v resnici težko. Mogoče se vi počutite zavajeni, ker mi nekaj trdimo. Jaz se v vsakem primeru čutim, da me skušate zvajati. </font><br>
<font size="4">	Takšne stvari se rešijo dosti enostavno. Rešijo se na način, da enostavno v državo pokličemo eksperte in administracijo držav za katere mi trdimo, da je tako, vi trdite, da je drugače. Na javni sceni pred TV, pred novinarji, pred nevladnimi organizacijami in pred stroko dovolimo, da povedo svoje argumente zakaj in kako. Tudi to je bila moja pobuda samo za to, da bomo vsaj izhodiščno stanje imeli poenoteno. In tisto, kar mi ni OK načeloma ste sprejeli koraka naprej pa niste naredili. Ideja je dobra, potem pa </font><br>
<br>
<b><font size="4">8. TRAK: (ŠS) – 9.35</font></b><br>
<br>
<font size="4">	(nadaljevanje) pika. To je približno podobno, kot je gospod Keber pred letom in pol povedal bojte se zaprtih prostorov, bojte se aerosola, tukaj se širi okužba, pa je bilo rečeno ideja je dobra pa pika. Narejeno pa nič. Ja tukaj je enako nevarno stanje zato, ker potencial hidravličnega lomljenja je enostavno grozljiv. Grozljivo je to, kar lahko povzročil. </font><br>
<font size="4">	Torej da še enkrat ponovim. Razlogi, da so v posameznih državah ali dali moratorij ali zaustavili ali prepovedali freking so enostavni. Recimo ena država je napisala: hidravlično lomljenje predstavlja okoljsko in družbeno tveganje in ni v skladu s prizadevanji za zmanjševanje toplogrednih plinov. Druga država je napisala: dokler ne bo dokazano, da je freking varno tako po okoljskem smislu kot stališče varovanja javnega zdravja tega pri nas ne bo. Tretja država je tako napisala, da trenutno ni mogoče z gotovostjo in natančnostjo napovedati možnosti in obsega potresa povezanega s hidravličnim lomljenjem. To je previdnostno načelo, in so prepovedali.</font><br>
<font size="4">	Sedaj pa, zakaj je pa težava toliko večja za nas, ki živimo v Prekmurju? Mi nismo Kitajska, mi nismo Združene države Amerike, tudi Nemčija, Poljska, Francija. Poglejte našo majhnost. A se zavedate, da eno Prekmurje po velikosti je ekvivalent mesta Berlin, da razumemo kako majhni smo, ne in kako nevarni so potencialni škodljivi dogodki za tako majhne lokacije. Če se zgodi karkoli narobe in potem jaz točno vem, kaj se bo dogodilo, če pride do potresa ali večjega potresa, potem bodo vsi rekli ja saj je bilo majhno tveganje pa evropske direktive niso jasne, ker niso jasne mimogrede in zato države ukrepajo drugače, ukrepajo v skladu s previdnostnim načelom in seveda nihče na koncu ne bo kriv.</font><br>
<font size="4">	Saj tudi midva z Natašo, počutila se bova izjemno slabo dovolite izrazu izjemno bedno. Ko se bo kaj zgodilo noben od naju ne bo rekel, saj sva imela prav, samo grozna se bova počutila, ker enostavno z vsemi dokumenti, ki so pred vami poslanci, ne moremo prepričati druge strani, da bi nas zaščitile.</font><br>
<font size="4">	Dejstvo je, da ko vprašamo strokovno zakaj e brizgavanje vode pod pritiskom, ko se pod pritiskom v enkratnem trenutku, šusu, kakorkoli to imenujemo vbrizga ne vem mogoče 980 kubikov ni nevarno, če pa vbrizgamo 1010 kubikov pa je nevarna. Saj tega nihče ne zna povedati. Nihče ne zna povedati, zakaj je v bistvu to nevarno, druga stvar pa ni nevarna zato ker to je nemogoče obrazložiti razen tako, da je pač nek birokrat, administrator naredil neko mejo in se potem z njo nihče ni ukvarjal. Zato reči, da je zakonodaja, ki ste jo prinesli mislim da prejšnji teden v parlament v kolikor ta zakon ne bo sprejet tudi zakonodaja, ki ščiti Prekmurje je napačna, je zavajanje. </font><br>
<font size="4">	Zakonodaja, ki jo prinašate v parlament v Prekmurju omogoča nevarni freking. V resnici bi človek rekel ga decidno podpira in ni primerna in da na koncu še enkrat ponovim. Že argumentov, strokovnih zakaj je potrebno Prekmurje in Slovenijo pred nevarno tehnologijo zaščititi je več kot dovolj. Dogajanja, da pa ste nam lani govorili, malo počakajte, saj bo koncesija letos umrla, potem pa ste prikrito s podtaknjencem jo podaljšali za leto in pol, to je tako napačno ravnanje, toliko dodatnih sumov je to spodbudilo, da vam tega ne znam opisati. </font><br>
<font size="4">	Sprožanje govoric Prekmurju, da skušamo s tem zakonom zavreti, omejiti razvoj geotermije je pa enostavno nagnusno.</font><br>
<font size="4">	Že samo s tem, da zanikate, da ne stojite za temi govoricami pa za tem skritim sumom kaj se bo sedaj dogajalo zaradi podtaknjenca bi bilo primerno, da nam dovolite, </font><br>
<br>
<b><font size="4">9. TRAK: (ŠS) – 9.40</font></b><br>
<br>
<font size="4">	(nadaljevanje) da gre zakon nazaj na plenarko. Hvala.</font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. V imenu predlagatelja kolegica Nataša Sukič.</font><br>
<br>
<b><font size="4">	NATAŠA SUKIČ (PS Levica):</font></b><font size="4"> Ja, najlepša hvala. Seveda se moram odzvat na določene trditve predstavnikov vlade, tako kot je povedal pravkar moj kolega mŽidan.</font><br>
<font size="4">	Glejte, mi eksplicitno v našem predlogu zakona govorimo izključno o hidravljičnem lomljenju za pridobivanje fosilnih energentov. Pika. Nobene geotermije ni zraven, ničesar drugega ni zraven, tako da to je zavajanje, da ne rečem laž. To je grdo. Res je zavržno takole manipulirat in se sprenevedati. Če imate resne argumente zakaj bi vi freking dovolili kljub vsem pomislekom in kljub dejstvu, da ga vse več držav prepoveduje ali pa ga je vsaj omejilo, potem dajte na mizo resne argumente ne pa laži in zavajanj. To je ena stvar.</font><br>
<font size="4">	Druga. Da bo prišlo do izpada dohodka koncesionarja. Si predstavljate? Ja in? Kakšen bo pa šele izpad, koliko pa stane, če bo prišlo do nekega dogodka v Petišovcih, koliko stane zdravje ljudi, koliko stane uničena biosferno območje reke Mure. Koliko? Pa dajte to na tehtnico pa boste videli, da je izsiljevanje ES end Risorsis, ki si je privoščila celo nekoč groziti ministru popolni drobiž proti temu, kar se nam lahko zgodi. To je druga stvar.</font><br>
<font size="4">	Tretja stvar, pa kot je omenjal že Dejan, zakaj za božjo voljo podaljšujete koncesijo? Ves čas ste nam obljubljali tudi meni, ko sem se z vami pogovarjala izven teh dvoran na štiri oči, da počakajmo, da bo maja meseca letos pretekla koncesija in si bomo vsi lahko oddahnili glede tega. A smo si res? Vi gladko podaljšujete za leto in pol in to je dovolj časa, da se pridobijo tista torej presoja vplivov na okolje. To kar še manjka. ES end Risorsis česar se ES end Risorsis seveda na debelo izogiba, ker točno ve, kaj bi bilo tam napisano, če bo prišlo do korektne presoje vplivov na okolje. </font><br>
<font size="4">	Tako da, glejte vaše z vsakim naslednjim predlogom, vsakič naslednjič, ko poskušamo s tem predlogom se zapletate v vse bolj bizarne argumente, vse večja zavajanja in to se enostavno je katastrofa. Vi ne poslušate, vlada ne posluša vseh teh torej ki sem jih naštela. Ne posluša prebivalcev Petišovcev, prebivalcev Lendave, ne občinskega sveta Lendave, ne okoljevarstvenikov, opozicije itak ne. Vi ne poslušate nikogar razen samih sebe. Tudi ne sprejemate dejstva, da v celotni sestavi parlamenta je 47 glasov dejansko za to, da se naš predlog zakona uveljavi. S kakšno pravico boste danes blokirali na odboru, kjer so popolnoma porušena razmerja zastopstva, kjer ima stranka Konkretno dva predstavnika tako kot ima stranka Levica ali pa stranka SD z  mnogo več poslanci. S kakšno pravico?</font><br>
<font size="4">	Kako lahko tako zelo izigravate demokracijo in voljo ljudi? Kako ste lahko tako brezvestni do posledic, ki so zelo, zelo verjetne, če oziroma ko bo prišlo do frekinga. Kako? Mislim jaz se sprašujem in vi glejte, pravice da po našem predlogu zakona ni bilo prepovedano samo brizgavanje vode in kemičnih primesi pod tlakom, ampak glejte tako se freking izvaja, z vbrizgavanje vode in kemičnih snovi pod tlakom. Pika. To je freking in čisto nič drugega spoštovani. Velika večina je torej tukaj vode in to je 90% ali celo 95% in kemične primesi so sicer pomembne, volumen teh primesi, ki se vbrizgajo v zemljo je še vedno zelo velik, ampak recimo razmeroma majhen z vodo, ki je nosilec teh primesi, ne. In ker je voda poceni se seveda dela pretežno z vodo. </font><br>
<font size="4">	Ampak vi se pogovarjate, kot da smo mi nekaj čudnega napisali, naša dikcija recimo, če se malo pohecam prepoveduje tudi vbrizgavanje gostega soka, coca-cole, šampanjca, kar hočete. Naša dikcija je v resnici zelo jasna, samo vi se spet hecate in sprenevedate.</font><br>
<font size="4"> </font><br>
<b><font size="4">10. TRAK: (ES) – 9.45</font></b><br>
<br>
<b><font size="4">	</font></b><font size="4">(nadaljevanje) Poglejte, tudi nafte nimam v mislih, da bi se vbrizgavala, ker je predraga in je namen pravzaprav pridobivanje ogljikov vodikov ali pa vbrizgavanje ogljikov vodikov, če že hočete. </font><br>
<font size="4">	V Levici res še nismo slišali, da bi se kdaj, recimo, ne vem, freking izvajal drugače kot sem to opisala. Nikjer na tem svetu se ne izvaja drugače. Nikjer. In se tudi v Petišovcih ne bo. Ampak tega vi v svojem mnenju ne poveste, čeprav pišete o tem kako je to urejeno v drugih državah. Če pa obstaja še kakšen drug medij, po vašem mnenju, ki ga je treba eksplicitno prepovedati, kar na svetlo z imenovanje le-tega pa se bomo dogovorili v obliki amandmajev in to sprejeli. Mi nimamo problema s tem. Vi imate problem z našim predlogom zakona in to na način, ki je res zelo vprašljiv in res že zavržen.</font><br>
<font size="4">	Hvala lepa zaenkrat.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala. </font><br>
<font size="4">	Naj vas obvestim še o enem pooblastilu, ki prihaja iz Poslanske skupine SAB. Naš poslanski kolega Vojko Starović nadomešča našega poslanskega kolega mag. Andreja Rajha. </font><br>
<font size="4">	Ker ni več prijavljenih k razpravi, zaključujem razpravo. Kolega Kepa. </font><br>
<br>
<b><font size="4">	FRANCI KEPA (PS SDS):</font></b><font size="4"> Vzeli bi 15 minut odmora. </font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Sejo prekinjam za 15 minut, ki jo bomo nadaljevali ob 10.00 uri.</font><br>
<br>
<font size="4">	(Seja je bila prekinjena ob 9.47.)</font><br>
<br>
<b><font size="4">11. in 12. TRAK: (ES) – 10.00</font></b><br>
<br>
<font size="4">	(Seja se je nadaljevala ob 10.00.) </font><br>
<br>
<font size="4">	</font><b><font size="4">PRESEDNIK BOJAN PODKRAJŠEK:</font></b><font size="4"> Spoštovani kolegice in kolegi, nadaljujemo prekinjeno 35. sejo Odbora za infrastrukturo, okolje in prostor. </font><br>
<font size="4">	V skladu s prej sprejeto odločitvijo prehajamo še na glasovanje o vseh členih predloga zakona skupaj.</font><br>
<font size="4">	Želi kdo obrazložiti svoj glas? Kolega Pavšič, izvolite.</font><br>
<br>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Najlepša hvala.</font><br>
<font size="4">	Obrazložiti svoj glas danes je zelo enostavno, ker gre za dve možni posledici, ne samo tega Odbora, ampak vseh odborov prej in še splošne razprave na plenarni seji. Ali bomo danes zadevo prekinili in prekinili to agonijo, ki se vleče že dolgo, predolgo ali pa jo bomo ponovili na enem iz naslednjih najprej odborov in potem še na plenarnem zasedanju? Ker če imamo danes, tisti, ki želimo zaščititi prebivalstvo Prekmurja pred frekingom, večino, jo bomo imeli tudi, ko bo vložen vladni zakon, ki ga bomo zagotovo amandmirali. In zato gre tukaj, državni sekretar, za čiste politične igrice. Kdo bo napisan v glavi papirja, ki bo prepovedal freking? Samo za to gre. </font><br>
<font size="4">	Ne vem kako ne morete, kako ne zmorete toliko osebne integritete, toliko poštenosti pred vsemi, da bi danes to lahko potrdili. Samo za to gre. Ker rezultat bo enak. Vam zagotavljam. Če bo v tem sklicu, bo rezultat enak. </font><br>
<font size="4">	Meni je pravzaprav vseeno, saj smo vas pozvali, tudi predlagatelji, umaknemo in dajte svoj predlog. Sedaj se je to zgodilo. Ne bi bomo to agonijo podaljševali in podaljševali.</font><br>
<font size="4">	V LMŠ-ju bomo danes absolutno potrdili sklep, da je zakon primeren za nadaljnjo obravnavo in da gremo na plenarno zasedanje, ker rezultat bo enak, samo dlje bo trajalo in še enkrat bomo šli čez vso zgodbo.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">	Kolegica Sukič.</font><br>
<br>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Kot predlagateljica bi, preden gremo glasovati, še vseeno nekaj. Ali lahko? Ne.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Kolegica Sukič, smo zaključili. </font><br>
<br>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Kaj smo zaključili?</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Pred odmorov smo zaključili razpravo. </font><br>
<br>
<font size="4">	</font><b><font size="4">MATAŠA SUKIČ (PS Levica):</font></b><font size="4"> Ali predlagatelj nima pravice povedati nič? </font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Svoj glas.</font><br>
<br>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Bom pa obrazložila svoj glas. </font><br>
<font size="4">	Gotovo bom podprla naš predlog, ker je edini pravilen. Vse smo navedli, zelo dobro argumentirali. Nismo slišali enega resničnega in resnega protiargumenta razen nekih zavajanj. Nismo slišali ali bi državni sekretar zgradil hišo v bližini vrtine v Petišovcih ali pa v Trimljinih?. Nismo slišali prepričljivega zagotovila, da nobenih posledic ne bo, če bo obveljala vladna rešitev. </font><br>
<font size="4">	Ne rečem, da so druge rešitve v predlogu zakona, ki ga predlaga Vlada slabe. Nasprotno. Verjetno so dobre glede ostalega rudarjenja. Slabe so samo na področju frekinga. In zato bi bilo smiselno, da Vlada integrira naš predlog rešitev glede frekinga v svoj zakon. Nimamo te tendence, da mora ravno naša obveljati, če vas to skrbi in da zapremo zgodbo na celi črti, kar se tiče rudarskih torej posodobitve Zakona o rudarjenju v Sloveniji.</font><br>
<font size="4">	Ampak ta trenutek, ker nimamo  nobenega drugega zagotovila, bi bilo smiselno podpreti naš zakon, potem pa magari skupaj zintegrirati vse skupaj in narediti zgodbo tako kot jo je treba narediti. Ker redkokdaj bolj spornega od frekinga, vrtanja torej iskanja virov fosilnih goriv na škodo pitne vode, zdravja lokalnega prebivalstva in kvalitete okolja in to v času, ko bi morali porabo fosilnih goriv pravzaprav zmanjševati. </font><br>
<font size="4">	In to zelo dobro razumejo ravno ljudje v Petišovcih, ravno ljudje v Lendavi. Oni tam živijo. Spoštovane in spoštovani, oni to hočejo. Njih je treba poslušati. Ne pa Escent REsorsis ?. Sploh poslanci, ki ste s Prekmurja ali pa so iz Prekmurja iz vaših vrst za božjo voljo, poslušajte svoje ljudi, ne zavajajte svojih ljudi. </font><br>
<br>
<b><font size="4">13. TRAK: (ES) – 10.05	</font></b><br>
<br>
<b><font size="4">	</font></b><font size="4">(nadaljevanje) Tako da jaz bom naš zakon podprla. </font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4"> Hvala. </font><br>
<font size="4">	Prehajamo na glasovanje o predlogu zakona. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (10 članov.)</font><br>
<font size="4">	Ugotavljam, da členi predloga zakona niso sprejeti. </font><br>
<font size="4">	Glede na to, da členi predloga zakona niso sprejeti na podlagi razlage Komisije Državnega sveta za poslovnik, v zvezi z drugim odstavkom 61. člena Poslovnika z dne 9. 12. 2009 ugotavljam, da je obravnava Predloga zakona o spremembah in dopolnitvah Zakona o rudarstvu na matičnem delovnem telesu končana. </font><br>
<font size="4">	S tem zaključujem drugo obravnavo predloga zakona na matičnem delovnem telesu. </font><br>
<font size="4">	Odbor bo pripravil poročilo, v katerem bo vključena tudi ta ugotovitev in ga posredovali predsedniku Državnega zbora.</font><br>
<font size="4">	S tem zaključujem 2. točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – POROČILO O IZVAJANJU RESOLUCIJE O NACIONALNEM PROGRAMU VARNOSTI CESTNEGA PROMETA ZA LETO 2020.</font></b><font size="4"> Kot gradivo, ki je bilo objavljeno v računalniškem sistemu Državnega zbora ste prejeli: poročilo z dne 17. 12. 2021, mnenje Komisije Državnega sveta za lokalno samoupravo in regionalni razvoj z dne 11. 1. 2021. </font><br>
<font size="4">K tej točki dnevnega reda so bili vabljeni: Ministrstvo za infrastrukturo … </font><br>
<font size="4">Kolegi, samo še ena prošnja. Sedaj imamo še eno točko dnevnega reda in bi prosil za malo pozornosti. </font><br>
<font size="4">K tej točki dnevnega reda so bili vabljeni: Ministrstvo za infrastrukturo, Komisija Državnega sveta za lokalno samoupravo in regionalni razvoj ter Javna agencija Republike Slovenije za varnost prometa. </font><br>
<font size="4">Poročilo o izvajanju Resolucije o nacionalnem programu varnosti cestnega prometa za leto 2020 je bilo posredovano Državnemu zboru na podlagi 7. poglavja Resolucije o nacionalnem programu varnosti cestnega prometa za obdobje 2013-2022. Odbor za infrastrukturo, okolje in prostor pa bo poročilo obravnaval na podlagi četrtega odstavka 41. člena Poslovnika Državnega zbora. Ta določa, da matično delovno telo poročilo, ki je bilo Državnemu zboru posredovano na podlagi zakona ali drugega predpisa, obravnava praviloma v treh mesecih po posredovanju. Obravnava na seji Državnega zbora pa se opravi, če tako določa Poslovnik Državnega zbora ali če to predlaga matično delovno telo. </font><br>
<font size="4">Prehajamo torej na obravnavo Poročila o izvajanju Resolucije o nacionalnem programu varnosti cestnega prometa za leto 2020. </font><br>
<font size="4">Besedo dajem predstavniku Ministrstva za infrastrukturo. Z nami je državni sekretar Blaž Košorok. Izvolite.</font><br>
<br>
<b><font size="4">BLAŽ KOŠOROK:</font></b><font size="4"> Hvala, predsednik, še enkrat za besedo. </font><br>
<font size="4">Torej, spoštovane poslanke in poslanci, pred vami je Poročilo o izvajanju Resolucije o nacionalnem programu varnosti cestnega prometa za leto 2020, ki ga je pripravila medresorska delovna skupina za spremljanje in izvajanje RENCVP? (Nerazumljivo) 2013-2022 pod vodstvom Javne agencije Republike Slovenije za varnost prometa, torej AVP, ter ga avgusta 2021 predložila Ministrstvu za infrastrukturo v nadaljnji postopek. </font><br>
<font size="4">Septembra lanskega leta je gradivo obravnaval in potrdil Odbor direktorjev za zagotavljanje cestnega prometa, v začetku oktobra 2021 pa je bilo gradivo posredovano v medresorsko usklajevanje pristojnim ministrstvom. </font><br>
<font size="4">Zaradi epidemioloških razmer v državi in s tem daljšim časovnim okvirjem v postopkih priprave ter usklajevanja gradiva, je Ministrstvo za infrastrukturo posredovalo medresorsko usklajeno gradivo v obravnavo Vladi Republike Slovenije šele decembra 2021. Vlada je Poročilo o izvajanju Resolucije o nacionalnem programu varnosti cestnega prometa za leto 2020 obravnavala na 107. redni seji 17. 12. 2021 ter ga po obravnavi in sprejemu posredovala v nadaljnjo obravnavo Državnemu zboru Republike Slovenije. </font><br>
<font size="4">V odobrenem načrtu za zagotavljanje varnosti cestnega prometa za leto 2019-2020 je bilo za leto 2020 določena kritična meja, in sicer, da ne smemo dopustiti, da v prometnih nesrečah umre več kot 83 oseb in da se več kot 521 oseb hudo telesno poškoduje. </font><br>
<font size="4">V letu 2020 je na slovenskih cestah v prometnih nesrečah umrlo 80 udeležencev cestnega prometa, kar je v primerjavi z letom 2019 kar 22 % manj, torej v prometnih nesrečah umrlo 22 udeležencev manj. </font><br>
<br>
<b><font size="4">14. TRAK: (ES) – 10.10</font></b><br>
<br>
<b><font size="4">	</font></b><font size="4">(nadaljevanje) Število umrlih in poškodovanih je bilo tako v letu 2020 najmanjše, od kar obstaja uradna statistika prometnih nesreč, to je od leta 1954. Manj umrlih je predvsem posledica boljšega stanja v januarju, juniju, oktobru, novembru in decembru, ko je umrlo 37 udeležencev v prometu manj kot leto poprej. Decembra 2020 je bil prvi mesec do sedaj, ko v prometnih nesrečah ni umrl nihče.</font><br>
<font size="4">	Število hudo telesno poškodovanih je bilo za 17 % manjše kot leto 2019. Do konca 2020 se je hudo telesno poškodovalo 575 oseb, 814 pa recimo leta 2019. Pri lažje telesno poškodovanih prav tako ugotavljamo zmanjšanje števila poškodovanih, in sicer za 25 %. 26 % skupaj se je lažje telesno poškodovalo 5.008 oseb. Za primerjavo z letom 2019 6.756 udeležencev. Skupno število poškodovanih v letu 2020 je najmanjše v zadnjih petih letih. </font><br>
<font size="4">	Iz poročila 2020 izhaja, da je treba uresničevanje vizije nič zagotavljati z naslednjimi ukrepi: uskladitev in uveljavitev tehnologije za varnost cestnega prometa, kot so sistemi za pomoč voznikov, to so pametni omejevalniki hitrosti, opozorilniki pripetosti varnostnih pasov, e-klic, sistemi sodelovanja z umestniki med vozili in infrastrukturo ter izboljšani tehnični pregledi, vključno za alternativne pogonske sisteme; oblikovanje celostne strategije ukrepanja v zvezi z poškodbami v prometu in službami za ukrepanje ob nesrečah, lučko z enotnimi definicijami in standardi razvrstitvami poškodb in nesreč s smrtnim izidom za določitev ciljnega zmanjšanja števila poškodb; osredotočanje na usposabljanje in izobraževanje vseh uporabnikov, spodbujanje uporabe varnostne opreme, to so varnostni pasovi, zaščitna oblačila, preprečevanje nedovoljenih sprememb vozila; posebno pozornost namenjati ranljivim uporabnikom kot so pešci, kolesarji, motoristi, med drugim z varnejšimi tehnologijami za infrastrukturo vozil.</font><br>
<font size="4">	Zaveza k jasnemu odgovornemu ravnanju kakor to predpisujejo pravila in k zagotovitvi varnega cestno prometnega sistema, to je zgraditev cestne infrastrukture in tehnologije vozil, mora preprečevati morebitne napake, ki vodijo v prometne nesreče z hudimi posledicami.</font><br>
<font size="4">	Če vam navedem še statistične podatke za leto 2021, so zelo zaskrbljujoči. V obdobnem načrtu za zagotavljanje varnosti cestnega prometa je bilo leta 2021 določena kritična meja, in sicer da ne smemo dopustiti, da se v prometnih nesrečah umre več kot 76 oseb in da se bo 490 oseb huje telesno poškodovalo. Od 1. 1. 2021 do 31. 12. 2021 je na slovenskih cestah umrlo 115 ljudi. V enakem obdobju je lansko leto umrlo 80 udeležencev cestnega prometa, 2019 sta umrla 102, leta 2018 jih je umrlo 91, 2017 sta pa umrla 102 udeleženca. </font><br>
<font size="4">	Želimo si, da bi to statistiko v letošnjem letu izboljšali. </font><br>
<font size="4">	Hvala lepa za besedo.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam, spoštovani državni sekretar. </font><br>
<font size="4">	Želi besedo predstavnik Agencije za varnost cestnega prometa. Z nami je direktor Jože Hribar s sodelavkami. Izvolite.</font><br>
<br>
<font size="4">	</font><b><font size="4">JOŽE HRIBAR:</font></b><font size="4"> Hvala. Spoštovani predsednik Bojan Podkrajšek, člani Odbora, predstavniki Komisije Državnega sveta za lokalno samoupravo in regionalni razvoj, predstavniki ministrstva in ostali lepo pozdravljeni.</font><br>
<font size="4">	Poročilo o izvajanju Resolucije o nacionalnem programu varnosti cestnega prometa za leto 2020 je 8 tovrstno poročilo po sprejetju Resolucije o nacionalnem programu varnosti cestnega prometa 2013-2022. Osredotoča se na bistvene cilje dejavnosti in kazalnike sprejete resolucije, ki se nanašajo na posamezne nosilce. Poročilo upošteva tudi naloge in ukrepe iz obdobnega načrta za zagotavljanje varnosti cestnega prometa v letu 2019 in 2020. Poudarek je na uresničevanju ciljev Resolucije nacionalnega programa z vidika strategij, programov za večjo varnost v cestnem prometu in akcijskih načrtov koordiniranih preventivnih akcij v letu 2020. </font><br>
<font size="4">	Poročilo prikazuje tudi mednarodno primerjavo in položaj Republike Slovenije v evropskem merilu na področju varnosti cestnega prometa. </font><br>
<font size="4">	V letu 2020 je na slovenskih cestah umrlo 80 udeležencev cestnega prometa, kar je 22 % manj v primerjavi z letom poprej. </font><br>
<br>
<b><font size="4">15. TRAK: (ES) – 10.15</font></b><br>
<br>
<font size="4">	(nadaljevanje) Za 21 % manj je bilo evidentiranih prometnih nesreč ter za 21 % manj prometnih nesreč s telesnimi poškodbami in smrtjo. Število umrlih in poškodovanih je bilo tako v letu 2020 najnižje, odkar se beleži statistika prometnih nesreč. To je od leta 1954 dalje. </font><br>
<font size="4">	Mesec december 2020 je bil prvi zabeležen mesec doslej, ko v prometnih nesrečah ni umrl nihče. Tako se je Slovenija najbolj približala udejanjanju vizije nič. </font><br>
<font size="4">	Epidemija virusa Covid19 in ukrepi za njeno zajezitev, ki so spremenili mnoga področja, so prispevali tudi k zmanjšanju obsega prometa na slovenskih cestah. Zato je potrebno tudi na uradne podatke za leto 2020 gledati skozi prizmo teh specifičnih razmer. </font><br>
<font size="4">	Med glavnimi vzroki in dejavniki za smrtne prometne nesreče so bili nepravilna stran oziroma smer vožnje, neprilagojena hitrost, izsiljevanje prednosti in alkohol. </font><br>
<font size="4">	V letu 2020 je bil cilj zmanjšanja števila umrlih oseb v prometnih nesrečah iz nacionalnega programa dosežen, saj je bilo število umrlih manjše kot je bila določena kritična meja števila umrlih za leto 2020. Število umrlih v prometnih nesrečah se je v primerjavi z letom prej zmanjšalo za 22 oseb oziroma za 22 %. Pri hudo telesno poškodovanih v prometnih nesrečah sta v uporabi dve opredelitve hudih telesnih poškodb: policijska in zdravstvena. Po podatkih policije cilj hudo telesnih poškodovanih v letu 2020 ni bil v celoti dosežen, vendar je bilo število hudo telesno poškodovanih oseb zmanjšano za 17 % v primerjavi z letom 2019. </font><br>
<font size="4">	V smislu načrtnega in koordiniranega dela poročila, poročilo izpostavlja realizirane naloge glede na izpostavljena problematična področja varnosti cestnega prometa in jih postavlja kot prioritetne naloge za splošno izboljšanje varnosti cestnega prometa.</font><br>
<font size="4">	Leto 2020 je tudi na področju prometne varnosti prineslo številne spremembe, ki so bile posledica ukrepov za zajezitev epidemije novega korona virusa med katere se je uvrstila tudi večmesečna prepoved priprave nacionalnih preventivnih akcij na terenu. Obenem je bila v pretežnem delu leta onemogočena izvedba dogodkov, ki bi pomenilo zbiranje večjega števila oseb. Nominalno so ukrepi vplivali na izvedbo dogodkov in aktivnosti v več kot polovici leta, s tem pa tudi na doseg javnosti. </font><br>
<font size="4">	Agencija za varnost prometa je v času obeh epidemij zato močno okrepila pozive k odgovorni udeležbi v prometu. Nasvete in priporočila za varnejšo vožnjo v obsegu, ki je bil dovoljen, torej na spletu in družbenih omrežjih. Tako smo poskrbeli za dosledno spoštovanje ukrepov za zajezitev epidemije, obenem pa dosegli najširši krog različnih skupin udeležencev v prometu. </font><br>
<font size="4">	Preventivne aktivnosti smo v največji meri preselili na interaktivne kanale in poskrbeli, da so bile različne skupine udeležencev v prometu skozi vse leto ustrezno naslovljene. </font><br>
<font size="4">	Ob tem še navajamo, da smo zaradi dejstva, da je bilo v letu 2020 neposredno razdeljevanje preventivnih gradiv in materialov oteženo, pošiljali tematska preventivna gradiva vezana na letni čas oziroma nacionalno preventivno akcijo vsem sodelujočim na spletnih platformah.</font><br>
<font size="4">	Z vsemi deležniki, ki sodelujejo pri uresničevanju ciljev Resolucije nacionalnega programa varnosti cestnega prometa, smo kljub vsem objektivnim okoliščinam realizirali naloge, ki izhajajo iz obdobnega načrta za zagotavljanje varnosti cestnega prometa za leti 2019</font><br>
<br>
<b><font size="4">16. TRAK: (ES) – 10.20</font></b><br>
<br>
<b><font size="4">	</font></b><font size="4">(nadaljevanje) in 2020.</font><br>
<font size="4">	Poleg preventivnih akcij in projektov, ki so bili realizirani skladno s sprejetim obdobnim načrtom 2020, so posamezni nosilci izvedli aktivnosti na področjih iz svoje pristojnosti; cestne infrastrukture, nadzora voznikov in vzgoje v cestnem prometu, varnosti vozil ter zakonodaje. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br>
<font size="4">Želi besedo predstavnik Komisije Državnega sveta za lokalno samoupravo in regionalni razvoj? Z nami pri tej točki je tudi državni svetnik Bogomir Vnučec. Izvolite.</font><br>
<br>
<b><font size="4">BOGOMIR VNUČEC:</font></b><font size="4"> Hvala za besedo. Spoštovani navzoči!</font><br>
<font size="4">Komisija za lokalno samoupravo in regionalni razvoj se je seznanila s Poročilom o izvajanju Nacionalnega programa varnosti cestnega prometa za leto 2020 in ponovno kritično ocenjuje njegovo prepozno predložitev v Državni zbor. Razumemo pripravljavce poročil, da so delovali v epidemioloških okoliščinah, vendar Komisija poudarja, da ta poročila niso namenjena le navajanju podatkov v dogajanju v cestnem prometu, ampak temu, da se vsi ključni nosilci, ki spremljajo izvajanje nacionalnega programa pravočasno seznanijo z razmerami na področju varnosti cestnega prometa in pristopijo k nadgradnji ukrepov za izboljšanje varnosti v cestnem prometu, če podatki nakazujejo poslabšanje prometne varnosti.</font><br>
<font size="4">S tega vidika je Komisija izrazila pričakovanje, da bo poročilo za lansko leto pravočasno predloženo v obravnavo oziroma do 1. 7. kot je to določeno v nacionalnem programu. To je še posebej pomembno zaradi izteka veljavnosti aktualnega nacionalnega programa konec leta in priprave novega. </font><br>
<font size="4">Prav tako nekateri spodbudni statistični podatki v letu 2020 pa niso primerljivi z drugimi časovnimi obdobji, saj obseg domačega in tranzitnega prometa zaradi znanih okoliščin endemije in pandemije bistveno drugačen in je neprimerljiv z drugimi obdobji. Prav tako smo opozorili, da podatek o številu mrtvih oziroma hudo telesno poškodovanih oziroma lažje poškodovanih na milijon prebivalcev ni dovolj ustrezen kazalec spremljanja razvoja prometne varnosti.</font><br>
<font size="4">Menimo, da bolj realno sliko prometne varnosti dobimo na podlagi števila prevoženih kilometrov, števila imetnikov vozniških dovoljenj po različnih kategorijah vozil in skupin udeležencev prometa in tudi števila registriranih vozil. Zbirati bi morali tudi podatke o tem v kolikih prometnih nesrečah s smrtnim izidom in hudimi telesnimi poškodbami so bili udeleženi tuji državljani v tranzitu in koliko domači udeleženci in na podlagi tega potem sprejemati ustrezne ukrepe.</font><br>
<font size="4">Toliko. Hvala.</font><br>
<br>
<b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br>
<font size="4">Vidim, da je kar nekaj vaših sodelavcev, spoštovani direktor agencije, z nami, ki nas spremljajo tudi državljanke in državljani in ker imamo na voljo še kar nekaj časa. Ali želi še kdo od vaših sodelavcev kaj dodati? Samo sprašujem.</font><br>
<font size="4">Sedaj odpiram razpravo članic in članov Odbora. Kolega Doblekar, izvolite.</font><br>
<br>
<b><font size="4">BORIS DOBLEKAR (PS SDS):</font></b><font size="4"> Hvala lepa za besedo. Spoštovani predsednik, spoštovani gostje.</font><br>
<font size="4">Sedaj to Poročilo o izvajanju Resolucije o Nacionalnem programu varnosti cestnega prometa za leto 2020 je zelo zgledno pripravljeno, zelo obširno, zelo natančno in verjamem, da se bo to poročilo znašlo tudi na, ali pa se je že, vseh mogočih kanalih, spletnih straneh, skratka, da bodo to poročilo lahko prebrali mnogi ljudje, kajti iz tega se lahko tudi kdo marsikaj nauči. Lahko pa tudi občine, ki so nekako tudi zadolžene za varnost v cestnem prometu proti svojih svetov za preventivo in vzgojo v cestnem prometu, lahko iz tega potegnejo kakšne dobre stvari.</font><br>
<font size="4">Verjamem, da je ta epidemija onemogočila ali pa preprečila </font><br>
<br>
<b><font size="4">17. TRAK: (ES) – 10.25</font></b><br>
<br>
<b><font size="4">	</font></b><font size="4">(nadaljevanje) način delovanja Agencije za varnost prometa skupaj z občinskimi sveti za preventivo in vzgojo v cestnem prometu na način kakršen je bil pred to epidemijo, kjer smo se lahko redno srečevali, izmenjali izkušnje, organizirali tudi različne preventivne akcije, različne delavnice, posvete po celi državi. Sedaj tega ni več. Verjamem, da bodo tukaj zaradi tega sigurno dolgoročne posledice. </font><br>
<font size="4">Ampak ker ni sedaj tema razprava o tem kaj bo, ampak zgolj o poročilu, bi se tukaj dotaknil še cestne infrastrukture. Sedaj lahko rečem, da v tem času, v tem obdobju, pa ne da bi sedaj, bo kdo rekel, da hvalim Vlado ali karkoli, ampak moram reči, da se v zadnjem obdobju dejansko veliko več vlaga v cestno infrastrukturo, v posodobitev cest, v kolesarske steze, v pločnike, v prehode za pešce. Skratka v boljšo in bolj varno cestno infrastrukturo. </font><br>
<font size="4">Vemo tudi, da se vsako leto povečuje število rekreativcev, tako tekačev, kot pešcev po cesti, predvsem pa kolesarjev in je treba na tem področju še precej postoriti. Mislim, da so bile te stvari tudi v letu 2020 še premalo poudarjene oziroma zanemarjene in zato potem prihaja tudi do več prometnih nesreč, do več poškodb v prometnih nesrečah, tudi do smrtnih izidov, kar je seveda tragično. </font><br>
<font size="4">Naj povem še to, da vseskozi, vsa leta, govorimo in poudarjamo, da v Sloveniji primanjkuje poligonov za varno vožnjo oziroma za sprostitev voznikov ali pa, če temu rečemo, dirkališča, kjer se lahko človek, voznik, predvsem mladi vozniki, tudi malce sprostijo pri višjih hitrostih. Predvsem bi tukaj poudaril to, da na takih poligonih ljudje potem pridobijo tudi ustrezne izkušnje, ki jih v praksi na cesti ne morejo. To je dejstvo. Zgodijo se prometne situacije na cesti, ko mora človek znati hitro, učinkovito odreagirati, da ne pride do hujše prometne nesreče in teh izkušenj mladi pri nas ne morejo pridobiti, ker nimamo takih urejenih prostorov. </font><br>
<font size="4">To tedensko masovno romanje na dirkališče na Grobnik se dogaja že vsa leta. Vemo, da bi moralo biti v Sloveniji nekje, da bi bila cela Slovenija pokrita, nekje pet takšnih poligonov. Vseskozi so bile že težnje in želje, da bi se to v Gaju, v Kostanjevici, torej v Posavju, uredilo. Vlagala so se tudi znatna finančna sredstva, milijoni evrov, ampak od tega ni vse skupaj nič. Pogodba je potekla in nimamo nič. Upam in verjamem, da se bo tudi na tem področju, kot je tudi minister za obrambo obljubil, da se bodo te stvari premaknile in da bomo prišli do nekih ustreznih rešitev tudi na tem področju, kar se mi zdi zelo pametno in smiselno. Mislim, da bi morali tukaj doseči tudi na nivoju države nek konsenz z lokalnimi skupnostmi in najti primerne rešitve.</font><br>
<font size="4">Na koncu bi se morda še dotaknil cestne torej prometne infrastrukture in pa obnašanja udeležencev v prometu. Predvsem je potrebno še naprej vztrajati in poudarjati nevarnosti in </font><br>
<br>
<b><font size="4">18. TRAK: (ES) – 10.30</font></b><br>
<br>
<b><font size="4">	</font></b><font size="4">(nadaljevanje) poudarjati nevarnosti in škodljivosti pretirane uporabe oziroma sploh uporabe alkohola v cestnem prometu pri sami vožnji ali pa tudi pri kolesarjih, tudi pri pešcih, ker vemo, da se tudi pogosto dogaja in pa predvsem, da je potrebno nujno upoštevati cestnoprometne predpise in pa se prilagajati razmeram na cesti. To je potrebno še intenzivneje uvajati predvsem v osnovne šole, v mlade, ki jih je treba naučiti in podučiti in pa tudi preko svetov za preventivo in vzgojo v cestnem prometu po občinah. In še enkrat bom poudaril tukaj te stvari, ki nekako stojijo in se ne dogaja kaj dosti. </font><br>
<font size="4">	Kar pa se tiče same infrastrukture, pa mogoče navedem samo na kratko primer dva tri, na hitro kako situacije v Sloveniji zgledajo že vsa leta. Tudi v letu 2020, za katero je to Poročilo o Nacionalnem programu varnosti cestnega prometa izdelano. Lahko samo navedem državno cesto G108, to je zasavka, na kateri se dnevno redno dogajajo prometne nesreče, tudi prometne nesreče s težkimi posledicami in smrtmi. Ravno včeraj je bila tudi ena žal. Ta cesta je zelo obremenjena. Na 1000 vozil gre dnevno, pa je še vedno premalo urejena in predvsem ni poskrbljeno za varnost kolesarjev in pešcev na nekaterih odsekih. In če navedem samo dva primera naselje Ribče, pa si greste to lahko tudi z agencije ali pa s kjerkoli sami pogledati, je odrezano od sveta. Tam iz Ribč ne moreš peš ne v Senožeti, ne v Kresnice. Ne moreš ne peš, ne s kolesom. Državna cesta 90 km na uro brez ustreznega pločnika in enostavno iz te vase, ki je zelo velika, čedalje večja, greš lahko samo z avtom, če hočeš normalno varno priti v svet.</font><br>
<font size="4">	Most v Litiji čez reko Savo. Ni to edini primer. Jaz samo povem. Nekatere  stvari se rešujejo in sem zelo vesel. Mostovi se gradijo. Brvi se gradijo za pešce in kolesarje po Sloveniji, kar je zelo dobrodošlo in zelo spodbudno in to bo res pripomoglo k večji varnosti v cestnem prometu. Ta most v Litiji je dejansko preobremenjen za takšno število voznikov in tolikšno število pešcev in kolesarjev v samem mestu. Tukaj so stvari zelo nevarne in se dogajajo nesreče in se bodo še.</font><br>
<font size="4">	In pa še en primer. Ko imamo državno cesto, torej iz Šmartnega pri Litiji na Dolenjsko, pa se po njej ne sme odvijati tovorni promet. Tovornjaki pa vozijo po ožji cesti, lokalni cesti z več ovinki, torej uničujejo lokalno cesto in infrastrukturo in ogrožajo varnost prometa, torej pešce in kolesarje, ki jih je ogromno, čedalje več in prav je tako, da se ljudje rekreirajo. </font><br>
<font size="4">	Takšne stvari, takšne anomalije bo potrebno v prihodnosti pregledati po celi državi in jih tudi reševati. </font><br>
<font size="4">	Samo še to na koncu, da je potrebno, zelo potrebno najprej preden se gre v sanacije državnih cest, modernizacije tudi lokalnih cest, da ne bom zanemaril, je potrebno dobro pregledati kje je to najbolj potrebno, torej kje so prioritete. Oceniti situacijo kje je največ prometa, kje se pojavlja največ nesreč, kje se pojavlja največ kolesarjev, kje se pojavlja največ pešcev in tam je potrebno najprej delati. Tam se je potrebno osredotočiti najprej, potem pa gremo na tiste cestne odseke, kjer to ni toliko potrebno. Vidim, da se včasih te stvari malo skregane z logiko. </font><br>
<font size="4">	Jaza verjamem, da se bo ta epidemija čimprej umirila, da se bodo preventivne izobraževalne akcije Sveta za preventivo in vzgoje v cestnem prometu in pa odlično zastavljeno dobro delo Agencije za varnost prometa, ki je bilo vsa leta zelo zgledno in verjamem, da bo tudi naprej, </font><br>
<br>
<b><font size="4">19. TRAK: (ES) – 10.35</font></b><br>
<br>
<font size="4">	(nadaljevanje) da se začne čimprej odvijati, da bomo s tem preprečili to, da bo na cestah čim manj ljudi poškodovanih, da bodo čim bolj osveščeni, da bodo pešci čim bolj zaščiteni in zavarovani, vidni po cesti itd.. Skratka, upam, da bo tega čimprej konec in da bodo razmere spet normalne, da bomo lahko tudi normalno tudi na tem področju delali kot doslej.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam.</font><br>
<font size="4">	K razpravi sem prijavljen tudi sam. Naj uvodoma povem in pohvalim ta dokument, Poročilo, ki je za leto 2020. Vsem tistim, ki ste to poročilo skupaj zlagali strokovno. Seveda vsi bi v tem Državnem zboru in tudi tisti, ki nas spremljali, bi prav gotovo želeli, da bi bili podatki še boljši, seveda manj poškodovanih, manj umrlih na slovenskih cestah, ampak tu ni vedno vse odvisno od ministrstva oziroma agencije, policistov, tistih, ki skrbijo za ceste tudi v lokalnih skupnostih, ampak je to odvisno od vseh nas, ki te ceste skozi vse leto uporabljamo. </font><br>
<font size="4">	Ko stvari opazujem dnevno, moram priznati velik napredek Ministrstva za infrastrukturo na naših infrastrukturnih področjih, predvsem danes govorimo o cestah. Tu je veliko dela v preteklosti bilo narejeno. Predvsem pa veseli podatek, spoštovani državni sekretar, ko gledamo tudi proračun in predvsem, ko gledamo plane, ki so za leto, ki je pred nami, da se bo veliko teh cest obnavljalo, veliko gradilo novih. </font><br>
<font size="4">S tem delom, ki ga opravlja Agencija Republike Slovenije za varnost v cestnem prometu, se mi zdi izjemno pomembno, da se res sedaj ukvarja z varnostjo v cestnem prometu, ne z nekimi drugimi stvarmi, ki niso pomembne, kot smo to včasih poslušali v preteklosti. To je zelo pomemben podatek. Seveda tudi zelo dobro delo policije, čeprav nam včasih ni všeč, ko smo sami udeleženi v prometu, če nas kdaj ustavijo, ampak tudi njihova zasluga je, da je varnost v cestnem prometu dobra. </font><br>
<font size="4">Predvsem pa se mi zdi pomembno poudariti, ko vsak dan uporabljam tako državne ceste kot tudi lokalne, da se kultura državljank in državljanov bistveno izboljšuje in da če prevoziš dnevno 200 do 300 km včasih z veseljem ugotavljaš, da nisi srečal oziroma dohitel ali pa te je prehitel nekulturni voznik v cestnem prometu.</font><br>
<font size="4">Bi pa mogoče želel apelirati na vse nas, predvsem na ministrstvo in agencijo, policiste, da bi v prihodnosti te številke bile še bolj spodbudne. Predvsem pa, kot sem že omenil uvodoma, je to naloga tudi vseh nas, ki to uporabljamo dnevne te ceste in smo udeleženi v prometu, predvsem pa, da te ceste uporabljamo na varen, predvsem pa na kulturen način. </font><br>
<font size="4">Skratka, bi imel eno vprašanje, če je odgovor, če ne pa tudi v prihodnje. Ker se dosti vozim po avtocestah, se mi večkrat postavlja vprašanje, ko tukaj gledamo podatke agencije, ki skrbi za varnost v prometu v Republiki Sloveniji, kateri podatki so tisti, ki so največkrat izpostavljeni glede prometnih nesreč. Večkrat se mi postavlja vprašanje, ko se vključujem na avtocesto. Velikokrat slišimo, da se uporabnik vključi napačno na avtocesto. Seveda vprašanje se mi postavlja, ker pri tej sodobni tehniki, ki jo ima danes svet, seveda posledično Evropa, in še enkrat posledično Republika Slovenija, da mogoče vsi skupaj ne najdemo kakšne še boljše rešitve, da bi to preprečili. Skratka, ko se nekdo vključi v napačno smer na avtocesto, je verjetno malo lažje, če se to zgodi ponoči ali pa zjutraj, ko je zelo redek promet, predvsem pa, če na sproti vozijo osebni avtomobili. Se pa bojim, da se nam kdaj ne zgodi, </font><br>
<br>
<b><font size="4">20. TRAK: (ES) – 10.40</font></b><br>
<br>
<b><font size="4">	</font></b><font size="4">(nadaljevanje) da bo nasproti peljal polni avtobus potnikov, predvsem poln avtobus otrok. Če se takrat zgodi takšna prometna nesreča, bodo izidi mnogo težji. </font><br>
<font size="4">	Skratka, eno vprašanje. Državni sekretar, ni zavezujoč odgovor. Če ga ni, pa direktor Agencije Republike Slovenije za varnost v cestnem prometu ali se v bodoče razmišlja, da bi tudi na tem področju bili še boljši, seveda z sodobno tehniko, ki nam jo omogoča. </font><br>
<font size="4">	Ker sem pri avtocestah, bi mogoče še izpostavil eno občino, kjer avtocesta združuje dva naselja. To je Tepanje in Draža vas. Skratka tam ljudje, pešci, predvsem pa mamice z vozičkom nimajo nikakršne možnosti, da bi prečkali to državno cesto. Pod njo je avtocesta. Skratka, tu sem že večkrat apeliral na Ministrstvo za infrastrukturo, da bi našli nek dodaten hodnik za te pešce, seveda mamice, starejše, predvsem da bi to izvedli še v času, dokler se nekaj ne zgodi. </font><br>
<font size="4">Želim, da bi vsi tisti akterji, ki delate v varnosti v cestnem prometu delali še naprej z takšnim tempom. Ugotavljamo tudi, da imamo možnosti za izboljšave. Skratka predvsem državljankam in državljanom pa želim veliko varnosti, predvsem za tiste, ki so dnevno na cestah, predvsem pa, da imamo v vidu, da na cesti nismo sami, da so tudi drugi z nami.</font><br>
<font size="4">Hvala.</font><br>
<font size="4">Pardon. Kolega Šiško, izvolite.</font><br>
<br>
<b><font size="4">DUŠAN ŠIŠKO (PS SNS):</font></b><font size="4"> Hvala, predsedujoči.</font><br>
<font size="4">Sam bi samo za začetek opomnil kolega, ko je rekel, da imamo v Posavju, Kostanjevica na Krki, poligon. Ni res. Jaz prihajam od tam. Je Cerklje ob Krki. Res je, da lokalna skupnost, krajevna skupnost in ostali krajani, ki tam živijo, imajo težave ravno zato, ker je tisto dirkališče dejansko postalo, ni pa namenjeno za tisto, kar je bilo v začetku dogovorjeno, da bo pista za varno vožnjo. In zaradi tega tudi na Ministrstvo za obrambo pošiljajo dopise. Tudi meni so poslali in verjemite ne more priti do tega, da če je stvar namenjena za varno vožnjo, da potem pa divjajo tam. Ko domači ljudje želijo iti na njive pobirati svoje pridelke ne morejo. Hrup je doli in prosim, da upoštevate njihove pripombe in nekako zregulirate vso to stvar. Vemo kdo je to začel tam doli delati, kaj se je vse delalo po Gorjancih. O tem ne bom tu notri govoril. </font><br>
<font size="4">Me pa bolj moti, da v poročilu nisem zasledil poziva učiteljev varne vožnje oziroma avtošol, ko so v času epidemije kovid imeli hude težave. Niso mogli opravljati svojega dela. Državljani niso mogli opravljati vozniških izpitov vožnje v avtošolah, dočim na drugi strani je pa Vlada dopustila, da taksisti pa lahko v tistem času vozijo. Pa bi prosil za odgovor zakaj niste tudi šli k tem šoferjem oziroma učiteljem avtošole v pomoč. </font><br>
<font size="4">Hvala.</font><br>
<br>
<b><font size="4">PREDSEDNIK BOJAN PODKRAJŠEK:</font></b><font size="4"> Hvala, kolega Šiško. </font><br>
<font size="4">Še kdo? Ugotavljam, da ne. Želi kdo podati kakšen odgovor? </font><br>
<font size="4">Direktor, izvolite.</font><br>
<b><font size="4">JOŽE HRIBAR:</font></b><font size="4"> Hvala lepa za te pripombe. </font><br>
<font size="4">Vsem sogovornikom bi pač sedaj odgovoril tudi v celoti na to, kar smo sedaj poslušali. </font><br>
<font size="4">Agencija si v skladu s svojimi pristojnostmi, ki jih ima, z ozaveščanjem in osveščanjem dela, se mi zdi, v skladu z vsemi temi nalogami, ki jih narekuje Resolucija o nacionalnem programu in ki so tudi opredeljene v medresorskih delovnih skupinah. </font><br>
<br>
<b><font size="4">21. TRAK: (ES) – 10.45</font></b><br>
<br>
<b><font size="4">	</font></b><font size="4">(nadaljevanje) Ko delamo poročilo in si dajemo za cilj koliko naj bi bilo smrtnih žrtev, koliko naj bi bilo ponesrečenih. Na agenciji zagovarjamo osnovno stališče vizija nič. Kajti vsako število mrtvih, ki ga damo, se meni osebno zdi nekako tako; lahko rečemo 10, saj ni problem. Ampak kaj pa, če je med tistimi 10 nekdo od naših. Ali bomo takrat rekli potem jih je lahko samo pet. In ta merila, pač neka merila morajo biti, in agencija v celoti zagovarja in sledi tej viziji nič. Vsaka številka, ki je manjša, kajti v lanskem letu so se številke nekako spremenile, krivulja se je obrnila navzgor in nismo bili zadovoljni. Niti nismo bili pretirano veseli, ko se je v letu 2020 ta številka ustavila na 80 in smo rekli, da je to zelo dobro kar delamo. </font><br>
<font size="4">	Ko to pregledujemo, se sprašujemo pri nesrečah tudi kako ljudje razmišljajo. Poglejte, v lanskem letu smo v marcu mesecu dali policiji v uporabo 16 silhuet policistk in policistov. Te silhuete dokazano zmanjšujejo prometnih nesreč, saj so postavljeni. Policija jih postavlja na mesta, ki so označena kot nevarna. Kaj hitro, po zadnjih podatkih kolikor jih imamo, je bilo 12 teh silhuet poškodovanih ali odtujenih. </font><br>
<font size="4">	Srečujemo se potem tudi s temi stvarmi in kajti nekdo, ki odstrani silhueto iz nekega nevarnega ovinka, ne računa, da bo njegov prijatelj oziroma njegov znanec mogoče zapeljal, ker bo premalo pozoren, da je to nevaren ovinek in da se bo ponesrečil. In tukaj se pojavlja neka dimenzija pri ljudeh, ki jih bomo morali tudi na to posebej opozarjati. Ampak mislim pa, da je to osveščanje pri ljudeh ena stvar neke bolj splošne vzgoje in vseh nas. Odvisno je od vseh nas kako bomo to zadevo izpeljali.</font><br>
<font size="4">	Kar se tiče, ko smo slišali, pregled tistih kritičnih mest. Najprej naj se zadeve začnejo urejati tam, kjer so najbolj kritična mesta. Točno se strinjamo. V letošnjem letu začenjamo z akcijo na lokalnih nivojih, kjer bomo izvedli 12 posvetov po regijah, kjer bodo v posamezni posvet vključeni in policija, in direkcija, in ministrstvo in druge nevladne organizacije, občinski s.p.-ji, da bomo dobili dejansko tiste probleme s terena, ki so tam najbolj prisotni. V februarju začnemo in celo leto bomo te stvari izvajali. </font><br>
<font size="4">	Na agenciji imamo to medresorsko delovno skupino. V tej medresorski delovni skupini so vsi tisti akterji, ki nekako vplivajo na varnost v prometu. To jih je okoli 20 do 30, odvisno kakšna je zasedba. </font><br>
<br>
<b><font size="4">22. TRAK: (ES) – 10.50</font></b><br>
<br>
<font size="4">	(nadaljevanje) In vse predloge, ki jih mi dobimo s terena, da se upoštevajo želje prebivalstva, da se upoštevajo lokalnih skupnosti, vse te stvari so v usklajevanju v medresorski delovni skupini. In če mi dobimo takšne pripombe, to upoštevamo. Kakršnekoli pripombe, te upoštevamo na način, da je možno stvari uresničiti. In ravno ti posveti so tudi del tega, da najširši krog neke regije v določenem momentu bo lahko dal vse te pripombe, ki jih bomo potem upoštevali. Tako ali drugače upoštevane bodo. </font><br>
<font size="4">	To je mogoče tisto, ko govorimo o dirkališčih v Cerkljah oziroma o vadbenem poligonu na tem prostoru. </font><br>
<font size="4">	Če gledamo, ko je bila dobronamerna pripomba, da naj bi se izpiti mogoče tudi dopolnili oziroma dali večjo zahtevnost izpitnikom oziroma kandidatom za izpite pri vključevanju v avtoceste. Vključevanju in izključevanju smo v letu 2020 in 2021 posvetili veliko pozornost z akcijami na družbenih omrežjih. Tako da na tem mestu smo tako kot sem že v začetku povedal, v tem času epidemije so bili neposredni kontakti nekoliko oteženi in smo izbrali drugo pot, da smo ljudi osveščali in jim prikazovali kako naj se stvari lotijo. </font><br>
<font size="4">	V ta namen smo pripravili tudi nov video, ki je bil deležen ogromne pozornosti in veliko stopnjo vpletenosti vseh uporabnikov, ki to uporabljajo. </font><br>
<font size="4">	Hvala. Mislim, da sem na ta vprašanja odgovoril. Če so še kakšna vprašanja, pa bom odgovoril na njih.</font><br>
<br>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Predsednik, nisem dobil odgovora glede teh inštruktorjev. Kako je bilo takrat možno, da so taksisti lahko opravljali svoje delo, inštruktorji oziroma poučevalci v avtošolah pa niso mogli zaradi kovida imeti sovoznika zraven oziroma on kot učitelj pa tako opravlja izpit. V tem času je bilo veliko težav. Dobivali smo dopise. Tudi jaz sem vam enega poslal. Raznorazne avtošole so pošiljale, da inštruktorji ne morejo opravljati svojega dela.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala, kolega Šiško. Še kakšna dopolnitev. Izvolite.</font><br>
<br>
<font size="4">	</font><b><font size="4">ANA MARIJA HREN:</font></b><font size="4"> Spoštovani, lepo pozdravljeni. Ana Marija Hren, vodja sektorja za razvoj na agenciji. </font><br>
<font size="4">	Hvala za izpostavljeno vprašanje. Sama tudi zelo dobro poznam delovanje šol voženj in bi rekla, da nekako tudi razumem njihovo stisko, ker so imeli prekinjeno dejavnost opravljanja. Nekako pa se zavedamo, da smo vsi bili stisnjeni v kot v smislu virusa, ki je prisoten med nami in tako smo tudi s sprejemanjem vladnih odlokov in vseh posvetovanj nekako bili prisiljeni upoštevati navodila NIJZ, ki so dodatno podkrepili svojo utemeljitev z zadevo ravno primerljivo s taksijem, da pa sta učitelj vožnje in kandidat v nekem daljšem časovnem obdobju v zaprtem prostoru in da res ne bi prišlo do še povečanja števila kužnosti, so se pač tako takrat tudi pristojni odločili. Takrat so delovanje </font><br>
<br>
<b><font size="4">23. TRAK: (ES) – 10.55</font></b><br>
<br>
<b><font size="4">	</font></b><font size="4">(nadaljevanje) z odlokom tudi začasno ustavili. Takšno je pač pojasnilo, ki ga lahko damo s strani agencije. Če pa še ima ministrstvo kaj, pa naj povedo. Ne. To je to.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala za pojasnilo.</font><br>
<font size="4">	Zaključujem obravnavo in ugotavljam, da se je Odbor za infrastrukturo, okolje in prostor seznanil s Poročilom o izvajanju resolucije o nacionalnem programu varnosti cestnega prometa za leto 2020.</font><br>
<font size="4">	S tem zaključujem obravnavo Poročila na matičnem delovnem telesu. Odbor bo pripravil poročilo, v katerega bo vključil sprejeto ugotovitev.</font><br>
<font size="4">	S tem zaključujem 3. točko dnevnega reda in 35. sejo Odbora za infrastrukturo, okolje in prostor. Vsem sodelujočim se zahvaljujem za vaš prispevek. Lep dan še naprej. Ostanite zdravi.</font><br>
<br>
<b><font size="4">Seja je bila zaključena 19. januarja 2022 ob 10.56.</font></b>