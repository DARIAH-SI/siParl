<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">41. nujna seja</font></b><br>
<br>
<b><font size="4">(12. junij 2020)</font></b><br>
<br>
</p></div><br>
<b><font size="4">Sejo je vodil Robert Polnar, predsednik Odbora za finance.</font></b><br>
<b><font size="4">Seja se je začela ob 8.02 uri.</font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, dobro jutro. Začenjam 41. nujno sejo Odbora za finance. Obveščam vas, da sta zadržana in se današnje seje ne morata udeležiti Primož Siter in Jani Ivanuša. Na seji kot nadomestni član s pooblastilom sodeluje poslanec Bojan Podkrajšek namesto poslanca Ljuba Žnidarja iz Poslanske skupine Slovenske demokratske stranke. </font><br>
<font size="4">	S sklicem seje ste prejeli dnevni red. V poslovniškem roku nisem prejel predlogov za spreminjanje dnevnega reda, zato velja dnevni red kot ste ga prejeli z vabilom.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI DIREKTIVE 2011/16 ZARADI NUJNE POTREBE PO ODLOŽITVI NEKATERIH ROKOV ZA PREDLOŽITEV IN IZMENJAVO PODATKOV NA PODROČJU OBDAVČEVANJA ZARADI PANDEMIJE COVID-19.</font></b><font size="4"> Gradivo k tej in tudi k naslednji točki smo prejeli od Vlade dne, 4. 6. 2020 na podlagi prvega odstavka 4. člena Zakona o sodelovanju med Državnim zborom in Vlado o zadevah Evropske unije. Predlagatelj stališča Republike Slovenije je Vlada. Odbor bo kot matično delovno telo to in tudi naslednjo točko dnevnega reda obravnaval na podlagi drugega odstavka 154.h člena Poslovnika Državnega zbora. Svoje poročilo pa bo posredoval pristojnemu odboru, to je Odboru za zadeve Evropske unije, in sicer v pisni obliki. </font><br>
<font size="4">	K prvi točki dnevnega reda so vabljene predstavnice Ministrstva za finance. Prejeli smo tudi dodatno gradivo, in sicer mnenje Komisije Državnega sveta za mednarodne odnose in evropske zadeve z dne, 10. 6. 2020. </font><br>
<font size="4">	Za uvod dajem besedo predstavnici Ministrstva za finance. To je državna sekretarka gospa Polona Flerin. Izvolite. </font><br>
<br>
<font size="4">	</font><b><font size="4">POLONA FLERIN:</font></b><font size="4"> Hvala lepa. Spoštovani predsednik, spoštovane poslanke, spoštovani poslanci! </font><br>
<font size="4">	Pred nami je predlog stališča Republike Slovenije do predloga direktive Sveta o spremembi direktive 2011/16 skozi EU zaradi nujne potrebe po odložitvi nekaterih rokov za predložitev in izmenjavo podatkov na področju obdavčevanja zaradi pandemije Covid-19. V stališču je zapisano, da Slovenija podpira razloge in cilje, ki izhajajo iz predloga direktive Sveta po spremembi direktive Sveta zaradi nujne potrebe po odložitvi nekaterih rokov za predložitev in izmenjavo podatkov na področju obdavčenja zaradi pandemije Covid-19. </font><br>
<font size="4">	Republika Slovenija bo podpirala takšne rešitve in ukrepe glede preložitve rokov za predložitev in izmenjavo podatkov o finančnih </font><br>
<br>
<b><font size="4">2. TRAK: (ES) – 8.05</font></b><br>
<br>
<font size="4">	(nadaljevanje) računih in čezmejnih aranžmajih, o katerih se poroča, ki so sorazmerni s cilji predloga direktive in jih bodo davčne administracija sposobne izvajati.</font><br>
<font size="4">	Republika Slovenija si bo prizadevala za določitev primernega oziroma razumnega roka za uskladitev notranje zakonodaje z direktivo.</font><br>
<font size="4">	S predlogom direktive se z zamikom rokov za predložitev podatkov osebam, ki so opredeljene kot posredniki in so v razmerju do davčnega zavezanca odgovorne za oblikovanje, trženje, organizacijo ali upravljanje izvajanja davčnih vidikov čezmejnega aranžmaja, omogoči lažje izpolnjevanje obveznosti po direktivi, kar je zaradi pandemije Covid-19 v okviru veljavnih rokov onemogočeno oziroma bistveno oteženo.</font><br>
<font size="4">	S predlogom direktive se tudi davčnemu organu omogoči lažjo implementacijo in izpolnjevanje obveznosti po direktivi. Rok za prvo predložitev in izmenjavo podatkov o čezmejnih aranžmajih med državami članicami EU se zamakne za tri mesece.  Veljavnost direktive je predvidena naslednji dan po objavi v Uradnem listu Evropske unije. </font><br>
<font size="4">	Spoštovani predsedujoči, spoštovane članice in člani odbora, Vlada Republike Slovenije meni, da bo predmetna direktiva s katero so preloženi roki za predložitev in izmenjavo podatkov pripomogla k lažjemu izpolnjevanju obveznosti tako davčnih zavezancev kot davčnega organa. Pri njeni obravnavi bo Slovenija delovala v okviru prej navedenega stališča, zato Vlada Republike Slovenije predlaga, da predlog stališča podprete. </font><br>
<font size="4">	Hvala lepa.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka. Prejel sem še eno pooblastilo, in sicer poslanec Boris Doblekar nadomešča poslanko Suzano Lep Šimenko iz Poslanske skupine Slovenske demokratske stranke. </font><br>
<font size="4">	Kolegice in kolegi, na podlagi tega kar smo slišali od državne sekretarke sedaj odpiram razpravo o predlogu stališča. Ali želi kdo razpravljati? Ne želi, zato zaključujem razpravo.</font><br>
<font size="4">	K predlogu stališča tudi ni bilo vloženih nobenih amandmajev, zato dajem na glasovanje naslednji predlog mnenja: »Odbor za finance podpira predlog stališča Republike Slovenije do predloga direktive Sveta o spremembi direktive 2011/16 zaradi nujne potrebe po odložitvi nekaterih rokov za predložitev in izmenjavo podatkov na področju obdavčevanja zaradi pandemije Covid-19, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (14 članov.) Je kdo proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<font size="4">	Odbor bo pisno poročal pristojnemu delovnemu telesu, se pravi Odboru za zadeve Evropske unije, in sicer ima ta odbor sejo danes ob 9.00 uri. </font><br>
<font size="4">	Na ta način zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI DVEH UREDB, IN SICER ŠTEVILKA 575/2013 IN 2019/876 GLEDE PRILAGODITEV ZARADI PANDEMIJE COVID-19.</font></b><font size="4"> Gradivo k tej točki smo ravno tako prejeli od Vlade dne, 4. 6. 2020. Odbor bo to zadevo obravnaval kot matično delovno telo in jo bo posredoval pristojnemu odboru, to pomeni Odboru za zadeve Evropske unije.</font><br>
<font size="4">	K tej točki so vabljene predstavnice Ministrstva za finance. Prejeli smo tudi dodatno gradivo. To je mnenje Komisije Državnega sveta za mednarodne odnose in evropske zadeve z dne, 10. 6. 2020. </font><br>
<font size="4">	Besedo dajem predstavnici Ministrstva za finance. Gospa Flerin tudi v tem primeru ste vi. Državna sekretarka gospa Polona Flerin, izvolite.</font><br>
<br>
<font size="4">	</font><b><font size="4">POLONA FLERIN:</font></b><font size="4"> Hvala lepa. Spoštovani predsednik, spoštovane poslanke, spoštovani poslanci!</font><br>
<font size="4">	Predlog stališča, ki ga danes obravnavamo, je Vlada potrdila 4. 6. 2020. Uvodoma se vam želim obenem zahvaliti za hitro odzivnost vašega odbora, saj je sprejem uredbe s strani Evropskega parlamenta in Sveta predviden že v tem mesecu.</font><br>
<br>
<b><font size="4">3. TRAK: (ES) – 8.10</font></b><br>
<br>
<font size="4">	(nadaljevanje) Navedene spremembe uredbe je 28. 4. 2020 sprejela Evropska komisija zaradi ekonomskega šoka, ki ga je povzročila pandemija Covid-19. Poleg prožnosti, ki jo sicer dopušča obstoječi bančni okvir, so namreč potrebne nekatere spremembe specifičnih vidikov uredbe o kapitalskih zahtevah, da se čimbolj poveča zmožnost kreditnih institucij za kreditiranje gospodinjstev in podjetij. Evropska komisija je posledično predlagala nekaj ciljno usmerjenih sprememb, ki zagotavljajo hitre začasne rešitve. </font><br>
<font size="4">	Dovolite mi, da vam slednje v nadaljevanju na kratko predstavim v petih točkah.</font><br>
<font size="4">	Prvič, prilagoditi je potrebno prehodno ureditev, ki kreditnim institucijam omogoča, da ublažijo učinek, ki ga imajo rezervacije za pričakovane kreditne izgube v skladu z mednarodnimi standardi računovodskega poročanja na njihov kapital. </font><br>
<font size="4">	Drugič, zaradi upoštevanja učinka jamstev v zvezi z Covid-19 je potrebno prilagoditi pravila o minimalnem kritju izgub za nedonosne izpostavljenosti. Obravnava, ki se trenutno uporablja za nedonosne izpostavljenosti, za katere jamčijo ali jih zavarujejo izvozne agencije, se posledično začasno razširi za nedonosne izpostavljenosti, ki bi nastale kot posledica pandemije Covid-19 ter, ki so zajete v različnih jamstvenih shemah, ki so jih izpostavile države članice. </font><br>
<font size="4">	Tretjič, predviden je odlok začetka uporabe nove zahteve po blažilniku količnika finančnega vzvoda. Navedeno je v skladu z odločitvijo baselskega odbora za bančni nadzor.</font><br>
<font size="4">	Četrtič, spremeniti je potrebno mehanizem izravnave, ki je povezan z diskrecijsko pravico pristojnega organa, da kreditnim inštitucijam dovoli, da izpostavljenosti v obliki rezerv centralne banke začasno izključijo iz računa količnika finančnega vzvoda. To bi zagotovilo, da bi kreditne institucije likvidnostne ukrepe, ki jih izvajajo centralne banke v času krize učinkovito usmerjale v gospodarstvo.</font><br>
<font size="4">	Petič, Evropska komisija predlaga tudi zgodnejši datum za začetek uporabe več dogovorjenih ukrepov, ki spodbujajo banke k financiranju zaposlenih, malih in srednjih podjetij in infrastrukturnih projektov. </font><br>
<font size="4">	V zvezi z navedenim se premakne datum začetka uporabe nekaterih ugodnosti za kapital predvidenih v uredbi, ki se še ne uporabljajo, in sicer določb o obravnavi nekatere programske opreme, določb o nekaterih kreditih zavarovanih s pokojninami ali plačami, spremenjenega faktorja za podporo malim in srednjim podjetjem ter novega faktorja za podporo financiranja infrastrukturnih projektov. Z navedenimi spremembami bi se med drugim sprostil kapital kreditnih inštitucij. </font><br>
<font size="4">	Naj zaključim, da Vlada podpira odločne in pravočasne ukrepe, ki bi čimbolj povečali sposobnost bank za kreditiranje in pokrivanje izgub povezanih z pandemijo korona virusa. Sprememba uredbe predstavlja pomemben korak v zvezi s tem, obenem pa ne posega bistveno v spremembe obstoječega bonitetnega  regulatornega okvira, ki zagotavljajo varno poslovanje bank. Predlagane spremembe bodo tako prispevale k skupnim prizadevanjem za ublažitev ekonomskih učinkov pandemije in hitrejše okrevanje. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa državna sekretarka. Tudi k temu predlogu stališča ni bilo vloženih nobenih amandmajev. Gospe poslanke, gospodje poslanci, odpiram razpravo o predlogu stališča. Ni interesa za razpravo, zato zaključujem razpravo.</font><br>
<font size="4">	Prehajamo na odločanje o predlogu mnenja. In sicer glasujemo o naslednjem predlogu mnenja: »Odbor za finance podpira predlog stališča Republike Slovenije do predloga uredbe <br>
Evropskega parlamenta in Sveta o spremembi uredb številka 575/2013 in 2019/876 glede prilagoditev zaradi pandemije Covid-19, ki ga je vložila Vlada in predlaga pristojnemu Odboru za evropske zadeve, da predlog stališča sprejme.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (14 članov.) Je kdo proti? (Nihče.)</font><br>
<font size="4">	Ugotavljam, da je mnenje sprejeto. </font><br>
<font size="4">	Odbor bo pristojnemu delovnemu telesu poročal pisno.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O PREPREČEVANJU PRANJA DENARJA IN FINANCIRANJU TERORIZMA, </font></b><font size="4">po nujnem postopku. Predlagatelj zakona je Vlada. </font><br>
<br>
<b><font size="4">4. TRAK: (ES) – 8.15</font></b><font size="4">	</font><br>
<br>
<font size="4">	(nadaljevanje) Kolegij predsednika Državnega zbora je na 70. seji 5. 6. 2020 sklenil, da se predlog zakona obravnava po nujnem postopku. K obravnavi te točke so vabljeni: predstavnice Ministrstva za finance, Zakonodajne-pravne službe in Urada Republike Slovenije za preprečevanje pranja denarja.</font><br>
<font size="4">	Prejeli smo tudi dodatno gradivo, in sicer mnenje Zakonodajno-pravne službe z dne 9. 6. 2020 in mnenje Komisije Državnega sveta za gospodarstvo, obrt, turizem in finance z dne 10. 6. 2020. </font><br>
<font size="4">	Amandmaji k predlogu zakona se vlagajo do zaključka razprave o posameznih členih na seji odbora. Zaenkrat so vložile dva amandmaja Poslanske skupine koalicije, in sicer k 4. in 53. členu. </font><br>
<font size="4">	Pričenjam drugo obravnavo predloga zakona. Najprej dajem besedo predstavnici Ministrstva za finance, državni sekretarki gospe Poloni Flerin. Izvolite.</font><br>
<br>
<font size="4">	</font><b><font size="4">POLONA FLERIN:</font></b><font size="4"> Hvala lepa. Spoštovani predsednik, spoštovane poslanke, spoštovani poslanci!</font><br>
<font size="4">	S predlogom zakona se v upravni red Republike Slovenije prenaša določbe pete evropske direktive 2018/843 o preprečevanju uporabe finančnega sistema za pranje denarja ali financiranje terorizma. Slovenija je 13. 2. 2020 prejela uradni opomin Evropske komisije zaradi neprenosa pete evropske direktive, pri čemer je Slovenija navedeno direktivo delno že prenesla s trenutno veljavnim zakonom o preprečevanju pranja in financiranja terorizma in z nekaterimi drugimi področnimi zakoni. Vsi navedeni predpisi pa so bili v Evropski komisiji notificirani 21. 5. 2020. Predlagani zakon se torej osredotoča predvsem na vsebino uradnega opomina Evropske komisije.</font><br>
<font size="4">	Poleg tega predlog zakona odpravlja nekatere pomanjkljivosti, ki jih je ugotovil odbor strokovnjakov pri Svetu Evrope malival? in ki so osnova za nekatere ocene tega odbora za Slovenijo glede zakonodajne usklajenosti s standardi Financial ekšen tektford?. </font><br>
<font size="4">	Bistvene rešitve predloga zakona se nanašajo na dopolnitev definicij posameznih pojmov, uvedbo nove kategorije zavezancev, ponudnikov storitev med virtualnimi in fiult? valutami ter ponudnikov skrbniških denarnic ter vzpostavitev posebnega registra za te zavezance. Register bo vodil Urad za preprečevanje pranja denarja. </font><br>
<font size="4">	Omejitev obveznosti izvajanja ukrepov za zavezance, ki poslujejo z nepremičninami in za zavezance, ki trgujejo z umetniškimi deli na primere, ko transakcije presegajo 10.000 evrov, dopolnitev določb v zvezi z ugotavljanjem in opisovanjem podatkov v register dejanskih lastnikov. Pri politično izpostavljenih osebah bo potrebno določiti seznam natančnih navedb funkcij, ki se v Republiki Sloveniji štejejo kot vidni javni položaj. Uvajajo se dodatni ukrepi v zvezi z visoko tveganimi državami. </font><br>
<font size="4">	Področje preprečevanja pranja denarja in financiranje terorizma ostaja med prioritetami predsedstev Sveta Evropske unije, zato države članice, vključno z Republiko Slovenijo, stremimo k izboljšanju delovanja celotnega sistema zaradi načela minimalne harmonizacije pa predstavlja implementacija posameznih določb izziv v vseh državah članicah. </font><br>
<font size="4">	Spoštovani, upoštevaje navedeno predlagam, da predlog Zakona o spremembah in dopolnitvah Zakona o preprečevanju pranja denarja in financiranja terorizma sprejmete. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa državna sekretarka. Gospa državna sekretarka tudi vam hvala za uvodno poročilo. Sedaj sprašujem gospo Metodo Hrovat Pirnat. Ali želite besedo? Predstavnica Zakonodajno-pravne službe gospa Metoda Hrovat Pirnat. Izvolite.</font><br>
<br>
<font size="4">	</font><b><font size="4">METODA HROVAT PIRNAT:</font></b><font size="4"> Hvala lepa za besedo, gospod predsednik. </font><br>
<font size="4">	Zakonodajno-pravna služba je pripravila mnenje, ki ste ga dobili 9. 6. 2020. V njem je zapisala najprej splošno pripombo, ki jo bom na kratko povzela. Splošna pripomba je v tem, da je v predlogu zakona preveč ponavljanja identičnega besedila že veljavnega zakona. To daje vtis, da Državni zbor v teh delih sprejema nove zakonske rešitve, čeprav le ponovno odloča o že veljavnih. </font><br>
<br>
<b><font size="4">5. TRAK: (ES) – 8.20</font></b><br>
<br>
<font size="4">	(nadaljevanje) To je zelo nepregledno, saj ni jasno kateri deli predstavljajo že sprejeti zakon, kateri pa nove določbe. </font><br>
<font size="4">	V nadaljevanju ugotavljam, da so koalicijske poslanske skupine pripravile amandmaje, in sicer k 4. členu, ki se nanašajo na novi 4.a člen in na novi 4.b člen. V zvezi s tem lahko povem, da predlog amandmajev odpravlja pomanjkljivosti, na katere je opozorila Zakonodajno-pravna služba. Prav tako lahko isto ugotovitev povem v zvezi s 53. členom, ki sledi pripombi Zakonodajno-pravne službe. </font><br>
<font size="4">	Kar je ostalo odprto in bom še izpostavila, je v zvezi z novim 45. členom. To je 19. člen predloga zakona. V zvezi s tem pa je treba opozoriti, da je časovno neomejena obdelava osebnih podatkov neskladna tako s slovensko ustavo, splošno uredbo o varstvu osebnih podatkov kot tudi s policijsko direktivo, torej direktivo, ki ureja evropska pravila glede obdelave podatkov v organih kazenskega pregona. Res je taka določba v veljavnem zakonu že sedaj, vendar to je to ne dela nič bolj skladno z ustavo in evropskim pravom. Poleg tega pa gre po mnenju Zakonodajno-pravne službe za nesorazmeren poseg v ustavno pravico varstva osebnih podatkov. Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Gospe in gospodje, z uvodnimi poročili smo zaključili. Odboru predlagam, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? Ne.</font><br>
<font size="4">	Prehajamo torej na razpravo in odločanje o členih ter vloženih amandmajih na podlagi vložitvenega dokumenta, ki ste ga prejeli.</font><br>
<font size="4">	V razpravo dajem 1. do vključno 3. člen predloga zakona, h katerim ni bilo vloženih amandmajev. Kdo želi besedo? Poslanec Verbič in poslanec Mesec. Najprej je na vrsti poslanec Dušan Verbič. </font><br>
<br>
<font size="4">	</font><b><font size="4">MAG. DUŠAN VERBIČ (PS SMC):</font></b><font size="4"> Hvala lepa za besedo, predsednik. Prav lep pozdrav vsem prisotnim.</font><br>
<font size="4">	Samo dve besedi. Dejstvo je, da se s tem predlogom zakona zaostruje na področju poročanja prometa z denarnimi sredstvi, kar osebno ocenjujem, da je tudi prav. Bi pa želel, da se s tovrstnimi spremembami, ki pomeni prenos evropske direktive, da se v bodoče v Republiki Sloveniji ne bi več pripetili tovrstni primeri, ki smo jim bili priča iranskega pranja denarja. Zato lahko samo rečem, da pozdravljam predvsem tudi zaradi tega, kajti vloženi amandma odpravlja pomislek, ki je bil dan s strani Zakonodajno-pravne službe. To pomeni, da je usklajeno tako kot pričakujemo. Istočasno pa bi s tega mesta nekako kar zaprosil, da se Urad za preprečevanje pranja denarja v svojih aktivnostih dosledno izvaja vsa množična določila, ki niso tako enostavna, kar se tiče preprečevanja pranja denarja. </font><br>
<font size="4">	In za konec. Moram priznati, da mi je všeč, da se z prenosom te direktive posega v te takoimenovane virtualne vsebine in to je že skrajni čas, da se v Republiki Sloveniji tudi tovrstno materijo nekako sistemsko nadzoruje, pregleduje in upam, da bo na tem področju nekako prišlo tisto pričakovano udejanjanje kot je v pristojnosti Urada za preprečevanje pranja denarja.</font><br>
<font size="4">	Toliko zaenkrat in hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Nadaljujemo z razpravo. Na vrsti je poslanec Luka Mesec. Izvolite.</font><br>
<br>
<font size="4">	</font><b><font size="4">LUKA MESEC (PS Levica):</font></b><font size="4"> Hvala za besedo. V Levici pozdravljamo, da se bo uvedel register ponudnikov storitev menjav med virtualnimi in fiat valutami za ponudnike skrbniških denarnic. Vidimo pa v tem predlogu, tako v sami direktivi kot v zakonskem predlogu, ki ga je pripravila Vlada, več pomanjkljivosti. </font><br>
<font size="4">	Najprej je problem, kot je že Banka Slovenije opozorila, da sicer zakon predvideva registracijo ponudnikov </font><br>
<br>
<b><font size="4">6. TRAK: (ES) – 8.25</font></b><br>
<br>
<font size="4">	(nadaljevanje) kripto valut, ki se ukvarjajo z menjavami med fiat valutami in kripto valutami, ampak potem pa noben podzakonski akt ne določa kriterijev in posebnih pogojev za ponudnike storitev glede samega opravljanja dejavnosti. Se pravi, registracija je predpisana, kriteriji niso opredeljeni. To je v bistvu ključen problem trga kripto valut. Namreč subjektom na teh trgih ni treba izpolnjevati nobenih, niti minimalnih, pogojev glede opravljanja dejavnosti, ki sicer veljajo za ostale finančne institucije, na primer ni jim treba pridobiti licence, ni jim treba izpolnjevati minimalnih kapitalskih zahtev, ni jim treba spoštovati predpisov varstva potrošnikov in ta zakon teh stvari ne odpravlja. </font><br>
<font size="4">	Drug problem je, da je trg kripto valut še vedno povsem izvzet iz davčnih sistemov. Se pravi kripto valute so finančni instrument od katerega se ne odvaja niti davek na dobiček, niti katerikoli drugi davek v Republiki Sloveniji pa mislim, da tudi ne nikjer drugje v EU. Torej, naša pobuda tukaj je, da namesto da predstavniki Vladi, predstavniki Vlade kot, recimo, počne minister Počivalšek od leta 2018 dalje, ki promovira kripto valute, da se začnejo ukvarjati aktivno z vprašanjem kako regulirati na eni strani ponudnike, po drugi strani kako to umestiti v davčni sistem. Nenazadnje je tudi Računsko sodišče Ministrstvu za finance pozvalo naj prouči ali in na kakšen način bi bilo mogoče obdavčiti dobičke, ki jih fizična oseba dosega pri trgovanju s kripto valutami, da bi bil izpolnjen kriterij enake davčne obremenitve primerljivih dohodkov.</font><br>
<font size="4">	Tehnične pomanjkljivosti tega zakona pa so, da prvič zakon predvideva uvedbo registra ponudnikov storitev, ampak samo za storitev skrbniških denarnic. Na internetu pa obstajajo tudi neskrbniške denarnice. Razlika med njimi ni velika. V bistvu je v tem, da se v skrbniško denarnico ljudje vpišejo z uporabniškim imenom in geslom, se pravi, se tja registrirajo s svojim imenom. Medtem ko pri neskrbniških denarnicah se pa vpišejo z nekim dolgim privatnim ključem, ki ga ponudnik storitve generira za njih oziroma obstajajo neskrbniške denarnice, ki hranijo na anonimen način te podatke in se na ta način v popolnosti izognejo regulaciji, ki jo zadeva ta direktiva in zakon.</font><br>
<font size="4">	Drug problem pa je, da v bistvu zadeva zakon samo menjalnice, ki omogočajo uporabnikom menjavo kripto valut v fiat valute, ne tangira pa tistih menjalnic, ki se ukvarjajo zgolj z menjavami med različnimi kripto valutami. Se pravi, velik del trga se s tem zgreši zaradi česar, po našem mnenju, namen zakona v veliki meri ne bo dosežen iz razlogov, ki sem jih do sedaj opisan. </font><br>
<font size="4">	Nasprotovali zakonu ne bomo, ker pozdravljamo intenco, ampak glede na to, da je rešitev precej pomanjkljiva, pa se bomo pri glasovanju vzdržali. Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Gospa državna sekretarka, glede na to, kar je ravnokar izpostavil poslanec Mesec, ali bi morda želeli besedo? Lahko tudi gospa Cvelbar, če želite. Gospa Urška Cvelbar iz Ministrstva za finance. Vi ste direktorica Direktorata za finančni sistem. Torej, gospa Urška Cvelbar, direktorica Direktorata za finančni sistem. Izvolite.</font><br>
<br>
<font size="4">	</font><b><font size="4">URŠKA CVELBAR:</font></b><font size="4"> Najlepša hvala za besedo. Bom na kratko pojasnila argumente, ki jih je podal poslanec gospod Mesec. Glede na to, da področje kripto valut pri nas še ni sistemsko regulirano, smo se odločili za striktni prenos direktive, ki določa le registracijo teh ponudnikov in ne licenciranja, zato smo, kakor je bilo že omenjeno, vzpostavili register pri Uradu za preprečevanje pranja denarja. Vsekakor pa sledimo razvoju sistemske ureditve na ravni Evropske unije, ki na tem delu še ni poenotena. </font><br>
<br>
<b><font size="4">7. TRAK: (ES) – 8.30</font></b><br>
<br>
<font size="4">	(nadaljevanje) Ko pa bo tudi na ravni EU, komisija že pripravlja določene rešitve, podan razmislek kako enotno urediti to področje, bo tudi na ravni nacionalne zakonodaje potreben nov premislek. Zato tudi v konkretnem primeru, ko je bilo izpostavljen, je problem skrbniških denarnic, smo se v tem primeru omejili v bistvu samo na definicijo direktive. Torej, prenos direktive, registracija, ne pa še bicanciranje. Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Zaključujem razpravo o prvih treh členih in prehajamo na razpravo in odločanje o amandmaju k 4. členu, ki so ga vložile poslanske skupine koalicije. Želi kdo besedo? Ne želi.</font><br>
<font size="4">	Prehajamo na odločanje o amandmaju k 4. členu.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (10 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Sedaj pa dajem v razpravo 5. do vključno 52. člen predloga zakona. To so členi, h katerim ni bilo vloženih amandmajev. Želi kdo besedo? Ne želi, zato zaključujem razpravo.</font><br>
<font size="4">	Dajem v razpravo in odločanje amandma k 53. členu katerega so vložile poslanske skupine koalicije. Želi kdo besedo? Ne.</font><br>
<font size="4">	Prehajamo na odločanje o amandmaju k 53. členu.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (Nihče.)</font><br>
<font size="4">	Ugotavljam, da je bil amandma sprejet.</font><br>
<font size="4">	V razpravo dajem 54. člen, h kateremu ni bilo vloženih amandmajev. Ni razprave, zato jo zaključujem. Tudi razpravo o členih in vloženih amandmajih.</font><br>
<font size="4">	V skladu s prej sprejeto odločitvijo odbora prehajamo na glasovanje o vseh členih skupaj.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (Nihče.)</font><br>
<font size="4">	Ugotavljam, da so členi sprejeti.</font><br>
<font size="4">	S tem zaključujem obravnavo predloga zakona na Odboru za finance. Oba sprejeta amandmaja bosta vključena v dopolnjen predlog zakona, ki bo sestavni del poročila odbora. Predlagam da kot poročevalec na seji Državnega zbora nastopim sam. Vidim, da ni nasprotovanja. Hvala lepa.</font><br>
<font size="4">	S tem zaključujem to točko dnevnega reda in 41. nujno sejo Odbora za finance. </font><br>
<br>
<b><font size="4">Seja je bila končana 12. junija 2020 ob 8.33 uri.</font></b>