<h5 class="label"><span>Vsebina zapisa seje (v pregledu)</span></h5><div align="center">
<p></p></div><br>
<div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">18. nujna seja</font></b><br>
<br>
<b><font size="4">(28. april 2020)</font></b><br>
</div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je pričela ob 8.31.</font></b><br>
<br>
<b><font size="4">1. TRAK: (SB)</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam 18. nujno sejo Mandatno-volilne komisije. Vse članice in člane komisije vabljene ter ostale prisotne prav lepo pozdravljam! Obveščam vas, da so zadržani in se seje ne morejo udeležiti naslednje članice oziroma člani komisije dr. Matej Tašner Vatovec. S sklicem seje ste prejeli naslednji dnevni red. Prvič – predlog sklepa o spremembah sklepov o sestavi in imenovanju predsednika, podpredsednika, članov in namestnikov članov preiskovalne komisije ugotavljanja odgovornosti nosilcev javnih funkcij na programu otroške kardiologije ter področju nabav in upravljanju z medicinsko opremo in zdravstvenim materialom. Drugič – predlog sklepa o spremembah sklepa o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju domnevnega pranja denarja v NKBM d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018. Tretjič – predlog sklepa o spremembah sklepa o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju zlorab in negospodarnega ravnanja v DUTB. In četrtič – predlog sklepa o spremembah sklepa o sestavi in imenovanju predsednika, podpredsednice, članov in namestnikov članov preiskovalne komisije o ugotavljanju zlorab v zadevi Franc Kangler in drugi. Ker v poslovniškem roku nisem prejel predlogov za spremembo dnevnega reda ugotavljam, da je dnevni red seje takšen kot ste ga prejeli s sklicem. </font><br>
<br>
<font size="4">	Prehajamo na </font><b><font size="4">1.</font></b><font size="4"> </font><b><font size="4">TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE UGOTAVLJANJA ODGOVORNOSTI IN NOSILCEV JAVNIH FUNKCIJ NA PROGRAMU OTROŠKE KARDIOLOGIJE TER PODROČJU NABAV IN UPRAVLJANJU Z MEDICINSKO OPREMO IN ZDRAVSTVENIM MATERIALOM.</font></b><font size="4"> Kot gradivo za to točko dnevnega reda ste prejeli obvestila Poslanske skupine Slovenske demokratske stranke, Poslanske skupine Levica in Poslanske skupine Nova Slovenija-Krščanski demokrati z dne 24. 4. 2020 in novo delovno besedilo predloga sklepa z dne 24. 4. 2020, ki je objavljeno na spletnih straneh Državnega zbora s sklicem seje. Uvodna pojasnila. V skladu s sklepom o sestavi in imenovanju predsednika, podpredsednika, članov in namestnikov članov navedene preiskovalne komisije imajo Poslanska skupina Slovenske demokratske stranke, Poslanska skupine Levica in Poslanska skupina Nova Slovenija-Krščanski demokrati v preiskovalni komisiji po enega člena in po enega namestnika člana. Za članico oziroma člana sta bila med drugim imenovana na predlog Poslanske skupine Slovenske demokratske stranke Jelka Godec, ki je bila imenovana tudi za predsednico, na predlog Poslanske skupine Levica pa dr. Franc Trček, za namestnika članice Ive Dimic pa je bil na predlog Poslanske skupine Nova Slovenija-Krščanski demokrati imenovan poslanec Blaž Pavlin. Jelki Godec je z imenovanjem za državno sekretarko prenehala funkcija članice in predsednice, dr. Francu Trčku pa je prenehala funkcija člana komisije, ker ni več član Poslanske skupine Levica. </font><br>
<br>
<b><font size="4">2. TRAK: (SB) – 8.35</font></b><br>
<br>
<font size="4">	(nadaljevanje) 24. aprila 2020 je Poslanska skupina Slovenske demokratske stranke za članico predlagala mag. Karmen Furman, Poslanska skupina Levica je za člana predlagala Boštjana Koražijo, Poslanska skupina Nova Slovenija-Krščanski demokrati pa je za namestnika članice namesto Blaža Pavlina predlagala Andreja Černigoja. Poslanska skupina Slovenske demokratske stranke predlaga še, da se mag. Karmen Furman imenuje za predsednico preiskovalne komisije. V skladu s temi predlogi je pripravljen predlog sklepa, ki ste ga prejeli kot delovno gradivo. Odpiram razpravo članic oziroma članov komisije. Želi kdo razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembah sklepa o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju odgovornosti in nosilcev javnih funkcij na programu otroške kardiologije ter področje nabav in upravljanje z medicinsko opremo in zdravstvenim materialom v predlaganem besedilu. Glasujemo. </font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	Zaključujem to točko dnevnega reda.</font><br>
<font size="4">	Za magnetogram pa podajam naslednjo informacijo: Gregor Perič po pooblastilu nadomešča poslanca Igorja Zorčiča.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE UGOTAVLJANJA DOMNEVNEGA PRANJA DENARJA V NKBM D.D., DOMNEVNEGA NEZAKONITEGA FINANCIRANJA POLITIČNE STRANKE SDS IN DOMNEVNEGA NEZAKONITEGA FINANCIRANJA VOLILNE KAMPANJE SDS ZA PREDČASNE VOLITVE POSLANCEV V DRŽAVNI ZBOR 2018. </font></b><font size="4">Kot gradivo za to točko dnevnega reda ste prejeli obvestilo Poslanske skupine Slovenske demokratske stranke z dne 24. 4. 2020 in delovno besedilo predloga sklepa z dne 24. 4. 2020, ki je objavljeno na spletnih straneh Državnega zbora. Uvodna pojasnila. V skladu s sklepom o sestavi in imenovanju te preiskovalne komisije ima Poslanska skupina Slovenske demokratske stranke v njej enega člana in enega namestnika člana. Mag. Dejan Kaloh je bil s sklepom z dne 19. marca razrešen s funkcije člana, Žanu Mahniču pa je z imenovanjem za državnega sekretarja prenehala funkcija namestnika člana v tej preiskovalni komisiji. Poslanska skupina Slovenske demokratske stranke zato za člana predlaga Tomaža Lisca, za namestnika člana pa mag. Marka Pogačnika. Poslanska skupina SMC, ki je imela v preiskovalni komisiji člana in predsednika komisije, Mandatno-volilni komisiji še ni posredovala novega predloga. V skladu s predlogom Poslanske skupine Slovenske demokratske stranke je pripravljen predlog sklepa, ki ste ga prejeli kot delovno gradivo. Želi kdo o tem razpravljati? Če ne, zaključujem razpravo. Na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep o spremembah sklepa o sestavi in imenovanju predsednika, podpredsednika, članov in namestnika članov preiskovalne komisije o ugotavljanju domnevnega pranja denarja v NKBM d.d, domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018 v predlaganem besedilu. Glasujemo. </font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ZLORAB IN NEGOSPODARNEGA RAVNANJA V DUTB. </font></b><font size="4">Kot gradivo za to točko dnevnega reda ste prejeli obvestilo Poslanske skupine Slovenske demokratske stranke z dne 24. 4. 2020 in delovno besedilo predloga sklepa z dne 24. 4. 2020, ki je objavljeno na spletnih straneh Državnega zbora. Uvodna pojasnila. Poslanska skupina Slovenske demokratske stranke ima v navedeni preiskovalni komisiji enega člana in enega namestnika člana. Dr. Anžetu Logarju je z imenovanjem za ministra prenehala funkcija  </font><br>
<br>
<b><font size="4">3. TRAK: (SB) – 8.40</font></b><br>
<br>
<font size="4">	(nadaljevanje) člana v tej preiskovalni komisiji. Poslanska skupina Slovenske demokratske stranke zato za člana predlaga mag. Marka Pogačnika, ki je doslej opravljal funkcijo namestnika člana, za novo namestnico člana pa zato predlaga mag. Eleno Zavadlav Ušaj. V skladu s tem predlogom je pripravljeno delovno besedilo predloga sklepa. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembah sklepa o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju zlorab in negospodarnega ravnanja v DUTB v predlaganem besedilu. Glasujemo. </font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNICE, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ZLORAB FRANC KANGLER IN DRUGI. </font></b><font size="4">Kot gradivo za to točko dnevnega reda ste prejeli obvestili Poslanke skupine Slovenske demokratske stranke in poslanske skupine Nova Slovenija-Krščanski demokrati z dne 24. 4. 2020 in novo delovno besedilo predloga sklepa z dne 24. 4. 2020, ki je bilo objavljeno na spletnih straneh s sklicem seje. Uvodna pojasnila. V skladu s sklepom o sestavi in imenovanju predsednika, podpredsednice, članov in namestnikov članov navedene preiskovalne komisije ima Poslanska skupina Slovenske demokratske stranke v preiskovalni komisiji 4 člane in 4 namestnike članov, Poslanska skupina Nova Slovenija-Krščanski demokrati pa enega člana in enega namestnika člana. Za člane so bili na predlog Poslanske skupine Slovenske demokratske stranke imenovani Žan Mahnič, ki je bil imenovan za predsednika komisije ter Alenka Jeraj, mag. Dejan Kaloh in Franc Rosec, za namestnika pa so bili imenovani mag. Karmen Furman, Franc Breznik, Zvonko Černač in Nada Brinovšek. Na predlog Poslanke skupine Nova Slovenija-Krščanski demokrati je bil za namestnika članice imenovan Blaž Pavlin. Žanu Mahniču, Francu Brezniku in Zvonku Černaču so funkcije v preiskovalni komisiji z imenovanjem za ministra oziroma državna sekretarja prenehale. 24. aprila 2020 je Poslanska skupina Slovenske demokratske stranke predlagala, da se za člane imenujejo Anja Bah Žibert, Jure Ferjan in Bojan Podkrajšek, za namestnike pa Eva Irgl za namestnico članice Anje Bah Žibert, Alenka Jeraj za namestnico člana mag. Dejana Kaloha, mag. Karmen Furman pa za namestnico člana Jureta Ferjana in Franci Kepa za namestnika člana Bojana Podkrajška. Poslanska skupina Slovenske demokratske stranke pa dosedanjega člana mag. Dejana Kaloha predlaga še za predsednika preiskovalne komisije. Prav tako 24. aprila 2020 je Poslanska skupina Nova Slovenija-Krščanski demokrati predlagala, da se za namestnika članice namesto Blaža Pavlina imenuje Mihael Prevc. V skladu s temi predlogi je pripravljen predlog sklepa, ki ste ga prejeli kot delovno gradivo. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembah sklepa o sestavi predloga sklepa o spremembah sklepov o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju zlorab v zadevi Franc Kangler in drugi v predlaganem besedilu. Glasujemo. </font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	Zaključujem to točko dnevnega reda.</font><br>
<font size="4">	Imam pa za vas še eno obvestilo. Mandatno-volilna komisija je na 17. nujni seji pripravila predlog sklepa o imenovanju sedmih članov programskega sveta RTV Slovenija, ki bodo pričeli svoj mandat 16. maja 2020. Mandatno-volilna komisija je tudi sklenila, da ponovi javni poziv za enega člana, ki bo imenovan v programski svet RTV Slovenija v mandatnem obdobju 2020-2024 za preostanek mandata. Določili smo tudi rok za posredovanje predlogov, in sicer do vključno srede 20. 5. 2020. Glede na Zakon o začasnih ukrepih v zvezi s sodnimi, upravnimi in drugimi javnopravnimi zadevami za </font><br>
<br>
<b><font size="4">4. TRAK: (SB) – 8.45</font></b><br>
<br>
<font size="4">	(nadaljevanje) obvladovanje širjenja nalezljive bolezni COVID-19 v skladu s katerimi roki v javnopravnih zadevah ne tečejo, predlagam, da z javnim pozivom počakamo do preklica epidemije in takrat določimo predvidoma tri tedenski rok za posredovanje predlogov. Posledice zakonskega določila, v skladu s katerimi roki ne tečejo, je namreč, da roki začnejo teči po preklicu epidemije, tako da moramo tudi v primeru takojšnje objave javnega poziva počakati na to dejstvo in od takrat naprej začeti šteti rok. Zato je smiselno, da s pozivom počakamo in ga objavimo takoj po preklicu epidemije ter v njem določno opredelimo skrajni rok za posredovanje predlogov, saj bo to najbolj jasno za upravičene predlagatelje za posredovanje predlogov. Se z navedenim strinjate? Hvala. S tem tudi zaključujem 18. nujno sejo Mandatno-volilne komisije. Hvala lepa.</font><br>
<br>
<b><font size="4">Seja se je končala 28. aprila 2020 ob 8.46. </font></b>