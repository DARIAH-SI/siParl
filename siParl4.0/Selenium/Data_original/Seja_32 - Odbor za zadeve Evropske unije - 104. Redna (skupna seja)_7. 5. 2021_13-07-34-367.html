<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">104. seja</font></b><br>
<br>
<b><font size="4">ODBOR ZA ZUNANJO POLITIKO</font></b><br>
<b><font size="4">31. nujna seja</font></b><br>
<br>
<b><font size="4">(7. maj 2021)</font></b></p></div><br>
<b><font size="4">Skupno sejo sta vodila mag. Marko Pogačnik, predsednik Odbora za zadeve Evropske unije in Monika Gregorčič, predsednica Odbora za zunanjo politiko. </font></b><br>
<b><font size="4">Seja se je začela ob 10.44. </font></b><br>
<br>
<b><font size="4">1. TRAK: (TB) </font></b><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovani kolegice in kolegi, nadaljujemo sejo, ki je zdaj odprta za javnost.</font><br>
<br>
<font size="4">	Prehajamo na </font><b><font size="4">A2. TOČKO DNEVNEGA REDA ODBORA ZA ZADEVE EVROPSKE UNIJE IN 2. TOČKO DNEVNEGA REDA ODBORA ZA ZUNANJO POLITIKO - ZASEDANJE SVETA EVROPSKE UNIJE ZA SPLOŠNE ZADEVE, BRUSELJ, 11. 5. 2021.</font></b><br>
<font size="4">	Gradivo k tej točki smo prejeli od Vlade 6. maja. Na podlagi 8. člena Zakona o sodelovanju med Državnim zborom in Vlado v zadevah Evropske unije.</font><br>
<font size="4">	Naprošam državnega sekretarja na Ministrstvu za zunanje zadeve, gospoda Gašperja Dovžana, da nam predstavi izhodišča za udeležbo delegacije Republike Slovenije na zasedanju.</font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Najlepša hvala.</font><br>
<font size="4">	Spoštovana predsedujoča, spoštovani poslanke in poslanci, članice obeh odborov!</font><br>
<font size="4">	Dovolite mi, da v nadaljevanju na kratko predstavim izhodišča za udeležbo na zasedanju Sveta za splošne zadeve v Bruslju naslednji torek, ki se ga bom tudi udeležil. To bo po zelo, zelo dolgem času, mislim, da od oktobra lani, prvo fizično zasedanje, torej prvo zasedanje, ki se ga bom lahko udeležil tudi v fizični obliki, tako da, upamo, da je to znak počasnega vračanja v neko normalnost, post Covid. Tako da, tega si želimo, čeprav so seveda razmere še zelo negotove. Tudi sama razprava bo na zasedanju za splošne zadeve zaznamovana z Covid razmerami, zato bo tudi poudarek na obravnavi stanja glede usklajevanja ukrepov, v zvezi z bojem proti pandemiji. Šlo bo za izmenjavo mnenj, tudi o osnutku dnevnega reda zasedanja Evropskega sveta, ki bo potem kasneje, 25. maja in pa, poslušali bomo poročilo predsedstva, portugalskega predsedstva o aktualnem dogajanju v zvezi z konferenco o prihodnosti Evrope.</font><br>
<font size="4">	No, če mi dovolite, bi se zdaj dotaknil vsake točke posebej. Kar zadeva usklajevanje na ravni EU, v boju proti pandemiji, bo Svet ponovno obravnaval koordinacijo ukrepov. Trenutno je v ospredju čimprejšnji sprejem uredbe o digitalnem zelenem potrdilu. Prav tako so aktualne aktivnosti Evropske komisije usmerjene v pogajanja s podjetji za zagotovitev višjih dobav cepiv v prihodnjih letih, okrepljene pa so tudi aktivnosti v zvezi z mehanizmom EU za izmenjavo cepiv. Slovenija podpira usklajeno rahljanje ukrepov glede omejevanja ne nujnih potovanj, v primeru, da epidemiološke razmere to dopuščajo. Pomembno je, seveda, spremljanje pojavov zaskrbljujočih različic virusa Covid-19. Potrebujemo enovit in koordiniran odziv na nove različice, če bi te seveda lahko vodile do poslabšanja epidemioloških razmer. Podpiramo uvedbo digitalnega zelenega potrdila in v zvezi s tem, pripravljalne aktivnosti na to na nacionalni ravni, so v polnem teku.</font><br>
<font size="4">	Podpiramo tudi aktivnosti v zvezi z preskrbo oziroma nakupom zdravil v prihodnjih letih. Zavzemamo se za širok spekter cepiv, ki temeljijo na različnih tehnologijah. Podpiramo mehanizem za izmenjavo cepiv, še posebej pobudo za dostopnost cepiv državam Zahodnega Balkana, ter usklajen pristop, v okviru pobude Team Europe, saj se poleg učinkovitosti pomoči na ta način dosega tudi večjo prepoznavnost EU kot globalnega partnerja. </font><br>
<font size="4">No, kar zadeva naslednjo točko dnevnega reda, torej pripravo na posebno zasedanje Evropskega sveta,</font><br>
<br>
<b><font size="4">2. TRAK: (TB) – 10.50</font></b><br>
<br>
<font size="4">	(nadaljevanje) bomo članice in člani Sveta, namesto osnutka dnevnega reda za julijsko redno zasedanje, kar je bilo sprva napovedano, obravnavali obrazložen osnutek dnevnega reda za posebni Evropski svet, ki bo že 25. maja. Ni še jasno, ali bo to zasedanje fizično ali virtualno, je pa jasno, da bodo voditelji držav članic EU na tem zasedanju govorili o vprašanjih nadaljnjega boja proti epidemiji in da bodo govorili tudi o podnebnih spremembah, opravili pa naj bi tudi razpravo o Rusiji.</font><br>
<font size="4">	Slovenija pozdravlja predvideni dnevni red za posebno zasedanje Evropskega sveta in razpravo o navedenih vsebinah, podrobnejša stališča pa bodo razvidna iz izhodišč za udeležbo predsednika Vlade, Janeza Janše, na posebnem zasedanju Evropskega sveta, narava izhodišč pa bo, kot je običajno za zasedanje Evropskega sveta, interne narave, zato tudi na tem mestu o samem dnevnem redu in pa predvideni razpravi ni možno kaj dosti več povedat. </font><br>
<font size="4">No, v skladu z decembrskimi sklepi Evropskega sveta se bodo voditelji na majskem zasedanju vrnili k razpravi o podnebni politiki. Pričakujemo, da bodo dali ključne usmeritve o delitvi bremen med državami, da bi dosegli cilj zmanjševanja emisij toplogrednih plinov, torej ta znani cilj, 55 % do leta 2030 v primerjavi z podatki v letu 1990, ter se pri tem osredotočili na revizijo uredbe o delitvi bremen med državami članicami. Za Slovenijo je ta razprava pomembna, tudi zaradi tega, ker pričakujemo v času predsedovanja zahtevno delo, v okviru zakonodajnega paketa pripravljeni na 55 ali angleško »Fit for 55«. Menimo, da je pri uresničevanju te zaveze potrebno upoštevati nacionalne značilnosti in različni izhodiščni položaj posameznih držav članic. Vsaka država mora še naprej imeti pravico do lastne izbire energetske mešanice in izbire najustreznejših tehnologij. Prav tako Slovenija opozarja, da povečevanje deleža obnovljivih virov energije v sektorju prometa ni mogoče brez celovite rešitve na EU ravni, ko gre za uporabo goriv.</font><br>
<font size="4">Dodatno bodo, kot rečeno, voditelji govorili o pandemiji, kar pa zadeva že omenjene razprave o Rusiji, pa, kot že rečeno, na tem zasedanju težko, težko kaj več povemo, razen to, da bo šlo za izmenjavo ocen o trenutnem položaju. Slovenija, to smo tudi že javno povedali, seveda obžaluje izgon čeških diplomatov in obsoja odločitev ruskih oblasti za prepoved vstopa osmim državljanom in predstavnikom institucij EU. Prepričani smo, da ta ukrep ni osnovan in da je usmerjen neposredno proti EU in ne le proti posamezniku. Obžalujemo, da je Rusija izbrala takšno pot in smo prepričani, da je potrebno iskati oziroma odprta vprašanja reševati na drugačen način.</font><br>
<font size="4">No in še zadnja točka, konferenca o prihodnosti Evrope. Člani Sveta za splošne zadeve se bomo seznanili z aktualnimi informacijami o konferenci o prihodnosti Evrope. Poročilo bo podalo portugalsko predsedstvo. Kot ste verjetno seznanjeni,</font><br>
<br>
<b><font size="4">3. TRAK: (TB) – 10.55</font></b><br>
<br>
<font size="4">	(nadaljevanje) bo v nedeljo, 9. maja, v Strasbourgu potekala otvoritvena slovesnost, ki bo nekako tudi formalni uradni začetek konference in v to delo konference bo tesno vpeto tudi slovensko predsedstvo v drugi polovici leta. Vsekakor Slovenija pozdravlja dogovor o začetku te konference. Menimo, da mora izhajati iz strateške agende EU, o kateri smo tudi v Državnem zboru že večkrat razpravljali. Verjamemo, da velja prednost dati prihodnosti ključnih politik EU, zlasti izhodu iz aktualne krize in pa večji odpornosti na prihodnje globalne izzive, tudi pod ključno besedo krepitev strateške avtonomije Evropske unije. Pričakujemo, da bo konferenca omogočila širok in poglobljen razmislek o tem, kako naj EU v prihodnje vodi svoje politike in da bodo v okviru te razprave, priložnost za to, da svoje mnenje povedo, dobili tudi državljani, ki morda niso del različnih političnih gremijev, da tudi njih nekako, da tudi njim nekako prisluhnemo in da politična raven potem razmisli tudi o njihovih idejah.</font><br>
<font size="4">	V okviru točke Razno pa je predsedstvo napovedalo, da bo na zasedanju na kratko predstavilo še aktualno dogajanje na dosjeju širitve. Posebne razprave ne pričakujemo, napovedana pa je, da se bo odvila na junijskem zasedanju Sveta za splošne zadeve. Dodatno bo Evropska komisija poročala še o nedavnem srečanju med predsednico Evropske komisije Ursulo von der Leyen in predsednikom Švicarske konfederacije Guyem Parmelinom, na katerem sta razpravljala o odprtih vprašanjih glede okvirnega institucionalnega sporazuma med EU in Švico.</font><br>
<font size="4">	S tem zaključujem predstavitev izhodišč in seveda ostajam na razpolago za odgovore na morebitna vprašanja.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za to predstavitev.</font><br>
<font size="4">	Odpiram razpravo. Prvi se je k razpravi prijavil poslanec gospod Černigoj.</font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo.</font><br>
<font size="4">	Spoštovani gospod državni sekretar, kolegice in kolegi!</font><br>
<font size="4">	Najprej moram povedat, da me zelo veseli, da se boste po kar dolgi časovni komponenti, ponovno srečali osebno, kar je bilo, kot smo že slišali od vas, kar nekaj časa ste preko raznih internetnih platform. Kolikor sem sam pogledal dnevni red, dnevni red je sestavljen z veliko različnimi temami, zato vam tudi na tem mestu želim boljše udejstvovanje na tem srečanju. Bi pa rad izpostavil par zadev, ki so po mojem mnenju pomembne, na tem srečanju. Kakor sem seznanjen, bo mogoče tudi sam pogovor nanesel tudi na reformo Schengenskega območja, na nadaljnje odnose med Evropsko unijo in Združenim kraljestvom, ker jaz mislim, da tukaj je še kar nekaj zadev odprtih in, nenazadnje lahko v poštev pride nadaljnja širitev Evropske unije. Tako da me tukaj mogoče, če imate kakšne informacije, me zanimajo. </font><br>
<font size="4">Sam, kot ste že omenil, podpiram uredbo zelenega digitalnega potrdila. Tukaj bi lahko samo še izpostavil, da bo, kot sem sam seznanjen, Evropska komisija vzpostavila skupni portal, ki bo omogočal preverjanje teh potrdil po celotni Evropski uniji in nekako tudi poskušal vrniti Evropo v neko normalno delovanje pred samo pandemi8jo. Jaz si to želim in to tudi podpiram.</font><br>
<font size="4">Za konec bi pa podprl konferenco o prihodnosti Evrope. Jaz mislim, da tukaj boste, kot sam državni sekretar, imel veliko nalogo. Seveda, mislim, da ni države v Evropski uniji, ki te Konference o prihodnosti Evrope ne bi podprla,</font><br>
<br>
<b><font size="4">4. TRAK: (TB) – 11.00</font></b><br>
<br>
<font size="4">	(nadaljevanje) bo pa velik, velik tudi organizacijski zalogaj za to konferenco, da bo Slovenija na svojem predsedovanju levji delež te konference izpeljala.</font><br>
<font size="4">	Bi pa tukaj omenil eno zadevo. Želim si, da bi na tem vašem zasedanju bil sprejet poslovnik konference, ki kakor sem seznanjen, to še ni dokončana zgodba in ta poslovnik konference bo med drugim določal sestavo in obseg plenarnega zasedanje okroglih miz z državljani. Vsi vemo, da smo danes že 7. maja, konferenca se pa bo začela čez natanko 2 dni. Tako da, kar se pa tiče same tematike te Konference o prihodnosti Evrope, moram reči, da sam, kot »sorazmeroma« mlad, podpiram prizadevanje Slovenije in vas, da bo del te konference namenjen tudi mladim. Mislim, da mladi so prihodnost Evropske unije in tudi mladi bodo, hočeš, nočeš, jutri prevzeli ključna mesta tudi na odločevalskih funkcijah širom Evrope.</font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Černigoju za razpravo.</font><br>
<font size="4">	Vidim, da interesa za dodatno razpravo ni, zato na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 11. maja in jih podprl.« Glasujemo samo člani in članice Odbora za zadeve Evropske unije, pred glasovanjem vas pa obveščam še, da poslanka gospa Monika Gregorčič nadomešča poslanca gospoda Periča. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem končujem A2. točko dnevnega reda.</font><br>
<br>
<font size="4">	Besedo dajem predsednici Odbora za zunanjo politiko, gospe Moniki Gregorčič.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br>
<font size="4">	Spoštovani, ugotavljam, da smo se članice in člani Odbora za zunanjo politiko seznanili z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 11. maja 2021.</font><br>
<font size="4">	</font><br>
<font size="4">	S tem končujem 2. točko dnevnega reda in 31. nujno sejo Odbora za zunanjo politiko.</font><br>
<br>
<font size="4">	Besedo vračam predsedniku Odbora za zadeve EU, gospodu Pogačniku.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala.</font><br>
<font size="4">	Spoštovani članice in člani Odbora za zadeve Evropske unije, obveščam vas, da bom sejo prekinil za 10 minut.</font><br>
<font size="4">	V nadaljevanju bomo najprej obeležili 9. maj, dan Evrope, potem bomo pa obravnavali 1. točko dnevnega reda.</font><br>
<font size="4">	Sejo bomo nadaljevali ob 11. uri in 15 minut.</font><br>
<br>
<font size="4">	(Seja je bila prekinjena ob 11.03.)</font><br>
<br>
<b><font size="4">5. TRAK: (TB) – 11.15</font></b><br>
<br>
<font size="4">	(Seja se je nadaljevala ob 11.15.)</font><br>
<br>
<font size="4">	/ himna Zdravljica/ / himna Oda radosti/</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Učencu Lenartu Rakarju in njegovemu mentorju Luki Einfaltu iz trobilnega dueta Glasbene šole Domžale se lepo zahvaljujem za glasbeni uvod v današnjo kratko obeležitev 9. maja, Dneva Evrope. Bi se pa zahvalil tudi organizatorju tega dogodka, Saši Lavrič. / izklop mikrofona/</font><br>
<font size="4">	/ vklop mikrofona/ Spoštovani kolegice in kolegi, spoštovani gostje, 9. maja praznujemo Dan Evrope, praznik evropskega povezovanja in sodelovanja, rojstvo Evropske unije. Na ta dan pred 71. leti je gospod Robert Šuman v Parizu predstavil deklaracijo, ki predstavlja mejnik novega političnega sodelovanja. V besedilu Šumanove deklaracije lahko preberemo, »Evropa ne bo nastala naenkrat ali v skladu z enotnim načrtom. Gradila se bo s pomočjo konkretnih dosežkov, ki bodo najprej oblikovali dejansko solidarnost.« In med največje dosežke v Evropi prav zagotovo uvrstimo mir, varnost in stabilnost. </font><br>
<font size="4">Evropska unija se je res gradila postopoma in dosegla in presega svoj cilj, ki se kaže v kakovosti življenja vseh Evropejk in Evropejcev, v blaginji, svobodi in miru. Kriza, s katero se soočamo, nas le spodbuja k razmisleku o prihodnosti Evropske unije. Prva priložnost za to bo Konferenca o prihodnosti Evrope, ki se začenja že ta teden. Ljudem iz vse Evropske unije bo omogočeno, da predlagajo svoje želje, zamisli in pomagajo s svojimi idejami oblikovati našo skupno prihodnost. Moč in prihodnost Evrope sta v njenih ljudeh. Naša Evropa, naša prihodnost.</font><br>
<font size="4">Politiki, ki danes delujemo v nacionalnih in evropskih inštitucijah pa imamo dolžnost, da z delovanjem in povezovanjem oblikujemo okvir, ki bo omogočal,</font><br>
<br>
<b><font size="4">6. TRAK: (TB) – 11.20</font></b><br>
<br>
<font size="4">	(nadaljevanje) da bo Evropa v prihodnosti postala še boljša, še močnejša in še bolj varna. Gospodarstvo Evropske unije mora postati še bolj konkurenčno, mladi morajo imeti priložnost razvijati svoj potencial in videti svojo prihodnost v Evropski uniji. Evropska unija potrebuje hitre odločitve in verodostojen nastop. Pri tem bo aktivno vlogo odigrala tudi Republika Slovenija, ki bo čez nekaj tednov prevzela predsedovanje Svetu Evropske unije.</font><br>
<font size="4">Spoštovane, spoštovani, ob Dnevi Evrope vam izrekam iskrene čestitke! / izklop mikrofona/</font><br>
<font size="4">/ vklop mikrofona/</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – POROČILO O IZVAJANJU EVROPSKE KOHEZIJSKE POLITIKE 2014-2020, ZA OBDOBJE OD JANUARJA 2014 DO KONCA DECEMBRA 2020.</font></b><br>
<font size="4">Poročilo smo prejeli od Vlade Republike Slovenije 25. marca.</font><br>
<font size="4">Naprošam ministra, pristojnega za razvoj in evropsko kohezijo, gospoda Zvonka Černača, da nam predstavi omenjeno poročilo.</font><br>
<font size="4">Spoštovani minister, beseda je vaša.</font><br>
<br>
<b><font size="4">ZVONKO ČERNAČ:</font></b><font size="4"> Hvala lepa za besedo, predsednik.</font><br>
<font size="4">Lep pozdrav vsem prisotnim!</font><br>
<font size="4">Pred vami je, glede na sprejete odločitve, tako na tem odboru, kot na Vladi, zadnje kvartalno poročilo, kot veste, bodo odslej poročila polletna, glede na to, da se obdobje 2014-2020 izteka in da so praktično vsa sredstva, ki so na razpolago, več ali manj zavezana oziroma bodo zavezana v kratkem.</font><br>
<font size="4">Uvodoma mogoče nekaj teh statističnih podatkov, ki izhajajo iz poročila. Kot vidite, je bilo že do konca leta 2020 zavezanih več sredstev, kot jih je na voljo, smo bili že takrat v neke vrste »overcommitmentu«, 3 milijarde 200 milijonov evrov oziroma 104 %. Zdaj, po štirih mesecih, je ta številka še bistveno večja. Zavezanih je dodatnih 224 milijonov evrov sredstev, tako da smo v »overcommitmentu« že na odstotku 112. Vlada je zaradi tega sprejela spremembo uredbe, ki omogoča vezavo sredstev v okviru tako imenovanega »overcommitmenta« do 115 %, kar pomeni, da imamo na razpolago samo še okrog 100 milijonov evrov sredstev iz perspektive 2014-2020, kjer pa bo potrebno, verjetno v vsakem primeru, en del teh sredstev, če jih ne želimo zagotavljat iz državnega proračuna, kombinirati z naslednjo finančno perspektivo 2021-2027. </font><br>
<font size="4">Vsaj aktivnosti trenutno tečejo v tej smeri, ker veste, da je eden izmed mehanizmov izvajanja projektov na podlagi dogovora za razvoj regij, se je začel izvajati izjemoma pozno. Dogovor je bil podpisan šele leta 2017, se pravi 3 leta po začetku finančne perspektive, prve operacije pa so se začele podpisovat šele lansko leto, marca meseca. Se pravi, s šestletnim zamikom se ta dogovor izvaja in pa ima seveda posledice tudi pri tej dinamiki in pri temu, da v tem vmesnem času so nastale dodatne potrebe zaradi Covida in v temu je tudi razlog, da je vezava teh sredstev bistveno višja, kot je kazalo še pred letom dni in to je tudi razlog, da bo potrebno, v kolikor želimo zagotovit na koncu realizacijo v teh okvirih, kot so bili določeni za obdobje 2014-2020, en velik del tega »overcommitmenta« zagotavljat posledično iz perspektive 2021-2027.</font><br>
<font size="4">Zdaj, podpisanih pogodb oziroma potrjenih operacij je bilo do konec leta za 2 milijardi 700. Zdaj 30. aprila je ta znesek za 100 milijonov višji, 2 milijardi 800, toda tudi na tem področju ni velikega razkoraka, kar pomeni, da tistih težav, ki smo jih beležili še dobro leto dni nazaj, seveda ni več, zdaj so druge težave, zdaj je potrebno zagotovit, da bodo projekti, ki so bili pripravljeni za to finančno perspektivo, tudi izvedeni, kljub temu, da ne bo dovolj sredstev zanje v tej finančni perspektivi.</font><br>
<font size="4">Izplačanih sredstev je bilo do konec leta 2020 milijardo 567 milijonov. Tudi tukaj je konec aprila ta znesek za dobrih 100 milijonov višji</font><br>
<br>
<b><font size="4">7. TRAK: (TB) – 11.25</font></b><br>
<br>
<font size="4">	(nadaljevanje) in beležimo realizacijo nekje na nivoju milijarde 700 milijonov evrov.</font><br>
<font size="4">	Toliko glede tega. Seveda, realizacija po posameznih oseh in po posameznih skladih je različna, vse to imate predstavljeno v poročilu, v nobenem primeru pa realizacija sredstev iz perspektive 2014-2020 ni problematična oziroma, tako kot sem omenil uvodoma, večji problem predstavlja zdaj zagotavljanje sredstev za tiste projekte, ki so se pripravljali dolga leta in so prišli v izvedbeno fazo šele v letu 2020 oziroma 2021.</font><br>
<font size="4">	Pred nami je nova finančna perspektiva. Programiranje za to perspektivo teče. Normativni del naj bi bil na nivoju Evropskega parlamenta potrjen junija, kar pomeni, da bi lahko programske dokumente Evropska komisija obravnavala v drugi polovici oziroma do konec letošnjega leta, v začetku naslednjega, ne glede na to, kdaj bodo formalno ti dokumenti potrjeni, pa bomo na službi pripravili operacionalizacijo izvedbe na ta način, da bo mogoče prve razpise objavit in prve odločitve potrjevat že pred formalno potrditvijo teh dokumentov, tako, kot smo to storili v primeru pobude React, kjer veste, da gre za dopolnitev obstoječega operativnega programa, ki smo ga mi na odboru za spremljanje prestavili in potrdili že oktobra lani, pa do danes še ni formalno potrjen, naj bi bil do konec tega meseca.</font><br>
<font size="4">Vlada je zaradi tega 23. decembra lani sprejela odločitev, da se odločitve iz tega mehanizma izvajajo ne glede na potrditev in to tudi počnemo, je pa res, da smo doslej na SVRK dobili samo dve vlogi in sicer, za negovalno bolnišnico Ljubljana, kjer se kapacitete iz 30 povečujejo na 120, za preselitev pljučnega oddelka iz Slivniškega Pohorja v matično stavbo UKC-ja, kar bo omogočilo sprostitev objekta za ureditev prostorov za negovalno bolnišnico in na poti je, nekje, največji izmed projektov iz tega naslova, temeljita prenova UKC Ljubljana, v višini 50 milijonov evrov, kar naj bi se zgodilo v kratkem.</font><br>
<font size="4">Hvala lepa.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala ministru.</font><br>
<font size="4">Želi besedo kdo od vabljenih? (Da.)</font><br>
<font size="4">Ja, izvolite.</font><br>
<br>
<b><font size="4">MAG. SAŠA HEATH-DRUGOVIČ:</font></b><font size="4"> [Saša Heath-Drugovič, MOS]</font><br>
<font size="4">Želela bi podati povratne informacije o izvajanju mehanizma CTN za urbani razvoj. Moramo reči, da izvajanje teče izredno dobro. Rezultati so vidni že danes. Ravno včeraj smo imeli skupščino županov mestnih občin v Tehnološkem parku v Celju. Kar se tiče odločitev v podporo, jih imamo do danes 59, kar pomeni 75 % razpoložljivih sredstev. Vloge v obravnavi pomenijo še nadaljnjih 22 %, tako da, pričakujemo, da bomo imeli nekje do junija 84 odločitev o podpori. Ostanek denarja je le še 2 in pol procenta, to je 3 milijone in pol, zato se zadnja povabila pričakujejo junija. Tukaj bi želela omenit, da prva povabila za ta mehanizem so bila objavljena šele oktobra 2017. Posredniški organi in organ upravljanja se tu izredno trudijo, je pa jasno, da glede nastale situacije Covida, je prišlo do zamikov pri pregledovanju pri takšnih dodatnih obremenitvah, se tudi vedno zgodi, da je kadrov premalo in veste, da istočasno prihaja, kar je omenil minister, dogovor za razvoj regij in hkrati CTN, ampak verjamem, da bomo skupaj zadevo zmogli.</font><br>
<font size="4">Hvala lepa.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala.</font><br>
<font size="4">Odpiram razpravo poslank in poslancev.</font><br>
<font size="4">Prvi se je k razpravi prijavil poslanec gospod Černigoj.</font><br>
<br>
<b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo.</font><br>
<font size="4">Spoštovani minister, kolegice in kolegi!</font><br>
<font size="4">Moja prvotna razprava, bom se najprej navezal na praznovanje, dan 9. maja, Dan Evrope. Jaz bi mogoče samo to rekel, da že ustanovitelji Evrope so vedeli, da projekt Evropska unija ne bo enostaven in hiter. V deklaracijo, naj samo spomnim, da v deklaracijo je gospod Robert Šuman, praoče Evropske unije, zapisal, »Evropa ne bo nastala naenkrat ali v skladu z enotnim načrtom. Gradila se bo s pomočjo konkretnih dosežkov, ki bodo najprej oblikovali dejansko solidarnost.«</font><br>
<br>
<b><font size="4">8. TRAK: (TB) – 11.30</font></b><br>
<br>
<font size="4">	(nadaljevanje) Jaz se s temi besedami popolnoma strinjam in mislim, da imamo na teh besedah še veliko za postoriti. Kar se pa tiča poročila o izvajanju evropske kohezijske politike za leto 2014-2020 za obdobje od januarja 2014 do konca decembra 2020, jaz se tukaj ministru iskreno zahvaljujem za vašo predstavitev, podpiram vaše predloge, kako bi zadevo tudi izboljšali, ker sem zmeraj mnenja, da na tem področju je še veliko prostora za izboljšanje. Jaz verjamem, da izzivov je v prihodnosti še veliko in verjamem, da boste vi, kot minister, pa vaša ekipa, kos tem izzivom.</font><br>
<font size="4">	Hvala  za besedo.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Černigoj.</font><br>
<font size="4">Naslednji ima besedo dr. Trček, pripravi se naj mag. Rajh.</font><br>
<br>
<b><font size="4">DR. FRANC TRČEK (PS SD): </font></b><font size="4">Ja, hvala za besedo.</font><br>
<font size="4">Rad bi bil optimističen, kot kolega pred mano, ampak žal ne morem bit v takšni meri. Zdaj seveda, teh nekih poročil sem se, koliko, v šestih letih pa tri četrt, že kar nekaj nagledal. Prvo gre seveda za vprašanja »obličnosti« teh poročil. Z mojega stališča to ravno niso poročila ali pa tudi, to leti na vse tri vlade, od kdaj sem poslanec, od Cerarjeve naprej, to je v bistvu bolj skupek nekih finančnih tokov, če se tako izrazim in mi se niti nekako v razpravah ne prebijemo do vsebine. Zame bi to bilo poročilo, ali veste, ne vem, da odprem 13. stran, pa imamo prednostne osi, kaj so napredki po prednostnih oseh, koliko delovnih mest to zagotavlja, kako je to srednjeročno na tako imenovane glavne ekonomske indikatorje, začenši od BDP-ja, kako to vpliva na enakomernejši regionalni razvoj, ker imamo še vedno nekje zapisano. Pa ne leti to samo na to Vlado, leti sploh na naš odnos. Govorim o politiki v ožjem smislu, do tega področja. </font><br>
<font size="4">Zdaj, ne morem bit optimističen tudi glede programiranja naslednje perspektive, pa smo že imel debate in o perspektivi in o okrevalnem načrtu. Dejstvo je, da so različne države ubrale tu različne taktike, ene z več javne razprave, druge manj. Kaka sosednja država celo, kot jaz to rečem v ljudskem jeziku, žegnanjem, skozi oba domova njihove parlamentarnosti, to so neka dejstva. Veseli me, da so vsaj, kot je povedala poročevalka, vmesne občine se nekako bolj žal od nacionalne ravni naučile delat te zadeve, kajne in to bolj delajo, ta sektor je kadrovsko še vedno podhranjen. Že to samo ministrstvo, brez listnice, pove dosti o tem in potem, ne vem, si naberem časopise zjutraj in kaj je prva novica, kako se gospod minister kregate z vašo sodelavko, ker je sočasno ona še predsednica Bošnjaške kulturne zveze Slovenije. Mislim, tega, ne vem kaj, zdaj državni uradnik bi moral bit malikovalec katerekoli vlade, kar v bistvu ni res.</font><br>
<font size="4">Tu se nam postavlja tudi vprašanje, če povem v preprostem jeziku, ob kadrovski podhranjenosti, koliko še vleči to staro perspektivo in kako jo prerezat, ker sva se prej pogovarjala s kolegico in seveda zavedat se tega, da bo nova perspektiva, pa v najboljšem smislu, zamujala kako leto pa pol, kajne. Tu nekje, verjetno, eno leto bomo imel že tako in tako nekega zamika in v celi zgodbi jaz vidim premalo tega, da rečem, da bojo milijarde, delale milijarde, če že nismo sposobni, da bi milijoni delali milijarde. Jaz to nekako premalo vidim, kajne, pa sem bil kritičen tudi do tistega našega alternativnega razreza programiranja koalicije KUL, ker ste vedno takoj v SDS zagrabili, ne da bi sploh razumel, kaj hočem povedat. Nekako se mi zdi, da se slovenska politika zadnjih 30 let, od kdaj(?) smo samostojni, v preveliki meri krega med seboj zgolj,</font><br>
<br>
<b><font size="4">9. TRAK: (TB) – 11.35</font></b><br>
<br>
<font size="4">	(nadaljevanje) kako bomo razdeljeval, na račun tega, da bi mislili, kaj in kako bomo nekaj producirali.</font><br>
<font size="4">	Zdaj tudi napoved zadnje davčne reforme, to, kar zadnje 2, 3 dni govori gospod Šircelj, kaže, da sedanja oblast, pa verjetno tudi kaka pred njo, ne razume ravno, kaj generira konkurenčnost v 21. stoletju. Veste, ker s temi davčnimi reformami ob že tako odpiranju proračunskih škarij(?), ob tako zadolževanju, bomo verjetno ena od bolj revnih OECD držav, ne pa to, kar se v bistvu napoveduje. </font><br>
<font size="4">	Na tej točki bi se ustavil. Imam seveda kar dosti razgovorov, pogovorov, glede te tematike. Ne glede, kako se bo menjala oblast in upam, da se bo, v doglednem času, je seveda potrebno to, kar tulim že sedmo leto, grupirat ekipe, ljudi, ki so se izučile delat, to kar rečemo, evropsko perspektivo, ne bom zdaj šel po posameznih vseh skladih in tako naprej in seveda, dosti bolj poglobljeno mislit to, kar se v nekem jeziku, ki ga vsi razumemo, imenuje multiplikator. Tega jaz tu ne vidim, ali veste, in tudi ta delitev tako imenovane, mehke, ne mehke vsebine, meni se zdi to umetna delitev. Veste, to je potem neka delitev, ki se jo pri nas kupi in kot se reče, da lokalne volitve dobiš na asfaltu. Ali pa imamo, ne vem, minister za okolje in prostor, ki je bolj minister za betoniranje, če sem malo nevljuden, ampak ne pretirano.</font><br>
<font size="4">Se mi zdi, da bo končno potrebno začet mislit, kaj so neke vsebine, ki jih z neko infrastrukturo hočemo dosegat. Dobro, na področju slovenskega javnega zdravstva je to dokaj jasno, ker se je 40 let malo pozabilo na to, pa 20 let se ni mislilo, da bo treba infrastrukturo času prilagodit, na številnih drugih področjih pa nekako tega premisleka, v bistvu ni in posledično dobimo, kaj, posledično dobimo prej, skozi »cost benefit«, povišane stroške na račun vzdrževanja in amortizacije, kot pa neki sur plus, ki nam bi se nazadnje moral tudi kazat v vseh štirih pa pol, petih, če govorim tudi o teh, javnih blagajnah.</font><br>
<font size="4">Toliko na kratko, hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala dr. Trčku za razpravo.</font><br>
<font size="4">Besedo ima mag. Rajh, pripravi naj se gospa poslanka Škrinjar.</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Hvala lepa.</font><br>
<font size="4">Spoštovani minister, vabljeni gostje, kolegica poslanka in kolegi poslanci, lep pozdrav tudi v mojem imenu!</font><br>
<font size="4">Moji predgovorniki so odprli kar številna vprašanja in teme, na katere v bistvu tudi prisegajo, ta odbor in tudi pristojnost tega ministrstva. Jaz bom najprej povedal, da sem vesel, da naj v bistvu ministrstvo nadaljuje z dobrim črpanjem teh sredstev in da tudi to je en dokaz, da ta, v bistvu, da težave, ki so prej bile, da jih ni več, da računalniški program deluje in da daje zanesljive podatke in da v bistvu, da delo prejšnjih ekip v bistvu omogoča, da tudi vi delate relativno dobro in brez teh nekih zastojev.</font><br>
<font size="4">Seveda je ta epidemija Covid postavila številna vprašanja, številne nove izzive, nekako jih tudi vi poskušate naslovit. Navezal bi se tu, tudi na mojega poslanskega kolega, dr. Trčka, ki je govoril v bistvu o razkoraku med prihodki in odhodki javnih financ. V tem smislu bi tudi izpostavil ta »overcommitment«. Torej, mi vemo, da ukrepi Vlade grejo v smer, </font><br>
<br>
<b><font size="4">10. TRAK: (TB) – 11.40</font></b><br>
<br>
<font size="4">	(nadaljevanje) da se prihodki v davčno blagajno z nižanjem davkov in davčnimi odpustki nižajo, hkrati se višajo odhodki in če mi tega »overcommitmenta«, ki lahko znaša celo 115 % ne bomo mogli pokrit z nove finančne perspektive, potem pomeni, da je to preprosto obveznost proračuna. Glede na to, da se očitno prihodki proračuna manjšajo, nižajo, potem je vprašanje, na podlagi katerih sredstev, bomo ta »overcommitment« pokrili. Seveda, lahko rečemo, imamo, bom rekel, povratna evropska sredstva, ki še niso alocirana, ampak treba je povedat, da morajo biti tudi za porabo, za pridobitev povratnih evropskih sredstev, torej govorimo o posojilih, izpolnjeni pogoji in moramo pogledat, da so ti projekti, ki bodo v tem »overcommitmentu«, skladni z določili, bodisi pogojev za pridobitev posojil, bodisi skladni z politiko nove finančne perspektive in mogoče bi vas v tem kontekstu vprašal, ali so, želel dobit odgovor, ali so ti projekti, ki jih dajete zdaj v »overcommitment«, skladni z zahtevami financiranja nove, torej, finančne perspektive ali so morebiti celo vključeni v novi finančni perspektivi, ker če niso, potem ne moremo govorit, da bodo plačani iz nove finančne perspektive. Torej, en konkreten odgovor na to, iz katerega dela denarja bodo ti projekti, ki sedaj niso finančno pokriti, sami ste to izpostavili kot eno tveganje ali pa, bom rekel, kot še nerešen odgovor, v primeru, da ne bomo, bom rekel, v drugem sklopu evropskega financiranja, dobili tudi, bom rekel, ta denar pri razporejanju tistih držav, ki tega niso v stanju porabit. To je en sklop vprašanj.</font><br>
<font size="4">	Drugi sklop vprašanj se seveda nanaša na, ker zdaj govorimo o aktualnih zadevah, ne govorimo o novih, jaz si ne želim, v tem smislu, na prihodnost naslonit, me pa zanima, ali je zaradi epidemije Covid, to mogoče tudi ni sicer čisto odgovorno z vašega ministrstva, ampak, ali so, bom rekel, ministrstva, druga ministrstva, ali je opažen kak zamik izvajanja projektov pri drugih ministrstvih, ki potem »posledno« vpliva na črpanje vaših sredstev. Vi ste v bistvu zdaj povedali, da so praktično vsa sredstva dodeljena, razdeljena, da je za veliko večino projektov pridobljeno tudi gradbeno dovoljenje, da se pripravljajo razpisi, zdaj pa, ali v bistvu od te faze dalje, ali vsi projekti potekajo skladno z načrtom?</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.	</font><br>
<font size="4">	Besedo dajem poslanki gospe Škrinjar.</font><br>
<br>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa.</font><br>
<font size="4">	Prav lepo je slišati stavke o tem, kako končno poteka črpanje evropskih sredstev hitro, v nasprotju z mnogimi leti poprej, ko smo poslušali, kako pravzaprav ne bo moč počrpati vsega, če ne bo primerne intenzitete. Vse pohvale, gospod minister, predvsem pa zahvala v imenu Ljubljančank in Ljubljančanov, za negovalno bolnišnico. To je Ljubljana potrebovala. To Ljubljana izjemno potrebuje in bo seveda s tem oplemenitena. Nedvomno gre tudi še za druge investicije v tem okolju, hkrati pa bi povedala, da me pravzaprav ne skrbi zaradi tako imenovanega »overcommitmenta«, torej preseganja načrtovane vsote sredstev, ki bi jo utegnil pokriti domači proračun, če se ne bo seveda ustrezno zložilo naslednje perspektive, menim,</font><br>
<br>
<b><font size="4">11. TRAK: (TB) – 11.45</font></b><br>
<br>
<font size="4">	(nadaljevanje) do tega ne bo prišlo, da se bo seveda to pokrilo, sedanja in bodoča perspektiva, vsekakor pa menim, da ob načrtovanih investicijah in izpeljanih investicijah, lahko pričakujemo ustrezno gospodarsko rast, ki bo potem tudi generirala določene efekte, ob tem, da bo seveda moč zagotoviti ta dodatna sredstva.</font><br>
<font size="4">Lahko smo veseli tega, da se Slovenija pospešeno razvija in zato še enkrat stališča, bi rekla, konkretnih volivk in volivcev, hvala lepa in zahvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegici Škrinjar.</font><br>
<font size="4">Besedo bi pa zdaj predal ministru Černaču.</font><br>
<br>
<b><font size="4">ZVONKO ČERNAČ:</font></b><font size="4"> Hvala še enkrat za besedo, predsednik.</font><br>
<font size="4">Hvala tudi za podporo poslancu Černigoju in poslanki Mojci Škrinjar.</font><br>
<font size="4">Glede tega, kar je izpostavil poslanec Rajh, recimo, glede »overcommitmenta«, je potrebno povedat, da v perspektivi 2007-2013 je »overcommitment« znašal 116,4 odstotka. Na koncu je bila realizacija 104,8 odstotka. Res pa je, da je moj pristop drugačen, zaradi tega moram pošteno povedat, da sem se jaz tega »overcommitmenta« na nek način bal, ker aktivnosti, ki smo jih sprejeli, govorijo o tem, da bomo bistveno več realizirali na koncu, do leta 2023, kot je bilo to v perspektivi 2007-2013 in zaradi tega je velika nevarnost, da bo ta »overcommitment« več, kot 104,8 odstotka, kot je bilo to v perspektivi 2007-2013 in iz tega razloga, seveda, bomo en del projektov, ki po vsebini sodijo v perspektivo 2021-2027, v najkrajšem času začeli kombinirat z temi viri sredstev. </font><br>
<font size="4">Torej, nobene bojazni ni, da bi zaradi tega, ker ne zaustavljamo projektov, ki so se pripravljali leta in leta, da bi bile finance zaradi tega ogrožene. V največji meri bomo seveda izkoristili sredstva, nepovratna sredstva Evropske unije in v najmanjši meri sredstva državnega proračuna in kredite. In tukaj moram reči, da me čudijo razprave, ki sem jih poslušal zadnje tedne v povezavi z RRF-jem, kjer na eni strani opozicija, predvsem SD, govori o tem, kako se ta Vlada pretirano zadolžuje in veča razkorak, na drugi strani nas pa kritizira, ker ne dostopamo do posojilnih sredstev, do celote, do 3,2 milijarde iz RRF-ja, ne vemo ne pod kakimi pogoji, ne pod kakim načinom, ne s kakšno administrativno obremenitvijo bodo ta sredstva na voljo. To je malo shizofrenična situacija zame, oprostite.</font><br>
<font size="4">Na eni strani kritizirate poceni zadolževanje po negativni obrestni meri, ker ima trenutna Slovenija izjemno ugodno bonitetno oceno in dostopa izjemno lahko in enostavno do teh finančnih trgov in do poceni virov, na drugi strani pa kritizirate, ker se ne bomo zadolžili pod neznanimi pogoji, kar se bomo še vedno lahko, ker imamo za to čas do avgusta 2023 in ena normalna opozicija, oprostite, odgovorna, bi ta pristop, ki smo ga ubrali, ki ga je ubrala tudi Portugalska in Španija, podprla, tudi zaradi tega, če bi kdaj računala, da pride na oblast, ker ne vem, kdo bo na oblasti po maju prihodnje leto in tam imate pač »buffer« iz katerega boste lahko vaše projekte, če boste na oblasti, izvajali. </font><br>
<font size="4">Tako da, jaz moram reči, da te logike in tega pristopa res ne razumem, še posebej ne, ker to poslušam tudi iz ust nekaterih vaših, v narekovaju, renomiranih ekonomistov. Torej, odgovornost je prva beseda, pri dostopu do sredstev in pri načrtovanju porabe teh sredstev in te odgovornosti, oprostite, v času vaših vlad, ni bilo toliko zaslediti, kot bi jo bilo potrebno. Ker drugače mi povejte, kako je mogoče, da so se 2017 podpisovali dogovori, v katerih je bilo za pol milijarde evrov sredstev in so se začeli operativno izvajat šele lani, s prihodov nove Vlade in kako naj zdaj, recimo, primer kolesarske povezave širom po državi, ker ste »zmotivirali« župane, da so se zagnali v te projekte, silno zahtevne zaradi načina in pristopa, kjer bi bilo treba po moje malo drugače te stvari postavit, ne pa vse »poasfaltirat« in »zbetonirat«, kot vi pravite, kako zdaj tem županom reči, glejte, 70 milijonov je pa zdaj zmanjkalo, ker je bilo teh projektov za 130 milijonov, do lani marca je bil pa odobren en ali pa dva.</font><br>
<font size="4">Zdaj pa jih je še za cca 70, 80 milijonov in seveda, glede na, iz te finančne perspektive in glede na težave, ki smo jih imeli še dobro leto dni nazaj, veste, da smo bili dejansko v problemih, ali bomo uspeli ta sredstva sploh zavezat ali ne, je bilo potrebno stvari pospešiti, tam, kjer so bile zrele za izvedbo.</font><br>
<br>
<b><font size="4">12. TRAK: (TB) – 11.50</font></b><br>
<br>
<font size="4">	(nadaljevanje) In zrele niso bile tam, kjer so se toliko let pripravljale. </font><br>
<font size="4">Zaradi tega sem jaz povedal, da se je mehanizem, dogovor za razvoj regij, izkazal za administrativno zapletenega, birokratskega, neustreznega, vendar, kot slišim, župani so drugačnega mnenja in jaz nimam s tem nobenih težav. Tako, kot je bil v tej perspektivi izvajan, se morajo zavedat, da bodo dogovori v najboljšem primeru očitno podpisani 3 leta po začetku, torej leta 2024 in začela se bo izvedba proti koncu perspektive 2026. Če to nekaterim v tej državi ustreza, jaz nimam s tem nobenih težav, ampak, ponovila se bo situacija, kot jo imamo v tej perspektivi in naš predlog je bil kvote / nerazumljivo/ ravni, razpisi preko ministrstev, dostopanje neposredno do sredstev na podlagi dveh odpiranj letno. In ne bi bilo nobenih težav, poraba bi bila normalna in nobenih težav tudi z »overcommitmentom« ne bi bilo, ker bi zadnje leto izvajanja 2007 naredili scan situacije in ostanke razpisali na nacionalnem nivoju in potem bi imeli še 2 leti časa, do konec 2029, da se ta sredstva porabijo.</font><br>
<font size="4">Ta način, kot smo mu bili priča v zadnjih dveh perspektivah, pa nas pripelje v situacijo, ko tik pred iztekom, zadnja leta pred iztekom perspektive, je potrebno hitet, je potrebno na hitro pripravljat stvari, zaradi tega se dogajajo neprimerni projekti in tako naprej. Tako da, za naprej, kar se mene osebno tiče, žal pa to ni v moji moči, ker veste, da je regionalna politika stvar nekega drugega ministrstva, je zadeva zelo jasna. Kako in na kakšen način jo izvajat. Torej, še enkrat, kolega oziroma poslanec Rajh, tukaj ni nobene bojazni – tukaj ni nobene bojazni – mi se zavedamo te odgovornosti in s tem, kar je bilo narejeno, se pravi, z omogočanjem 15 procentnega povečanja pri odločitvah o podpori, želimo na eni strani v celoti počrpat vsa sredstva iz sedanje finančne perspektive in na drugi strani omogočit, da se bodo izvajali tudi tisti projekti, ki se sicer zaradi tega, ker smo pospešili aktivnosti, ne bi izvajali in jih bomo prenesli v naslednjo finančno perspektivo.</font><br>
<font size="4">Nobenega dvoma pa seveda ni, da so recimo primer kolesarski projekti, taki, ki sodijo v celoti v naslednjo finančno perspektivo in seveda tudi številni drugi, ki so v sedanji finančni perspektivi. Saj, kaj bistveno se zadeve ne spreminjajo. Namesto 11 ciljev, jih je zdaj 5, ampak, po vsebini je pa še vedno poudarek v tem, bom rekel, doseganja tako imenovanih zelenih in digitalnih ciljev, v največji meri, podpora raziskavam, razvoju, inovacijam in tako naprej. In ta del je tisti, ki ga nameravamo prenesti, v največji meri, v naslednje obdobje. </font><br>
<font size="4">Tudi ne bo takega zamika v tej perspektivi, kot je bil v 2014-2020. Vi veste, da je bila perspektiva 2014-2020 potrjena šele konec leta 2015 in da so bila prva izplačila šele v letu 2016. To pomeni, da če to apliciram na sedanjo finančno perspektivo, bi bila prva izplačila v letu 2023. To se ne bo zgodilo. Prvič zaradi teh razlogov, ki sem jih prej omenil, ker bodo nekatera izplačila že za projekte, ki so že zdaj na mizi in drugič zaradi tega, ker bo najkasneje drugo leto spomladi ta perspektiva operativna. </font><br>
<font size="4">Tako da, v vsakem primeru bodo prva izplačila v letu 2022. Tukaj odgovarjam tudi poslancu Trčku, ki je na to temo opozoril in ni nobene bojazni, da bi naslednja perspektiva zamujala. Zdaj, še nekaj drugega moram povedat. Tudi administrativno tehnična finančna sposobnost, če želite, te države in celotnega aparata, glede na vse mehanizme, ki se nam zdaj iztekajo, letos in naslednje leto, je taka, da je potrebno, bom rekel, nekatere stvari, tudi če bi jih bili sposobni prej izvajat, premaknit naprej, iz naslednje perspektive, ker vi veste, da imamo RRF, da imamo sedanjo perspektivo, da imamo React in React mora bit v večini narejen letos, naslednje leto. </font><br>
<font size="4">Zaradi tega tudi po tej plati bi bilo neprimerno, da bi se večji del perspektive 2021-2027, začel izvajat prihodnje leto in bo večji del začel v letu 2023, v 2022 pa predvsem tisti projekti, ki bi sicer zajedali obstoječo finančno perspektivo. Tako da, tukaj bojazni za neke zaostanke ni. </font><br>
<font size="4">Zdaj, glede prihodkov državnega proračuna, poslanec Rajh, ki se nižajo, glede na stanje, v katerem je bila Evropa, svet, ta država, zadnje leto dni je seveda tu posledica tega stanja,</font><br>
<br>
<b><font size="4">13. TRAK: (TB) – 11.55</font></b><br>
<br>
<font size="4">	(nadaljevanje) ampak, glede na vse ukrepe, ki so bili sprejeti glede na aktivnosti, ki potekajo in glede na napovedi, ne samo naše interne, ampak tudi mednarodne, za Slovenijo, sem jaz prepričan, da bo že v letošnjem letu ta proračun beležil porast, v naslednjem pa izrazito. Vi veste, da je Slovenija med državami, v kateri je v lanskem letu bila prepoznana največja aktivnost na področju gospodarstva, ki nekako generira tudi vse ostale sektorje in da je Slovenija v lanskem letu beležila 18,4 odstotno porast v tem sektorju in nekaj podobnega se kaže v letošnjem letu, seveda, v kolikor bodo te razmere se »znormalizirale« in kot kaže, glede na vse ukrepe, ki jih sprejema Evropska komisija in vsi ostali, naj bi se do poletja »znormalizirane«. Se pravi, v kolikor se bo ta pretok ljudi, kapitala, blaga, ponovno vzpostavil, od poletja naprej, mislim, da bodo tudi to razmere, ki bodo lahko omogočile hitrejšo gospodarsko rast in s tem večji priliv v proračun.</font><br>
<font size="4">	In zdaj tukaj se navezujem na ta del, ki sta ga izpostavila oba poslanca, tudi poslanec Trček, glede davčne reforme. To, kar poslanec Trček govori, je računovodsko gledanje. To je gledanje, recimo, nekega uradnika na Ministrstvu za finance. Tako gledanje smo recimo poslušali od ene uradnice, ko sem bil jaz še v parlamentu nekaj let nazaj, kjer je ugotovila, da če bomo zmanjšali trošarine na nafto, da bo pač prišlo manj v proračun in so se tiste trošarine povečale. Kaj se je zgodilo? Vsi ti, ki hodijo čez Slovenijo, niso več »tankali« v Sloveniji in trošarine so se znižale v proračun in čez dva meseca je gospa prišla v Državni zbor in povedala, da so napačno ocenili. S tem, ko so povišali trošarine, je bilo manj prilivov, kot bi jih bilo, če bi jih znižali, ker bi jih potem vsi pri nas »tankali«, če poenostavim. </font><br>
<font size="4">In nekaj podobnega je pri davkih. Glejte, če ljudje, primer, ne vem, davek od oddaje premoženja v najem. Mislim, da je 27,5 odstoten, trenutno in se znižuje na 15 % oziroma na 13,5 z reformo. Če ljudje čutijo, da je ta država preveč požrešna, če čutijo, da je ta obremenitev nepravična, potem se bodo izogibali plačevanju takim obremenitvam. Se pravi, razmerje mora bit vedno vzpostavljeno na taki osnovi, da se vzpostavi »fer« odnos, med državo in tistim, ki davke plačuje. Seveda pa tudi kontrolni mehanizem na drugi strani. Eno in drugo morajo bit. Torej, če se bodo davki znižali in bodo ljudje to razumeli kot normalno državljansko obveznost, zaradi tega, da država funkcionira in na drugi strani, vsaj v prvi fazi, tudi kontrolni mehanizmi povečali in kazni, v tem primeru, konkretno, če govorimo, črn najem, potem sem jaz trdno prepričan, da kljub manjšim davkom se bodo prilivi povečali, se bodo povečali, ker mene ne bo noben prepričal, da trenutno ni več kot polovice oddaje na črno. V tem je problem, in zaradi tega davčna reforma mora nekako prinesti ravnovesje med enim in drugim.</font><br>
<font size="4">Naslednji primer. V tej noveli Zakona o dohodnini se predvideva zmanjšanje davčne osnove za tiste, ki so mlajši od 29 let, pa za starejše od 55 let oziroma še dodatno za tiste, ki so mlajši od 25 let. Se pravi, da se vzpodbudi, pa tiste, ki so deficitarni, da se vzpodbudi delodajalce, da zaposlujejo mlade ljudi in s to 55 odstotno oprostitvijo oziroma 55 odstotno, »zmotivira«, da ti mladi ljudje potem tudi ostanejo v naši državi, ker so, drugače v državah okrog nas, posebno v deficitarnih poklicih, bistveno bolje plačani, kot pri nas in to mislim, da je pravi korak. Trenutno pa veste, da imamo nek model, »kvazi« socialističen, po moje, projekt Zaposli me Zavoda za zaposlovanje, kjer iz Evropskega socialnega sklada namenjamo v tej perspektivi 127 milijonov evrov, kjer vsak delodajalec dobi za katerega koli brezposelnega, ali je deficitaren ali ne, 208 evrov mesečno, za 2 leti. </font><br>
<font size="4">Zdaj mi pa povejte, ali je to mehanizem za vzpodbujanje? Po moje ni. To pač poberejo kot nek dodatek in to je to, ampak od tega, oprostite, ne neke velike dodane vrednosti. Teoretično je, kajne, zaradi tega, ker če gremo zdaj pogledat kazalce, dejansko, toliko 10 tisoč delodajalcev je to subvencijo pobralo in dosegli smo cilje in to je to. Dosegli smo formalno cilje, nismo pa dosegli vsebinskih ciljev. Nismo dosegli vsebinskih ciljev v tem delu, da bi zaposlili in primerno plačali ljudi,</font><br>
<br>
<b><font size="4">14. TRAK: (TB) – 12.00</font></b><br>
<br>
<font size="4">	(nadaljevanje) ki so trenutno neprimerno plačani in kjer je večje povpraševanje, kot je izobraženih ljudi v tej državi. Ali pa je večje povpraševanje zaradi tega, ker ti ljudje dobijo službi v državah okrog nas ali pa še kjer drugje. </font><br>
<font size="4">In zaradi tega je potrebno to davčno reformo, prvi korak, bom rekel, te davčne reforme, gledat v tej luči, ne v računovodskem smislu, ampak širše in nekaj podobnega je tudi na vseh ostalih področjih, če govorimo o temu Skladu za okrevanje in načrtu za okrevanje, ni bistven del milijarda 777 milijonov, oprostite. Bistven del so spremembe, ker če teh sprememb in reform ne bo, potem nam nobene milijarde nič ne pomaga. Mi imamo lahko zlate bolnice, vse urejeno, če ni kadra v njih, ki bi nudil storitve ljudem, da ne bodo čakali na te storitve, nismo naredili nič in nekaj podobnega je v drugih inštitucijah. In zaradi tega mislim, da je prav, da te stvari gledamo na tak način, ker samo preko te širine, po moje, lahko sprejemamo potem prave odločitve.</font><br>
<font size="4">Vsi ti dokumenti, ki se nastajajo, ki so nastajali, ki so sprejeti, so javno objavljeni. Tudi ta proces programiranja za naprej, partnerski sporazum, je objavljen na spletnih straneh, dialog poteka. Zdaj v teh razmerah malo oteženo, zaradi tega, ker ni mogoče izvajat neposredne komunikacije in je več ali manj virtualna, ampak ne glede na to, kdor želi karkoli povedat, karkoli prispevat, dat kakršenkoli prispevek, je seveda dobrodošel. Je pa seveda treba se zavedat, da je prispevkov sicer ogromno, ogromno jih je na neki načelni ravni, zelo malo konkretnih in niso vsi, ki so dobri, kajne. Če gre za prispevke, ki nas odmikajo od tistega, kar naj bi to državo premaknilo med najbolj napredne države v prihodnje, potem seveda jih je težko upoštevat.</font><br>
<font size="4">Glede »obličnosti«, tukaj, moram reči, da je to poročilo malo drugače narejeno, kot so bila vsa predhodna poročila, se pa strinjam, da bi po vsebini moralo bit, seveda, za naprej drugačno in to z naslednjo perspektivo bomo tudi vzpostavili, ni pa to odvisno samo od SVRK-a, SVRK je tukaj samo koordinacijski organ in tukaj je seveda največja teža na izvajalcih oziroma na posredniških organih, to so pa ministrstva, ker treba je pošteno povedat, da naloga SVRK-a po vsebini, je nikakršna, SVRK je koordinacijski organ, ki skrbi, da se ta sredstva, tako kot so bila potrjena, tudi nekako dodeljujejo in izvajajo, vsebina, seveda, je pa na posameznih ministrstvih in kar se tiča CTN-ja mesta, na nivoju mestnih občin. Tako da, za naprej, sprejemam to pobudo poslanca Trčka kot dobronamerno in za perspektivo 2021-2027 gotovo bo potrebno poročila po vsebini pripravljat na tak način, da bodo sproti vidni cilji, ki naj bi jih dosegli skozi operacije, ki se bodo izvajale in kjer bo seveda sredstev, skupaj z nacionalnim prispevkom, bistveno več, kot v načrtu za okrevanje in odpornost, v VFO 2021-2027 je evropskega denarja približno 3 milijarde 200 in skupaj z nacionalnim prispevkom, bo teh sredstev okrog 4 milijarde evrov. Tako da, gre za znatna sredstva in zaradi tega je tudi prav, da parlament, kot telo, v katerem sedite predstavniki ljudi, je tekoče seznanjen s cilji, ki se s tem denarjem dosegajo. Se pa dosegajo cilji tudi sedaj, v tej perspektivi, tako, kot so bili v zavezah, ki so bile dane ob potrditvi programa tudi potrjene. Vprašanje pa je, če so ti cilji tisti, ki so pravi. Jaz mislim, da marsikateri od njih ne, zaradi tega, ker če bi vse bilo prav, verjetno, da se ta indeks razvojne neenakosti ne bi povečeval med posameznimi območji v tej državi, ampak bi se zmanjševal.</font><br>
<font size="4">Zdaj, da MOP skrbi za betoniranje, kajne, minister Vizjak je bil omenjen s strani poslanca Trčka. Težko bi se jaz s tem strinjal. Pred kratkim sem dobil na mizo podpis neke operacije, mislim, da preko 2 milijona pa pol evrov za nek, bi rekel, naravovarstveni projekt, poenostavljeno povedano, oprostite, gre za to, da bomo plačevali v enem delu ljudem, da pravilno kosijo travo in malo počakajo zaradi živali in vsega ostalega, vse, kar so kmetje z zdravo razumsko logiko že v preteklosti počeli. Ampak pač, projekt je bil pred mojim prihodom prepoznam kot primeren, trije so taki v tej državi. Jaz, ko sem prišel, ko je bila kriza Covid, sem jih želel malo »zracionalizirat«.</font><br>
<br>
<b><font size="4">15. TRAK: (TB) – 12.05</font></b><br>
<br>
<font size="4">	(nadaljevanje) Bil sem uspešen v odstotkih 5 do 10, mogoče, ampak, da skrbi minister Vizjak za betoniranje, s tem se ne morem strinjat. Ministrstvo za okolje še kako skrbi za ohranjanje narave in za preprečevanje škod, tam, kjer so se pa v preteklostih res dogajale. Dajte mi povedat, kako je mogoče, da ob vsej tej skrbi za vode v preteklosti, o kateri vi govorite, so se betonske zgradbe ob rekah zgradile pa vile. Kako je to mogoče, če je bila tako zaščitena narava in vse ostalo? Torej vode ni mogoče ščiti, oprostite, z referendumom, ampak z konkretnimi akcijami in to so ukrepi, ki govorijo o tem, da je potrebno omrežje čistilnih naprav na območju celotne države izpeljat do konca, tudi tam, kjer gre za manjše sisteme in vodovode prenovit tam, kjer niso prenovljeni, tudi kjer gre za manjše sisteme. S tem bomo ščitili vodo. Z nekimi načelnimi opredelitvami in zapisom v Ustavo zelo težko. In tako mislim, da je prava usmeritev in tako minister Vizjak dela.</font><br>
<font size="4">	Poslanec Trček je omenil še, da se jaz prepiram z eno od zaposlenih. Jaz se z nikomer ne prepiram. Ni v moji navadi, da bi se s komerkoli prepiral. Gospa Jasminka Dedić, ki je kandidirala na listi stranke, na listi katere ste vi, poslanec Trček, prišel v parlament 2018, leta 2014 za Evropski parlament, je 26. aprila na enem spletnem portalu objavila nek intervju, v katerem je kot državna uslužbenka, ki je v službi države Republike Slovenije blatila Slovenijo, kar je… in ustvarjala napetost med Slovenci in Bošnjaki, s tistim, kar je tam povedala, ker je govorila o tem, če pod črto, v enem stavku povem, kaj je »point« tistega članka, da Slovenci Bošnjake smatrajo samo kot poceni delovno silo. To je bilo tam zapisano. Državljanka Republike Slovenije, državna uslužbenka, v službi države, kajti delodajalec je v tem primeru Republika Slovenija. To ne gre. Iz več razlogov to ne gre. Prvič zaradi tega, ker z manipulacijami in lažmi ustvarja konflikt med dvema narodoma, ki ga nikoli ni bilo.</font><br>
<font size="4">	Slovenci smo v preteklosti z odprtimi rokami sprejeli vse tiste, ki so imeli težave v svoji državi zaradi vojne in vsega ostalega. Tudi družina te gospe je prišla v osemdesetih letih v Slovenijo, ker je v tej državi videla boljšo prihodnost, kot v svoji državi in jo je tukaj tudi dobila. Delo, otroci so se izšolali, dobili so stanovanja, imajo delo. Gospa ni slabo plačana. Je v 49. oziroma v kratkem v 51. plačnem razredu, to pomeni 3 tisoč evrov plače. Zdaj mi pa povejte, ali je to normalno, da nekdo, ki je v službi te države, javno govori čez državo, ki ji je omogočila njeno boljšo prihodnost, kot v državi, kjer je živela prej. To ne gre, to ne gre in zaradi tega je treba to javno povedat. Ne gre za noben prepir, gre za to, da moramo vsi, ki delamo v tej državi in ki delamo za to državo, se zavedati lojalnosti do te države in predvsem, v tem primeru, ker gre za drugo narodnost, ne smemo po nepotrebnem javno vzbujat nestrpnosti med različnimi narodi, kar je tukaj še hujše. In, če so se dogajala v preteklosti in mogoče se dogajajo še danes, izkoriščanja posameznih delavcev, ki prihajajo iz drugih držav ali pa republik, se to ne dogaja preko Slovencev, oprostite, dogajalo se je in če se še dogaja, se dogaja preko gazd, ampak gazde v tem primeru niso Slovenci.</font><br>
<font size="4">	Toliko glede tega, jaz se pa seveda z nikomer ne prepiram, sem pa v službi te države in pričakuje se, da vsi državni uslužbenci, ki so v službi te države, so tej državi lojalni in da javno ne izražajo manipulacij, laži in misli, ki razpihujejo nestrpnost ali med državljani Republike Slovenije ali med posameznimi narodi.</font><br>
<font size="4">	Toliko glede tega, mislim, da sem odgovoril na vsa vprašanja. Aja, še glede kadrovske podhranjenosti, poslanec Trček, jaz bi težko ocenil, da je SVRK trenutno kadrovsko podhranjen, glede na to, kaj počne. Ko sem prišel, je bilo zaposlenih približno 200 ljudi, potem, v vmesnem času, jih je postalo zaposlenih 170, zdaj se ekipa počasi malo krepi, </font><br>
<br>
<b><font size="4">16. TRAK: (TB) – 12.10</font></b><br>
<br>
<font size="4">	(nadaljevanje) ampak problem je, da je ta zaposlenost neenakomerna. Če pošteno povem, če bi polovica tistih, ki so zdaj zaposleni na SVRK-u, ker sem pogledal namreč poročila o delu od doma, ker je bilo treba delat od doma v zadnjem letu dni in izhajajoč iz tistih poročil, glejte, če polovica teh ljudi ne bi bila zaposlena, bi bil efekt enak, kot je danes. Zaradi tega ni kadrovsko podhranjen SVRK in ni kadrovsko podhranjena državna uprava, samo struktura zaposlenih bi se morala v prihodnjih letih izboljšat.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala ministru.</font><br>
<font size="4">	Dr. Trček, imate repliko ali? / oglašanje iz dvorane/ </font><br>
<font size="4">	Potem ima pa besedo prej Boris Doblekar. / izklop mikrofona/</font><br>
<font size="4">	/ vklop mikrofona/ Dr. Trček, morate se odločit. Replika ali razprava? / oglašanje iz dvorane/</font><br>
<font size="4">	V redu, replika, 3 minute.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala.</font><br>
<font size="4">	Glejte, najbolj me veseli, kar poslušam že skoraj 7 let, da zlasti SDS-ovci, včasih, pa NSi-jevci, bolj veste od mene, kaj se dogaja v moji glavi. Ali mislim, potem bi morala ta država, »fak«, kot bi rekli moji otroci, genialno funkcionirat. Zdaj, kolega Zvonko ima očitno malo slab dan, v redu, šel je v širino, šel bom tudi jaz, žal predsedujoči, ne bomo končal do ure, do katere sem ti obljubil, tudi prav. Zdaj, nekako iz vsega tega izhaja, kolega Zvonko in ta Vlada je širina, Franc Trček je pa računovodski »tuntek«. Okej, tudi prav, vic tedna, če ne vic dneva, ampak, ne vem, če ste tako nad sposobni, da bolj od mene veste, kaj jaz mislim, dajte to nad sposobnost tudi potem pokazat v Vladi, ki jo pa žal ne kažete. Dajte potem klinec vsaj to cepljenje že enkrat »uštimat«, kajne, da bom tudi jaz malo tako šel malo obratno(?), kot ti, Zvonko.</font><br>
<font size="4">Toliko v repliki, ostalo v razpravi. Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Boris Doblekar.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala lepa za besedo, spoštovani predsednik odbora…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Postopkovno, gospod…</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Prosim?</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Postopkovno, gospod Černigoj.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Aha…</font><br>
<br>
<b><font size="4">ANDREJ ČERNIGOJ (PS NSi):</font></b><font size="4"> Spošto…, se opravičujem za…, ampak tukaj se moram odzvat, k svojemu kolegu, predhodniku, jaz bi tukaj proceduralno, gospod predsedujoči, da opomnite gospoda kolega Trčka, da če že obtožuje Novo Slovenijo, da je eksakten, kdaj, kdo in kako, je Nova Slovenija v tem kontekstu bila omenjena, da bom lahko se v razpravi branil, drugače pa lahko tudi, drugače se izrazi.</font><br>
<font size="4">Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> / vklop mikrofona/ …da se malo umirimo, pa da se držimo točke dnevnega reda. Postopkovno smo že vsi toliko časa tukaj v tej hiši, da vemo, kdaj se lahko izvaja. V primeru, če bo prišlo do kršitve Poslovnika, bom jaz postopal v skladu s Poslovnikom in izrekel opomin. Naslednji korak se pa ve, drugi opomin, pa odvzem besede. Jaz pričakujem, da se bodo strasti umirile in da bomo v normalnem času tudi končali današnjo sejo odbora.</font><br>
<font size="4">Zdaj me zanima, če ima še kdo željo po postopkovnem predlogu? (Da.)</font><br>
<font size="4">Kolegica Škrinjar, postopkovno.</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> Hvala lepa.</font><br>
<font size="4">Predsednik, predlagam, da, saj ste že opravili del tega, kar sem hotela povedati, mislim, da je prostor Državnega zbora prostor, kjer se izražamo kulturno, brez kletvic in da se medsebojno vikamo, četudi se tikamo v zasebnih odnosih, bi moral bit tukaj nek diskurz dostojen, intelektualcev in pa seveda funkcije, ki jo opravljamo.</font><br>
<font size="4">Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> To ni bil postopkovni predlog.</font><br>
<font size="4">Dr. Trček, pričakujem postopkovni predlog.</font><br>
<br>
<b><font size="4">DR. FRANC TRČEK (PS SD):</font></b><font size="4"> Ja, prosim, da se ne zlorablja postopkovne predloge, kar je naredil kolega šolsko, ker je hotel z mano razpravljat. To ima možnost v razpravi. Kolegica pa zgolj delno.</font><br>
<font size="4">Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Sem na to opozoril.</font><br>
<font size="4">Gospod Boris Doblekar, beseda je vaša.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala lepa za besedo, spoštovani predsednik.</font><br>
<font size="4">	Spoštovani kolegice, kolegi, spoštovani minister, gospod Zvone Černač!</font><br>
<font size="4">	Kar burna razprava se je odvila, čisto po nepotrebnem, po moje, mislim, da imamo danes eno zelo, zelo zanimivo temo, o kateri bi lahko govorili malo bolj spoštljivo, predvsem tudi bolj spoštljivo do ministra, gospoda Zvoneta Černača, ki se prav tako strinjam tudi s kolegico Mojco Škrinjar, ki je dala pobudo za bolj spoštljivo obnašanje, spoštljiv pogovor. </font><br>
<br>
<b><font size="4">17. TRAK: (TB) – 12.15</font></b><br>
<br>
<font size="4">	(nadaljevanje) Tukaj nismo kar eni, pa da se tikamo, pa kličemo po imenih, kot da smo na »fuzbal« tekmi, ampak smo poslanke in poslanci izvoljeni s strani ljudstva in se moramo temu primerno seveda tudi obnašat.</font><br>
<font size="4">	Jaz sem, moram reči, zelo vesel, da je Slovenija dobila tako sposobnega ministra na tem področju in nisem samo jaz vesel, veseli so tudi državljanke in državljani, od tega ima korist cela Slovenija in to vidijo tudi v Evropi. Ampak, nekateri s strani, leve strani, ki nas kličete ali pa nazivate, SDS-ovci, »Novo Slovenovci«, ne vem, kaj vse najdete in to predvsem taki, ki vsako leto pristopite v drugo stranko, da že verjetno sami ne veste, v kateri ste, se mi zdi, da je popolnoma neprimerno.</font><br>
<font size="4">Pred nami je gradivo, pomembno gradivo, dobro pripravljeno, dovolj strnjeno, razumljivo in mislim, da je to bistvo in tema današnje razprave, torej poročilo o delu SVRK-a v prejšnji oziroma v finančni perspektivi, ki se izteka. Jaz moram reči, da od samega začetka mandata, ko sem zelo intenzivno spremljal delo SVRK-a, pa tudi verjetno vsi ostali poslanci, poslanke, državljani, državljanke veste, kako je potekalo delo na Službi vlade za razvoj in kohezijo. Menjal smo ministre, nonstop. Zdaj, ali so bili nesposobni ali je bil kader na SVRK-u tak, da minister z njimi ni mogel delat ali informacijski sistem ni delal ali sami niste zaupal ministru, pa ste ga odstavil čez mesec, dva ali ne vem koliko časa…</font><br>
<font size="4">Meni so te stvari, ki jih dela SVRK, zelo zanimive in ene glavnih stvari za gonilo pa za razvoj naše Slovenije, našega podeželja, industrije in vsega, skratka in to, kar se je dogajal prej, pred tem, ko je ministrstvo prevzel gospod Zvone Černač, je bilo res na »podnu«, no, poden od podna. In tudi takrat, ko so se ministri menjal, od Puriča, pa do, ne vem Bandellija in tako naprej, jaz sem takrat sam podprl mislim da oba, na zaslišanju tudi sem bil zadovoljen, imel sem dober občutek, da se bo dobro delalo, ampak, ni šlo, kajne? </font><br>
<font size="4">Zdaj, v času ministrovanja gospoda Zvoneta Černača, so se stvari uredile. To vsi dobro vemo, tudi veste dobro na levi strani, ko imate toliko pripomb, vas tudi to moti. Verjetno bi vam bilo bolj všeč, če bi bilo stanje takšno, kot prej, verjetno, imam tako, imam tak občutek, no ali pa bi potem imeli še več besed, da se ne dela dobro. Treba je tudi vedeti, da je epidemija, da smo v času epidemije, ministrstvo, pa minister, pa dela kot da epidemije ni. To se je treba zavedat, kajne, da so stvari resne, da niso normalni časi, ministrstvo pa dela popolnoma normalno, z vso paro, rešuje zatečene stvari, pospešuje dela za naprej, sodelovala je in dosegli smo, Slovenija je dosegla, predsednik Vlade je dosegel, vsi mi smo dosegli, lahko rečemo, dajmo se pohvalit, zgodovinski sporazum lanskega julija, v Evropi in mislim, da ni to predmet, da bomo zdaj pljuval po tem.</font><br>
<font size="4">Minister zelo rad pride tudi na sam teren, hodi po Sloveniji, si sam ogleda zadeve, to kar so prejšnji ministri obljubljal pa govoril, ampak od tega ni bilo nič. Zdaj dejansko to je in to je stik z realnostjo, ne delo iz pisarne, stik z realnostjo, stik z lokalno skupnostjo, stik z župani in to je bistveno, tako se potem lahko dela in tudi nekaj predvideva za naprej, določa neke cilje in sledi temu delu. Če poslušate ministra Černača, saj vam vse na pamet pove, saj nič ne prebere, saj vse ve, ker dnevno spremlja in gara cele dneve, da stvar teče naprej tako, kot mora, v korist tako države, kot tudi državljank in državljanov, se pravi, v korist Slovenije. Ne v neke parcialne, pa ne vem kakšne koristi, kot se je to delal v preteklosti</font><br>
<br>
<b><font size="4">18. TRAK: (TB) – 12.20</font></b><br>
<br>
<font size="4">	(nadaljevanje) in ni bilo od vsega skupaj nič kaj dosti, pa nisem nikoli bil, preveč, da bi grajal, kajne, ampak zdaj pa moram to povedat, ker se tako spuščate, s takšnim nivojem.</font><br>
<font size="4">	Torej, smo v času epidemije, ministrstvo dobro dela, intenzivno se črpa denar, informacijski sistem se je uredil, očitno, ne slišimo več težav, to smo nonstop poslušal, to ni bilo seje, da nismo imeli na dnevnem redu točke informacijskega sistema. To verjetno tudi dobro veste, verjetno niste pozabili, kajne? Torej, spremljanje, poznavanje področja, to ne more nihče ministru očitat. Zdaj tudi, me žalosti, da določene stranke sploh ne sodelujejo, politične, ki so bili izvoljeni v parlament, poslanke, poslanci, s strani ljudi, pa ne sodelujejo na sejah, na tako pomembni seji, kot je današnja, kjer smo na začetku seje tudi poslušal himno slovensko, pa evropsko, pa poslancev ni na seji, jih ne zanima. Če bi bilo pa potrebno nekaj na hitro glasovat, ne vem, da bi bilo nekaj pod »mus«, se bodo pa prikazal noter, potem bojo pa glasoval, pa je konec interpelacije. Dajmo bit pošteni, pa dajmo delat v korist vseh ljudi, pa cele Slovenije. Tak način dela se meni ne zdi, ne vem, kako bi temu rekel, no, to ni v bistvu delo poslancev, da se takole to dogaja.</font><br>
<font size="4">	Vemo, koliko projektov poteka, kakšni projekti potekajo, kje vse SVRK sodeluje, s katerimi ministrstvi sodeluje in tudi vemo vsi in vse zavedamo in tudi ljudje na terenu to povejo, saj, pa župani, saj vsi župani pohvalijo, saj, ne slišiš v bistvu kritike, pa graje, saj to vemo vsi. Zanimivo, da se tudi mediji, ki se radi vtikajo v vse sorte, pa iščejo dlako v jajcu, pa nekaj vlečejo iz petnih žil, kaj dosti ne spuščajo v SVRK ali pa v delo ministra Černača, tako da, dajmo potem še mi bit na nekem nivoju.</font><br>
<font size="4">	Torej, rad bi poudaril to, da je to medresorsko sodelovanje, ki so nas bila tudi vedno polna usta, medresorsko sodelovanje, kajne, kako bo SVRK sodeloval s posameznimi ministrstvi, zato, da se projekti in pridobijo in pripravijo in odvijejo in financirajo in zaključijo in da je vse tako, kot mora bit, je to sodelovanje zelo zgledno. To moram poudarit, to je moje mnenje in tudi, očitno je to, da SVRK odlično sodeluje z ostalimi ministrstvi in ministri, kot za okolje, kot za infrastrukturo in tako naprej. In toliko projektov, ki se zdajle odvijajo na terenu, v času epidemije, se jaz ne spomnim, da bi kdaj bilo toliko projektov odprtih, pa da bi se tako hitelo in delalo tako v korist ljudi, v korist lokalne skupnosti, od kolesarskih poti, stez, povezav, kar so nas bila vedno polna usta. To se zdaj dela, to se zdaj dogaja, to se zdaj gradi in tako se bomo lahko bolj vozil z kolesi, manj onesnaževal. To je efekt, to je tisto, o čemer smo sanjali nekoč, v neki drugi vladi, so bile to sanje, kajne, mokre sanje, ki so danes realnost postale in to mene veseli in to ljudi veseli in to so in to lahko gledamo vsak dan.</font><br>
<font size="4">	In tudi minister sam ali pa ministrstvo, objavi, redno, kateri projekt se izvaja, v kateri fazi je, kateri se bo še izvajal, kateri se bo dokončal, kje se morda tudi kaj zaplete, zakaj pa se ne bi, saj, to je življenjsko realno in redno lahko vidimo, ljudje tudi vidijo, da se dela in to očitno nekoga ali pa nekatere boli, pa vas ne bi smelo, to je samo za pohvalit. Potem pa pridejo očitki, ja, kaj se pa hvalijo, kaj pa, če se pa zdaj pa hvalijo s tem. Ja, seveda, se imaš s čim, kajne, če delaš. In, tudi ta poudarek na regionalnem razvoju, ki ga minister stalno poudarja in se ga tudi drži, kar je treba mu priznat, je zelo pomemben. Če bomo samo govoril o regionalnem razvoju, pa nič na tem naredil, potem regionalnega razvoja ne bo, pa razvoja podeželja, gradnje širokopasovnih omrežij, pa obnovljivi viri energije,</font><br>
<br>
<b><font size="4">19. TRAK: (TB) – 12.25</font></b><br>
<br>
<font size="4">	(nadaljevanje) večja energetska učinkovitost stavb, razpisi, ljudje dobijo denar, glejte, to, javne stavbe se obnavljajo, se bojo še v prihodnje, da bo šlo manj za kurjavo. Saj to je vsakemu čisto jasno, jaz ne vem, kje je tukaj problem, zakaj je to treba problematizirat. Jaz take stvari samo pohvalim in to je treba pohvalit. Pa ni bilo samo na trdih projektih, na betonu delano, pa se delajo projekti, ne vem, na enakosti spolov, na sistemu izobraževanja, usposabljanja, na vseh ravneh, socialna vključenost, zmanjšanje revščine, ko vas so polna usta tega, čeprav ste jo sami povzročil, s svojim vladanjem, kajne, te stranke, ki ji zdaj nasledujete, tiste, ki so povzročale revščino in pa takšno stanje, kakršno je bilo, zatečeno, ki ga moramo zdaj reševat.</font><br>
<font size="4">	Torej, dela se na različnih projektih, na različnih področjih, na različnih ravneh, prav tako tudi na zdravstvu, pa na domski oskrbi in tako naprej. In, lahko samo rečem, da sem res zelo vesel, no, in to tudi povem, v imenu vseh ljudi, pa mojih volivcev, vseh ljudi, ki jih kjerkoli srečam, ki izražajo pohvalo, podporo in so zadovoljni, da gredo stvari naprej, da se odvijajo in verjamem, da bo tudi v prihodnje tako in si samo želimo lahko takšnega ministra, ki bo še naprej tako dobro vodil takšno, tako pomembno službo, kot je Služba vlade za razvoj in kohezijo. Od tega bo potem Slovenija nekaj imela in se bomo lahko vsi pohvalili in upam, da bo minister zdržal in da bo naprej s takim tempom nadaljeval, kljub epidemiji.</font><br>
<font size="4">Hvala lepa.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček.</font><br>
<br>
<b><font size="4">DR. FRANC TRČEK (PS SD):</font></b><font size="4"> Ja, hvala.</font><br>
<font size="4">Bom malo daljši, ker je minister zelo razširil temo današnjega dne, šel v nek odprt napad name. Me veseli, da vidi Socialne demokrate kot neki najbolj resni antipod trenutni Vladi.</font><br>
<font size="4">Najprej bom začel na koncu. Še prej bom pohvalil ministra. Gospod minister je eden redkih ministrov, ki hodi v Državni zbor in tudi, ja, tu se moram strinjat, pride pripravljen, odgovarja, seveda bi si želel, da imamo več časa, da onkraj teh številk, ki si jih zapomni, imamo več vsebinske razprave. Drugič, če bi me iz koalicije, zlasti SDS, poslušal, kolega je celo rekel, da ne vem, da je grdo, če vas imenujemo SDS-ovci, pa saj ste pripadniki te stranke, ampak, lahko mi kolega pove, kako ga naj drugače imenujem, ga bom z veseljem. Vprašanje neke državne uradnice, ki je sočasno predsednica bošnjaške kulturne zveze Slovenije, gospe Jasminke Dedić, kjer ste celo navajal njeno plačo, gospod minister. Jaz si nisem nič izmislil ali nekaj natolceval. To je nosilni članek enega od slovenskih dnevnikov, Dnevnik, nosilni članek današnjega dne. Verjetno ni to, ne vem, baba kazala, kajne? Zgolj to sem navedel.</font><br>
<font size="4">Iz tega, kar ste vi iz tega izpeljal, gospod minister, dobro, verjetno vam je nekako dvignilo živec, to sprejmem, po vaši logiki nek državni uradnik bi moral bit tako lojalen, da ne sme bit kritičen do nekega področja. To je v osnovi molk organa. Tretja veja oblasti je vsaj pol leta molčala, ko bi se morala oglasit, ko je ta Vlada kršila kar nekaj zakonodaje in pri tem zlorabljajoč epidemijo, to se nam zdaj zadnji mesec dogaja, potem ministri, »udri ga«, na Twitterju, ko se pač, vseh uzanc, se znebijo, ne morem reči drugega kot nabijajo vse živo. Ali veste, in tudi izhajajoč iz tega, kar je govoril gospod minister, veste, jaz primitivnost v veliki meri glumim, odkrito priznam, pa se znam tu ustavit, številni pa se bojim v slovenski politiki, da ne glumijo in se niso več sposobni ustavit, kajne.</font><br>
<br>
<b><font size="4">20. TRAK: (TB) – 12.30</font></b><br>
<br>
<font size="4">	(nadaljevanje) Zdaj, iz tega, kar je govoril minister, če bi veljale iste uzance, kot za gospo Jasminko Dedić, bi gospod minister moral zahteval odstop Ivana Janeza Janše, predsednika te Vlade, ker kake on zganja tam na Twitterju, pa ne bom, ni to točka današnjega dne, ampak ste jo sami razširili.</font><br>
<font size="4">	Če odgovorim kolegu iz Nove Slovenije, lahko se samo dotaknem, recimo, magnetograma seje ukinitev tistega dodatno dopolnilnega dela zavarovanja, ki je nekako, ste ubesedoval nekaj, kar vam je povedal zavarovalniški lobi…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> In, kot je…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Dajmo se…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …Odgovarjam sem na vprašanja, ker je rekel…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Dajmo se držat…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Bom, bom, samo…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Točke dnevnega reda, prosim.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …Pol stavka.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Prosim.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> In kot je vaš kandidat za Državni zbor zdaj tu govoril, kako smo mi neumni, kako nič ne vemo.</font><br>
<font size="4">	Naprej, travniški habitati, super, kajne. Zdaj, sam sem bil kritičen tudi do predhodnih vlad. Neka pohvala gre tukaj, minister dela to, kar minister mora delat. Že na hearingu gospe Bulčeve, ko je kandidirala takrat za to funkcijo, sem zelo izpostavljam tako imenovani pomen »back office-a«, kajne, da je minister na terenu, da ti projekti se izvajajo na terenu, so vpete lokalne skupnosti, so vpeti cel del, celo število deležnikov. Kar pa drugo, kar mi tukaj očitate, pa saj to ni zrastlo na mojem zelniku. Vi ste mene naredil kot politika, vi ste mene potegnili v Maribor, zdaj me pa prenašajte. Celo življenje se ukvarjam z družbenim razvojem. Več kot četrt stoletja se ukvarjam s temi temami, tudi, seveda, z programi evropske kohezije, vsemi temi zgodbami in zdaj ta neka logika, ki jo hočete ubirat v tej Vladi, je v bistvu pogosto neka logika najbolj vulgarnega materialističnega marksizma. Količina, sama po sebi, bo proizvedla kvaliteto. To se ni nikjer zgodilo.</font><br>
<font size="4">	Zdaj, gospod minister je šel zelo na široko razlagat davčno reformo, ki sem jo jaz omenil. Celo skoraj bolj na široko, kot jo minister po funkciji razlaga. V čem je problem? Problem je v tem, da ta Vlada nekako misli, da tako imenovana ideologija kapilarnosti deluje. Kaj to pomeni? Če bojo bogati še bolj bogati, bo več drobtinic padlo revnim. To ne deluje, to… Vse resne analize vam kažejo, če hočete, evo, med Covidom, številni gostinci ne bojo več odprli oštarij, milijarderji so ratal še bolj milijarderji, milijonarji so ratal še manj milijonarji.</font><br>
<font size="4">	Če se dotaknemo naprej konkurenčnosti. Jaz se lahko strinjam z gospodom ministrom, da so številni ti programi zaposlovanja in tako naprej, v bistvu bili neučinkoviti, da ne rečem bolj megla, kot kaj drugega, ampak veste, sočasno v teh PKP-jih pa tudi ni bilo nekih varovalk, če dobiš neka sredstva, zlasti srednje, pa večje firme, boš tudi moral zagotavljat neka delovna mesta. Konkurenčnost, pa to je znano, saj že sto let, konkurenčnost vam zagotavljajo neka predvidljiva okolja, tudi politična »regula« in kaj drugega in konkurenčnost bomo dosegli kako? Z večjo produktivnostjo v obstoječi strukturi gospodarstva, kjer smo zamudili. Dajte si kdaj prebrat vsaj kakšen krajši članek Frančka Drenovca, z razmislekom druge in drugačne strukture gospodarstva, po domače povedano, z nekim razmislekom, katere produkte in storitve bomo v Sloveniji ustvarjal, da jih bomo seveda kot izrazito razvojno naravnano gospodarstvo, dražje lahko prodajal, če se tako izrazim in teh premislekov jaz v skoraj sedmih letih, kar sem politik, ne vidim.</font><br>
<font size="4">	Gospod minister očita nekaj SDS-ju, čeprav, meni lahko SDS očitate tam nekje od, člansko, od junija, julija, pa recimo od marca preteklega leta, ampak vseeno,</font><br>
<br>
<b><font size="4">21. TRAK: (TB) – 12.35</font></b><br>
<br>
<font size="4">	(nadaljevanje) v tisti Vladi, na katero ste se nanašal, gospod minister, so vaši koalicijski partnerji imeli ta vaš resor, pa sem skupaj bil kritičen z SDS, kaj smo takrat imeli, tisto študijo, kako se bomo smejal, ne vem katerega leta, 2030 ali 2050? Pa sem z vaš predhodnico, sem rekel, okej, dajte mi metodologijo te študije, pa kar sem že večkrat povedal, je finančno ministrstvo pod Cerarjevo vlado to prepovedalo. Skratka, na tem področju nič kaj blazno vega, podobno kot interni dokument NNNO-ja(?). </font><br>
<font size="4">To so v bistvu neka dejstva in če ne bi SDS-ovci sedeli na ušesih, to, kar sem jaz na kratko povedal, pa to, kar je delno gospod Černač povedal, se v številnih zadevah strinjamo, ampak vi hočete zdaj neko vojno o teh sredstvih imet, ne vem, SDS, SD, gor in dol. Saj niso to sredstva ne žolto modrih, ne rdečih. To so sredstva vseh nas in tudi kolega Černač, 14. člen Ustave, smo državljanke in državljani Republike Slovenije. To se nanaša na to vašo sodelavko. Njeni starši so prišli v Slovenijo tudi verjetno zato, ker smo mi iskal delovno silo, kot jo bomo spet iskal zaradi starajoče se populacije. Njeni starši so delal tukaj in so plačeval in polnil vse blagajne…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček, poročilo črpanja evropskih sredstev…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, ja, kole…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Lepo prosim.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …Kolega predsedujoči, ampak to je protiustavno, kar gospod minister govori in kako govori… Kaj, a zdaj se bomo prešteval po krvničkah, potem bom jaz zahteval, ne vem, da bomo naredili DNK Branka Grimsa, pa bomo ugotovil, da sem jaz mogoče bolj Evropejec, kot on, ker imam temno modre oči, neandertalski gen, Branko ima rjave. Mislim, dajte se tu, minister ste, ali veste…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. … Dr. Trček…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …V ustavni parlamentarni demokraciji.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> / izklop mikrofona/ / oglašanje iz dvorane/</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček, izrekam vam opomin in v primeru nadaljevanja, vam bom mogel res odvzet besedo.</font><br>
<font size="4">Dr. Trček, samo če se priklopite, no, pa da nadaljujete.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Dolžnost vseh državnih uslužbencev javne državne uprave je seveda, da ne gojijo molk organa, da so kritični, ko je to potrebno, ne »kritizerski« počez. Državne uslužbenke tudi na SVRK-u imajo pravico, da so, če hočete, predsednice česar in so tudi tam kritične.</font><br>
<font size="4">	Če se vrnem nazaj. Zdaj jaz ne vem, ali kolegi iz SDS tega poročila niso bral? Mislim, če slučajno kdo to gleda, pa ni tu minister kriv. To ima 55 strani, če damo na stran tabelice, je to enih 10 strani malo teksta, kako se ti finančni tokovi dogajajo. To zame ni poročilo, »sorry«, in verjetno bi si, ja, kolegica pravite, »h«, verjetno bi si pa poslanci, če se že gremo to, zaslužil, kaj je vsebina zadaj, seveda ne vse tisoče projektov, pa tudi to sem že večkrat opozarjal, da mi te projekte preveč drobimo, kar navsezadnje spet zahteva neko delo.</font><br>
<font size="4">	In za konec še čisto dve zadevi. Gospod minister je rekel, da če sem vas prav razumel, da ste šli gledat neko analizo, delo od doma, pa da kadrovsko niti ni problem, da bi bolje bilo, da v bistvu skoraj polovica zaposlenih na ministrstvu, da ste brez njih ali kako, mislim, to so neke, ali veste, zelo hude besede, do ne vem kaj, 100 ljudi na vašem ministrstvu. Moje poslansko vprašanje je, to ste zdaj tu izjavil, kaj boste storil s temi ljudmi… In še ena zadeva je tu, veste, »prsice«, mi, vi, gor, dol. Mislim, ko se neka kohezija končuje, je seveda logično, da je več nekih rezultatov. Zdaj, če bi bil ne vem kdo, kolega Rajh zdaj minister ali predsednik Vlade, ali veste, ko je rekel kolega Brglez, ki je tam sedel, demokracija je tudi malo umetnost samoomejevanja.</font><br>
<font size="4">	Toliko, zelo na kratko, lahko bi bil še daljši. Upam, da bo naslednje poročilo vsebinsko boljše. Upam tudi, gospod minister, ste rekli za naslednjo kohezijo, da bo to treba drugače, bolj vsebinsko poročat, se veselim tega.</font><br>
<br>
<b><font size="4">22. TRAK: (TB) – 12.40</font></b><br>
<br>
<font size="4">	(nadaljevanje) To, zgolj na kratko. To, da se pa tu SDS pa jaz ideološko razlikujeva v tem, kaj je konkurenčnost in kako do nje priti, to je pa srčika parlamentarne ustavne demokracije. Če imate pa vi s tem težavo, pa boste potem mene »kloftal«, kaj, da sem jaz neki računovodski »tuntek«, pa pričakujete, da bom jaz še pri tem tiho, ja, spoštovani kolegi iz SDS, pa mogoče kdo iz NSi, pa ne kolega Černigoj, potem ste za enopartijski sistem. </font><br>
<font size="4">Se opravičujem, hvala, pa lep vikend vsem skupaj. Upam, da se ne bom rabil še enkrat oglašat, ampak, če bom direktno napaden, kolega Černač, se seveda bom.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> K besedi se je javil minister.</font><br>
<font size="4">Minister, beseda je vaša.</font><br>
<br>
<b><font size="4">ZVONKO ČERNAČ:</font></b><font size="4"> Ja, glejte, spoštovani poslanec Trček.</font><br>
<font size="4">Jaz verjamem, da vi zelo dobro razumete stvari in da je določen del diskurza predvsem politične narave in namenjen vaši volilni bazi, ampak vseeno, tukaj ne gre za svobodo govora, kar se tiče državnih uslužbencev. Tukaj ni šlo za to, ali ima nekdo pravico do svobode govora ali ne. Gre za to, da ni mogoče lagat in manipulirat in preko laži in manipulacij ustvarjat nestrpnosti med različnimi skupinami. Če nekdo izpostavi, da en narod vidi drug narod predvsem v posebni delovni sili in ga s tem izkorišča, ob tem, da je tisti, ki je to izjavil, državljan te države, pa so njegovi starši tukaj videli boljšo prihodnost in tudi on sam, je to zavržno in manipulativno in tega ni mogoče tolerirat, tega ni mogoče tolerirat in jaz tega ne bom toleriral in pričakujem seveda, da tudi drugi, tudi…. Jaz ne vem, kako da vas te zadeve ne prizadenejo? Saj v končni fazi, gospa je pljunila tukaj preko sebe tudi, saj je državljanka te države, preko sebe in preko svojih, rojakov, čez vse je pljunila s to izjavo in oprostite.</font><br>
<font size="4">Kar se pa tiče tega, da vas v Slovenski demokratski stranki Socialne demokrate vidimo - kako ste že rekel? – kot resno alternativo na prihodnjih volitvah, glejte, spoštovani poslanec Trček, z dolžnim spoštovanjem, Socialnih demokratov pa res ne vidimo kot resne alternative. V zadnjih tridesetih letih ste bili z redkimi izjemami v vseh vladah. Dajmo pod črto vaše dosežke. Spodletela pokrajinska reforma, ob tem, ko ste dali soglasje leta 2007, umaknili zadnji moment, soglasje. Projekt, ki bi, če bi bil takrat izpeljan, pomenil bistveno manjšo razliko v razvitosti posameznih delov države. Zadnjih 8 let, pred letom 2020, ste obvladovali področje dela, družine, socialnih zadev. Koliko postelj ste zgradili? Koliko je zgradila vaša ministrica postelj v domovih za starejše? Niti ene. Niti ene. Če bi jih vsaj tisoč, potem bi bile posledice te pandemije bistveno manjše, kot so bile zdaj, verjemite.</font><br>
<font size="4">Tako da, da bi v vas videli neko resno alternativo, ne mi, saj nismo mi tisti, saj so ljudje tisti, ki morajo v vas videt resno alternativo. Mislim, da ljudje v vas te resne alternative ne vidijo, še posebej ne zdaj, v zadnjem času, ko se je ta vaša politika pod novo predsednico izrazito ultra levo »zradikalizirala«.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Minister, / nerazumljivo/ …</font><br>
<br>
<b><font size="4">ZVONKO ČERNAČ:</font></b><font size="4"> Zdaj, kar se pa tiče teme, o kateri govorimo danes. </font><br>
<font size="4">Jaz sem te zadeve glede poročila in tega, kar je v poročilu in projektov in ukrepov, ki so »pofinancirani« iz evropske kohezijske politike, povezal malo širše zaradi tega, ker so posamezne stvari dejansko povezane tudi z določenimi spremembami na področju posameznih zakonov in eden izmed teh, ki prihaja v parlamentarno proceduro, je tudi Zakon o dohodnini.</font><br>
<font size="4">In jaz sem trdno prepričan, žal tukaj vidiva te stvari midva drugače. Vi vidite to spremembo predvsem v smislu, da bo bogatim dala še več, mi pa vidimo to spremembo, da bo tistim, ki predstavljajo nek srednji razred, dala več in da bo predvsem omogočila mladim, pa tudi tistim starejšim, ki iz takih ali drugačnih razlogov po 55. letu ostanejo brez službe, da bodo lahko delali do upokojitve. Se pravi, na eni strani mlade, na drugi strani pa starejše in da bo ta bremena pravično razporedila, da bodo ljudje ta bremena razumeli tudi kot razumna in ne bodo, bom rekel, več tega čutili kot neko pretirano, pretirano obremenitev. Se pravi, da bo teh »eskapacij« črnega oddajanja in vsega ostalega, kar je povezano s to reformo, / nerazumljivo/.</font><br>
<font size="4">Tukaj pač se eni druge ne bomo prepričali, čas bo pokazal, kdo je imel prav. V kolikor bo sprejeta ta sprememba, bo začela veljat s 1. januarjem prihodnje leto in jaz sem trdno prepričan, da bo po letu dni že znaten učinek te reforme viden, kjer gre za ukrepe,</font><br>
<br>
<b><font size="4">23. TRAK: (TB) – 12.45</font></b><br>
<br>
<font size="4">	(nadaljevanje) ki ne pomenijo neko subvencioniranje nezaposljivih, ampak pomenijo predvsem podporo tistim, ki pomenijo dodano vrednost, tako za državo, kot za posamezne sisteme.</font><br>
<font size="4">	Glede tega, kar ste omenjal pri PKP-jih, jaz moram reči, da v kolikor država oziroma Vlada in potem večina, koalicijska večina, v tem parlamentu, ne bi podprla teh paketov pomoči, sem trdno prepričan, da bi bila Slovenija danes v bistveno slabšem položaju, trdno sem prepričan, da bi bili med državami, ki bi bili prisiljeni dostopat do bistveno dražjih virov za naš nadaljnji razvoj in trdno sem prepričan, da bi imeli na desetine tisoč brezposelnih. Imeli bi socialne stiske, imeli bi bankrote, imeli bi unovčevanje hipotek. Jaz si take situacije ne znam predstavljat in hvala bogu, da se je ta država organizirala tako, kot se je, ker kot vidite, žal ta evropski okvir prihaja zelo pozno. Pred slabim letom dni, 21. julija, je bil ta paket pomoči iz sklada utemeljen, na nivoju od voditeljev vseh držav in kot kaže, bo šele po letu dni postal, če bo operativen. In če bi čakali na to, bi bile te posledice, ki bi jih ljudje vplačali v tej državi in gospodarstvo, take, da se iz teh razmer po moje še nekaj let ne bi izvili.</font><br>
<font size="4">Tako da, vsi ti ukrepi so bili po moje pravilni, dobro usmerjeni, je pa vedno tako in to verjetno oba veva, poslanec Trček, da v takem paketu pomoči je tudi kakšen, ki kakšno stvar zlorabi, ampak če je takih 3 ali pa 5 %, glejte, ne morete ostalih 95 potem zraven onemogočit, da lahko normalno funkcionirajo.</font><br>
<font size="4">Hvala lepa.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala ministru.</font><br>
<font size="4">Nekaj prijav k razpravi je še.</font><br>
<font size="4">Dr. Trček, replika ali prijava?</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Prijava. Bom kratek, relativno. …</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh ima besedo pred vami.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Okej…</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Hvala lepa za besedo.</font><br>
<font size="4">Jaz bi se rad v bistvu odzval na razpravo predhodnika, pa tudi ministra, s katerim sva(?) imela zelo primerno in kulturno razpravo. Poslanec Doblekar je prejšnje ekipe označil kot poden. Meni se zdi taka beseda zelo neprimerna in, bom rekel, je skladna tudi z enim nivojem razprave, kot smo ji bili priča na zaslišanju dr. Angelike Mlinar in vemo, na kakšnem nivoju so takrat, še posebej poslanci z Poslanske skupine SDS, pa tudi Nove Slovenije, razpravljali, na nespoštljivem…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh, poročilo o črpanju evropskih sredstev…</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Bom, bom… Sekundo, samo da se še odzovem, ker me prej niste videli, kajne, torej, tako nesposobna je bila ekipa, da je že po dveh tednih na pobudo Poslanske skupine SDS, pripravila, torej, 2 tedna po imenovanju ekipe, pripravila osnovno poročilo, pokazala stanje in rešila 180 milijonov evropskega denarja, zagotovila, da informacijski sistem deluje in da se ga tudi danes lahko ustrezno uporablja in da je Slovenija v dobrem letu dni postala nadpovprečna pri črpanju evropskega denarja. Tako slaba je bila ta ekipa in jaz sem ponosen na predhodno ekipo in tudi na to, da lahko sedanja ekipa dela relativno dobro v teh težkih okoliščinah. </font><br>
<font size="4">Bi pa vseeno se nekako tudi odzval na vse te stvari. Mene seveda skrbijo javne finance in tudi, bom rekel, ena izjava, da bomo mi s tem, ko bomo zmanjševali davke in povečevali odhodke, zagotovili ustrezno financiranje državnega proračuna. V Državnem zboru nismo videli praktično nobenih teh simulacij, kako bo nižanje davkov, kako bo nižanje prihodkov proračuna iz naslova davkov povečalo temu, da bo ob povečevanju odhodkov, ki se dogajajo, to so, bom rekel, dve nasprotni stvari, bil proračun uravnotežen in tudi iz tega naslova je bilo moje…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh, za to bomo imeli še priložnost v Državnem zboru, zdaj smo pa pri izvajanju evropske kohezijske politike in v primeru…</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Govorim o…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Da boste nadaljevali z davki…</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> …To je v povezavi z »overcommitmentom«…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> …Vam bom odvzel besedo…</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> To je v povezavi z »overcommitmentom«, pač, pojasnjujem, zakaj je ta moj strah ali pa moje vprašanje in tudi minister je nekako povedal,</font><br>
<br>
<b><font size="4">24. TRAK: (TB) – 12.50</font></b><br>
<br>
<font size="4">	(nadaljevanje) da je tu verjetno nekaj nejasnosti še, kako se bo to pokrilo. Jaz samo želim pojasnit, da če se na eni strani prihodki proračuna zmanjšujejo, odhodki pa povečujejo, da potem tu nastane luknja in prejšnji proračuni so bili bistveno bolj uravnoteženi, v tem smislu in te luknje v proračunu, take, kot je zdaj, praktično ni bilo. Moramo se zavedat, da vsako leto je, zadnji dve leti, letos bo okrog 4 milijarde, lani okrog 4 milijardna luknja, mi pa govorimo o tem, zdaj, kako nas bo 4 milijarde evropskih sredstev rešilo v enem sedemletnem obdobju, če mi tako luknjo naredimo v enem letu.</font><br>
<font size="4">Samo to sem želel pojasnit.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček, beseda je vaša.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala.</font><br>
<font size="4">	Moram se odzvat na to, kar je, sam gospod minister je temo malo razširil, kot je odkrito priznal, tudi v smeri PKP-jev. Vi, gospod minister, veste, da Socialni demokrati nismo bili proti večini teh PKP-jev, navsezadnje, saj večina vlad, evropskih, se je, grobo rečeno, podobno lotilo, ampak so seveda problemi v detajlih, razlike v finesah. Jaz sem pa prepričan, da če bi upošteval dobro namerne amandmaje, ki smo jih v opoziciji pripravljal, seveda, v sodelovanju s številnimi deležniki iz slovenskega gospodarstva zlasti, bi bili ti učinki boljši.</font><br>
<font size="4">Ampak veste, mi smo imel, še zdaj imamo državnega sekretarja za sodelovanje z Državnim zborom, dr. Gorenaka, našega bivšega poslanskega kolego, nekaj te komunikacije je bilo v pripravi prvega PKP-ja, jaz sem ga, se mi zdi, celo pohvalil, ga sem pohvalil na Facebooku, pa se je potem vsula kritika po meni, ampak sem jo z lahkoto preživel in potem se je v bistvu dejansko to ustavilo. Od vseh amandmajev, ki jih je predlagala opozicija, ste sprejeli polovični amandma SAB-a, pa še to drugo polovico niste sprejel, pa Violeta Tomić vas je morala opozarjat na to. To so pač neka dejstva. In v vsakem PKP-ju je bil neki »podtaknjenec«, da ste pač, da smo okrog tega »halabuko« zganjal, namesto, da bi se ukvarjal s kvalitetnejšimi PKP-ji. </font><br>
<font size="4">Ali veste, zdaj, pretirano se hvalit, kako smo mi, kaj smo, jaz sem že pozabil, kaj je že kratica, tale, »board«, evropski, ki »overskrutinizira« gospodarstvo, pa finančno stanje, je v zadnjem poročilu rekel, da v preteklih dveh letih, primerjalno gledano, kot časovna vrsta, je bilo relativno malo stečajev. Omenja tam celo izraz, tako imenovana, »zombi podjetja« in pričakujejo večje število stečajev v naslednjih dveh letih. S tem se bomo moral ukvarjat. Vse na ravni gostinstva, ali veste, če gremo že po Ljubljani, ki je dosti večji »cash flow« v primerjavi že z Mariborom, kaj šele s Postojno, vidimo pač, določeni so vmes že propadli. To so neka dejstva, s katerimi se bomo morali ukvarjat. Vlada se je dolgo hvalila, da ste rešili 300 tisoč delovnih mest, potem je minister Cigler Kralj rekel, da se tu štejejo tudi družinski člani, potem je gospod Janša začel govorit, / nerazumljivo/, verjetno je malo razmislil, o nekaj 10 tisoč, Banka Slovenije pravi, da je bilo rešenih, če je bilo rešenih, 16 tisoč.</font><br>
<font size="4">In zdaj, jaz bom zaključil s tem, jaz osebno mislim, seveda, da vsak minister ali ministrica, državni sekretar, državna sekretarka, večina, kajne, ko pride nekaj delat, hoče nekaj naredit, hoče nekaj dobrega delat. Številni seveda stopijo v prevelike škornje, ampak ali veste, vi na desni strani ne slišite sami sebe. Za vas so vsi drugi poden, pa zanič, pa tako, že tukaj, v Državnem zboru, kaj šele, ko se spustite na Twitter, vi ste pa nedotakljiva kasta… </font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček…</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …O kateri vas noben ne bi smel kritizirat.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dnevni red.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Mislim, to je dejstvo, spoštovani kolega…</font><br>
<font size="4">	In čisto za konec…</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Točka dnevnega reda.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> …Bom končal. Ali veste, gospod minister, jaz bi mogoče na pol celo še kupil, jaz osebno, ne govorim kot stranka zdaj, del te davčne reforme, če bi videl tudi premike na to, kar Franček Drenovec piše - nehajmo se ukvarjat s starim, dajmo gradit novi model in gospodarstvo in razvoja, skozi vse to, kar je v osnovi bilo izvorna tema te točke dnevnega reda. Žal pa tega ne vidim.</font><br>
<br>
<b><font size="4">25. TRAK: (TB) – 12.55</font></b><br>
<br>
<font size="4">	(nadaljevanje) Nisem videl niti v Cerarjevi vladi, niti v Šarčevi, toliko »fer« moram bit. Ta Vlada je različna samo v tem, da je bolj arogantno, agresivno in pogosto tudi primitivna, pa ne leti to na vas, kolega Zvonko, osebno, v tolikšni meri. </font><br>
<font size="4">Okej, delno ste se malo zaletel vame, ampak, ali veste, če ne vidite SD kot alternativo, zakaj se potem toliko zaletavate v nas. »Cost benefit«, mislim, čisto, škoda časa, dajte se zaletavat v nekoga, ki ga vidite kot boljšo konkurenco. Zgolj prijateljski nasvet.</font><br>
<font size="4">Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Prijav k razpravi ni več. / oglašanje iz dvorane/</font><br>
<font size="4">Replika, Boris Doblekar.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala za besedo.</font><br>
<font size="4">	Očitno me spoštovani poslanec Trček ni dobro razumel, pa pred tem tudi gospod poslanec Rajh. Jaz nisem rekel, da ste vi poden, ampak da je bil poden tista situacija, kakršna je bila. Takrat, v tisti situaciji, ko so se menjali ministri na SVRK-u. To sem rekel. In za tem tudi stojim, kajti, pogoste menjave ministrov, zaradi nakopičenih težav, ki jih niso znali odpravit, so imele posledico slabo črpanje evropskega denarja in pa neizvajanje projektov. </font><br>
<font size="4">To sem povedal, pa nič drugega in povedal sem tudi to, kar ste se tudi obregal, da ni zanimanja na levi strani, pri tako pomembni temi, kot je črpanje evropskih sredstev oziroma poročilo SVRK-a in pa prisotnosti ministra, ki ga imamo danes tukaj. Od cele opozicije, je tukaj prisoten en sam poslanec in nič več. Ni zanimanja, to sem povedal, nič drugega. Gre pa za Slovenijo, gre za denar, gre za razvoj in gre za ljudi. Prisoten pa en poslanec opozicije. Če bi bilo zanimanje za te stvari, pa če bi prej te stvari delal s srcem, tako, kot jih dela zdaj minister Černač, potem bi bila tukaj »gužva«, bi še kakšen drug prišel zraven, ne samo tisti člani odborov, pa bi se kaj pametnega pogovoril, kakšne dobre predloge potegnil, kaj svetovali še ministru, pa bi bilo, ne pa same kritike in to enega samega poslanca.</font><br>
<font size="4">To sem rekel. Hvala lepa.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Tu se s kolegom strinjam, ampak jaz ne morem za, jaz nisem advokat drugih strank, spoštovani kolega, ampak za sprejet predloge, kar nekaj, jih podajam že sedmo leto, mora tudi katerakoli oblast imet ušesa, pa jih slišat, ne pa vse dojemat kot neko kritiko, kot da, ne vem, nekomu žalim družino do 27. kolena. Pa tu je bil Cerar prevzeten, Šarec je bil malo bolj na veselico prevzeten, vi ste pa »nadprevzetni«, tako pač žal je. Očitno bomo mi morali it skozi neko fazo, da bojo modre lučke vozile ljudi, ki jim potem to ne bo stopilo v glavo, pa to ne leti konkretno na tega ministra.</font><br>
<font size="4">Hvala. </font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Ugotavljam, da se je Odbor za zadeve Evropske unije na 104. seji seznanil s Poročilom o izvajanju Evropske kohezijske politike za obdobje 2014-2020, januar 2014 do konca, ja, decembra 2020.</font><br>
<font size="4">Zahvaljujem se ministru. </font><br>
<br>
<font size="4">S tem zaključujem 1. točko dnevnega reda in 104. sejo Odbora za zadeve Evropske unije.</font><br>
<font size="4">Vsem skupaj želim lep in miren vikend!</font><br>
<br>
<b><font size="4">Seja se je končala 7. maja 2021 ob 13.00.</font></b>