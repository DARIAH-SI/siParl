<h5 class="label"><span>Vsebina zapisa seje (v pregledu)</span></h5><div align="center">
<p></p></div><div align="center"><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>126. seja</b><br>
<br>
<b>(11. januar 2022)</b></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 13.01. </b><br>
<br>
<b>1. TRAK: (TB)</b><br>
<br>
<b>PREDSEDNIK IGOR ZORČIČ:</b> Spoštovani kolegice in kolegi, gospe in gospodje, začenjam 126. sejo Kolegija.<br>
Obveščam vas, da zaenkrat nisem prejel kakršnegakoli pooblastila za nadomeščanje.<br>
<br>
Prehajamo na <b>1. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</b><br>
Gradivo k tej točki ste prejeli s sklicem seje Kolegija in sicer, tri zahteve skupine poslank in poslancev za sklic izredne seje Državnega zbora. <br>
Predlagam, da na podlagi vseh zahtev skličemo eno izredno sejo zbora. V zvezi s sklicem 93. izredne seje Državnega zbora predlagam naslednje: a) Predlog dnevnega reda je določen z zahtevami in se glasi: Predlog zakona o spremembah in dopolnitvah Zakona o javnem naročanju, skrajšani postopek,  Predlog zakona o spremembah in dopolnitvah Zakona o posebnih pravicah italijanske in madžarske narodne skupnosti na področju vzgoje in izobraževanja, skrajšani postopek, Predlog zakona o dopolnitvi Zakona o pokojninskem in invalidskem zavarovanju, skrajšani postopek. Datum seje: četrtek, 13. 1. 2022 ob 10. uri do zaključka seje.<br>
Najava časa za razpravo: za poslanske skupine ena točka po tretjem odstavku 67. člena Poslovnika zbora, do 5 minut za dopolnilno obrazložitev predlagateljev predlogov zakonov in do 5 minut za predstavitev mnenja Vlade (1., 2. in 3. točka) ter do 30 minut za razpravo predlagateljev in do 30 minut za razpravo Vlade.<br>
Odpiram razpravo. Želi kdo besedo? (Da.)<br>
	Danijel Krivec.<br>
<br>
	<b>DANIJEL KRIVEC (PS SDS):</b> Ja, hvala za besedo, spoštovani predsednik.<br>
	Zdaj, glede na situacijo z Covidom v državi in tudi na splošno, bi jaz predlagal, če je volja seveda med poslanskimi skupinami in glede na to, da gre za sklic izredne seje, da bi se uporabilo ta inštrument, da je možnost tudi glasovanja na daljavo, seveda, če je med poslanskimi skupinami možnost, ker do četrtka se lahko marsikaj zgodi in je lahko kdo v karanteni in s tem bi omogočili, da vsi poslanci, ki imajo to pravico, lahko tudi glasujejo. To je seveda odvisno od Kolegija, če je volja, predlog, bi jaz proceduralno dal, da se o tem glasuje.<br>
Hvala.<br>
<br>
<b>PREDSEDNIK IGOR ZORČIČ:</b> Hvala lepa.<br>
Jaz bi pravzaprav povprašal vodje poslanskih skupin, da se opredelite do tega predloga. Moram reči, evo, če si prvi vzamem besedo, kot predsednik, da predlog podpiram, nenazadnje, moram reči, da imam tudi sam doma takšne osebne okoliščine, da se moram nonstop testirat zaradi tega, ker ne vem, kdaj bom, pa kje bom staknil okužbo. Tako da, glejte, jaz podpiram to. Ne vem, zdaj pa prosim, če se izjasnite, veste pa, da potrebujemo dvotretjinsko večino, službe imajo pa tudi osnutek tega predloga pripravljen, tako da lahko za 10 minut prekinemo sejo, pa potem preidemo na glasovanje tudi o takšnem sklepu, torej, da se seja izvede na daljavo.<br>
Odpiram… / oglašanje iz dvorane/ V koaliciji za. Opozicija? Ja, če se boste… / oglašanje iz dvorane/ Vi pravite, da ni. Okej, ne podpirate… Še kdo? Mislim, glejte, jaz bom, zdaj, če boste molčali, bom jaz pač prekinil sejo za 10 minut in bom prinesel ta sklep na glasovanje, pa se bomo preštel pri glasovanju. / oglašanje iz dvorane/ Okej. <br>
<br>
<b>2. TRAK: (SC) – 13.05</b><br>
<br>
<b>	</b>(nadaljevanje) Okej, raje vidim sedaj to, da sedaj pa, da ne zavlačujemo pa, da speljemo. Ne boste. Okej, potem ugotavljam, da ni dovolj glasov, da nima smisla, da prekinjam. <br>
	Želi še kdo besedo v zvezi s to izredno sejo? (Ne.) <br>
	Zaključujem razpravo. <br>
	Na glasovanje dajem naslednji predlog sklepa: »Poslanske skupine k 1. točki dnevnega reda 93. izredne seje Državnega zbora najavijo čas v skladu s tretjim odstavkom 67. člena Poslovnika zbora.«. <br>
	Kdo je za? (NSi, Konkretno, SNS, oba predstavnika Narodne skupnosti, Desus, SDS.) Kdo je proti? (Nihče.) Vzdržani? (Ostali.)<br>
	Ugotavljam, da je sklep sprejet. <br>
	Na glasovanje dajem naslednji predlog sklepa: »Za uvodno obrazložitev imajo predlagatelji k predlogu zakona na voljo do 5 minut, za razpravo pa do 30 minut.«.<br>
	Kdo je za? (NSi, Konkretno, SNS, obe Narodni skupnosti, Desus, Nepovezani, SDS.) Kdo je proti? (Nihče.)<br>
	Sklep je sprejet. <br>
	Na glasovanje dajem še eden sklep in sicer predlagam, da odločamo še o sklepu – samo malo –… To sem še pozabil povedati pri tem sklepu – sedaj prosim, da dvigne roko, če ima še kdo proti, ampak nisem ga do konca prebral – pri predhodnem: »Vlada ima za dopolnilno predstavitev mnenja k predlogom zakona na voljo do 5 minut in do 30 minut za razpravo.«, ali je to jasno, to sem predhodno že prebral? Okej. <br>
	Še eden predlog sklepa dajem na glasovanje: »Predlagam, da odločamo še o sklepu, s katerim bi matičnim delovnim telesom, ki bodo obravnavala zadeve za to izredno sejo izjemoma omogočili delo po 22. uri, če bi bilo to potrebno.«.<br>
	Kdo je za? (NSi, Konkretno, SNS, obe Narodni skupnosti, Desus, SDS.) Kdo je proti? (Nihče.) Vzdržani? (?)<br>
	Okej, ugotavljam, da je sklep sprejet. <br>
	S tem zaključujem to točko dnevnega reda. <br>
<br>
	Prehajamo na <b>2. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU. </b><br>
<b>	</b>Gradivo ste prejeli s sklicem seje kolegija. Razpravljali in odločali bomo o dveh predlogih za obravnavo predloga zakona po skrajšanem postopku. Najprej o tem, da se po skrajšanem postopku obravnava Predlog zakona o spremembah in dopolnitvah Zakona o ustanovitvi občin ter o določitvi njihovih območij. Želi besedo Danijel Krivec? (Ne.) Želi besedo kdo drug? (Ne.) Zaključujem razpravo.  <br>
	Na glasovanje dajem naslednji predlog sklepa: »Predlog zakona o spremembah in dopolnitvah Zakona o ustanovitvi občin ter o odločitvi njihovih območij se obravnava po skrajšanem postopku.«. <br>
	Kdo je za? (NSi, Konkretno, obe Narodni skupnosti, SDS, Desus.) Kdo je proti? (SNS.) <br>
	Ugotavljam, da sklep ni sprejet. <br>
	Na glasovanje dajem še naslednji predlog sklepa: »Predlog zakona o spremembah in dopolnitvah Zakona o voznikih.«. Želi besedo predstavnica Vlade? Imate besedo. <br>
<br>
<b>	MAG. JANJA GARVAS HOČEVAR: </b>Predsednik, hvala za besedo. <br>
	Predlagamo obravnavo po skrajšanem postopku, saj gre za manj zahtevne spremembe in dopolnitve zakona ter manj zahtevne uskladitve s pravom Evropske unije. S predlaganim zakonom se zagotavlja delni prenos določbe evropske direktive, ki določa, da lahko države članice na svojem ozemlju odobrijo vožnjo motornega kolesa kategorije A1 z vozniškim dovoljenjem za kategorijo B, pri čemer to velja le na ozemlju države članice. V tem primeru se osebi ne izda vozniškega dovoljenja za vožnjo motornega kolesa kategorija A1. S Predlogom novele Zakona o voznikih se spreminjajo pogoji za pridobitev vozniškega dovoljenja kategorije AM. Določa pogoj za pridobitev vozniškega dovoljenja kategorije A1 za osebe, ki že imajo veljavno vozniško dovoljenje kategorije B in niso vozniki začetniki. Določajo pogoje za možnost izvajanja usposabljanj kandidatov za voznike ter izobraževanje učiteljev vožnje, učiteljev predpisov in strokovnih vodij šole vožnje na daljavo. <br>
	Hvala. <br>
<br>
	<b>PREDSEDNIK IGOR ZORČIČ: </b>Hvala lepa. <br>
	Odpiram razpravo. <br>
	Zaključujem razpravo. <br>
	Na glasovanje dajem naslednji predlog sklepa: »Predlog zakona o spremembah in dopolnitvah Zakona o voznikih se obravnava po skrajšanem postopku.«. <br>
	Kdo je za? (SDS, Desus, obe Narodni skupnosti, SNS, Konkretno, NSi.) Kdo je proti? (Nihče.) <br>
	Ugotavljam, da je sklep sprejet. <br>
		<br>
<b>3. TRAK: (VP) 13.10</b><br>
<br>
<b>	</b>(nadaljevanje) Ugotavljam, da je sklep sprejet.<br>
	<br>
	S tem zaključujem to točko dnevnega reda in 126. sejo Kolegija. <br>
	S posvetom nadaljujemo čez 5 minut. <br>
<br>
	<b>Seja se je končala 11. januarja 2022 ob 13.10.</b>