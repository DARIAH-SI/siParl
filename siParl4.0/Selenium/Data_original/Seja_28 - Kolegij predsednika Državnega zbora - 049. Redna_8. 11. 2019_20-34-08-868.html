<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>49. seja</b><br>
<br>
<b>(8. november 2019)</b></p></div><br>
<b>Sejo je vodil mag. Dejan Židan, predsednik Državnega zbora.</b><br>
<b>Seja se je začela ob 10.04.</b><br>
<br>
<b>1. TRAK: (TB) </b><br>
<br>
<b>	PREDSEDNIK MAG. DEJAN ŽIDAN: </b>Spoštovane gospe, spoštovani gospodje, spoštovani poslanke in poslanci, pričenjam 49. sejo Kolegija predsednika Državnega zbora in nas še enkrat vse prijazno pozdravljam.<br>
	Obveščam vas, da sem vam včeraj poslal novo gradivo k 1., 3. in 4. točki. Hkrati vas tudi obveščam o naslednjih nadomeščanjih: gospod Vojko Starović zamenjuje gospo Mašo Kociper, gospod Branko Simonovič nadomešča gospoda Franca Juršo, gospa Alenka Jeraj nadomešča gospoda Danijela Krivca in gospod Jani Möderndorfer nadomešča gospoda Igorja Zorčiča.<br>
<br>
<b>2. TRAK: (ŠPE) – 10.05</b><br>
<br>
	(nadaljevanje) S tem spoštovane in spoštovani, <b>PREHAJAMO NA 1. TOČKO DANAŠNJEGA KOLEGIJA – DOGOVOR O PRIPRAVI</b> <b>SKLICA 13. SEJE DRŽAVNEGA ZBORA, KI SE BO PRIČELA V PONEDELJEK, 18. NOVEMBRA 2019. </b><br>
<b>	</b>Novo gradivo k tej točki ste prejeli včeraj. Obveščam vas, da bom na dnevni red 13. seje zbora uvrstil tudi naslednjo točko dnevnega reda – to je Predlog zakona o stanovanjski jamstveni shemi v prvi obravnavi, saj je bila danes za ta predlog zakona vložena zahteva za splošno razpravo. <br>
	S tem spoštovane in spoštovani vas pozivam k razpravi. Želi kdo razpravljati? Ugotavljam, da ne. / oglašanje iz dvorane/<br>
	Gospod Zmago Jelinčič Plemeniti, izvolite.<br>
<br>
	<b>ZMAGO JELINČIČ PLEMENITI (PS SNS): </b>Predsednik, samo na temu gradivu za pripravo sklica, tukaj gor imamo kopico enih zakonov, kjer piše v oklepaju: »Zbor je na podlagi 139. člena Poslovnika zbora zakon sprejel na 12. seji.« Kaj dela potem to na pripravi sklica za 13. sejo?<br>
<br>
	<b>PREDSEDNIK MAG. DEJAN ŽIDAN:</b> To je samo obvestilo, zato ker je bilo na terminski, če ne bi bilo istočasno tretje obravnave. Hvala za opozorilo.<br>
	S tem ugotavljam, da ni več želje po razpravi in zaključujem v bistvu to točko dnevnega reda.<br>
<br>
	Spoštovane, spoštovani, <b>PREHAJAMO NA 2. TOČKO DNEVNEGA REDA - PROGRAM DELA DRŽAVNEGA ZBORA ZA LETO 2020.</b> Dobili ste ga po elektronski pošti. Videli ste, da je narejen po podobnih principih, kakor je bil program Državnega zbora narejen tudi v predhodnih letih. Me zanima, ali je želja po razpravi? (Ne.) Ugotavljam, da ne in dajem v sprejem naslednji predlog sklepa: »Sprejme se program za delo Državnega zbora za leto 2020.«<br>
	Kdo je za? (Vidim popolno soglasje.)<br>
	Program je sprejet.<br>
	S tem zaključujem to točko dnevnega reda. <br>
<br>
	Prehajamo na <b>3. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA DECEMBER 2019.</b><br>
<b>	</b>Novo gradivo k tej točki ste prejeli včeraj. Sprašujem, ali želi kdo razpravljati? (Da.)<br>
	Gospa Nataša, izvolite.<br>
<br>
	<b>NATAŠA VORŠIČ:</b> Sama se redkokdaj oglasim pri obravnavi Kolegija oziroma odločanju o uvrstitvi predlogov zakonov na seje Državnega zbora.<br>
Vendar v tem primeru ocenjujem, da je potrebno opozorilo Kolegiju, ki odloča o teh postopkih. In sicer glede decembrske seje, sta na to sejo uvrščena predloga zakonov in sicer Predlog zakona o spremembah in dopolnitvah Zakona o Državnem svetu in pa Predlog zakona o dopolnitvah Zakona o mednarodni zaščiti. Oba zakona sta v rednem zakonodajnem postopku. Za oba zakona je bila dodelitev narejena v torek, ta torek 5. 11. Če sta uvrščena na decembrsko sejo Državnega zbora, ima Zakonodajno-pravna služba sedem delovnih dni za pripravo mnenja o teh dveh zahtevnih predlogih zakonov.<br>
	Namen rednega zakonodajnega postopka, ki ga ureja Ustava in pa Poslovnik je, da se predlogi zakonov obravnavajo v ustreznih rokih. Dodatno pa moram opozoriti, da gre pri teh dveh zakonih za izjemno zahtevno vsebino, pri čemer bi posebej izpostavila novelo Zakona o Državnem svetu, ki se nanaša na realizacijo odločbe Ustavnega sodišča glede volilnega spora v Državnem svetu, ki ima lahko glede na to, da je pravna teorija in Ustavno sodišče opozorilo tudi na ureditev volilnega spora v državnem zboru, izjemno pomembne posledice za sam Državni zbor in pa za poslance Državnega zbora.<br>
	Hvala.<br>
<br>
	<b>PREDSEDNIK MAG. DEJAN ŽIDAN:</b> Hvala za opozorilo.<br>
	Takoj, samo mogoče informacija spoštovane poslanke in poslanci, moram vas informirati, da ko je prišlo do prošnje naše Zakonodajno-pravne službe, da je zakon obsežen oziroma, da je zakon takšen, da bi si želeli več časa za razpravo oziroma za pregled, sem jaz tudi kontaktiral z Državnim svetom in tudi s predsednikom Državnega sveta – oni so tisti, ki so ga vložili in jih vprašal za njihovo stališče, ker se mi je to zdelo korektno  <br>
           <br>
<b>3. TRAK: (TB) – 10.10</b><br>
<br>
	(nadaljevanje) in je stališče predsednika Državnega sveta razumljivo, kajne. Oni želijo da je odločba Ustavnega sodišča v času, ki ga je Ustavno sodišče naložilo, kar se njih tiče, realizirana, tako da oni imajo res prošnjo, da bi bil zakon obravnavan na decembrski seji, se pa seveda vsi skupaj zavedamo, da je to zakon, ki potrebuje, da je sprejet, 60 glasov poslank in poslancev.<br>
Zato, sam osebno seveda spoštujem tudi željo, predlog, prošnjo Državnega sveta, me pa zanima, preden pride do odločitve, tudi vaše stališče.<br>
Gospod Zmago Jelinčič, izvolite.<br>
<br>
<b>ZMAGO JELINČIČ PLEMENITI (PS SNS):</b> Hvala lepa.<br>
No, ta zakon zagotovo bo terjal precej razprave in pa vsega skupaj, ampak, v povezavi s tem imam jaz tukaj en zanimiv pomislek, ki se pa seveda povezuje tudi z Zakonom o Državnem zboru, ki pa je bil žal že sprejet in potrjen. Namreč, pozicija obeh narodnostnih manjšin – gre za interesne grupe, ki se ne nahajajo v vsej Sloveniji, ampak samo gor v Prekmurju in pa na obali. Jaz mislim, da obe nacionalni manjšini sodita v Državni svet, ne v Državni zbor in res je to ustavna materija, ampak mislim, da bi bilo smiselno, če bi tudi naša Zakonodajno-pravna služba o tem razmislila in predvsem to v razmislek. Če hočemo gradit državo, dajmo državo gradit tako, da bo zgradba zdržala, ne pa da bo polno razpok, med katerimi je to tudi ena od njih.<br>
	<br>
<b>PREDSEDNIK MAG. DEJAN ŽIDAN:</b> Hvala za vaše stališče.<br>
Dr. Matej Tašner Vatovec, izvolite.<br>
<br>
<b>DR. MATEJ TAŠNER VATOVEC (PS Levica):</b> Ja, hvala predsednik.<br>
Jaz bi na tem mestu podprl Zakonodajno-pravno službo in skratka, gre dejansko za, sploh pri Zakonu o Državnem svetu, za neko pomembno materijo, o kateri bomo morali tudi poslanke in poslanci ustrezno odločat in se tudi opredelit do teh zadev, tako da mislim, da mora it mnenje Zakonodajno-pravne službe pripravljeno na tak način, da bodo imeli dovolj časa, da stvar preštudirajo in da bomo ob tem lahko tudi na podlagi teh mnenj poslanke in poslanci, to preštudirali.<br>
Tako da, jaz predlagam no, da gre to na januar in da se ne oziramo preveč tukaj na neke želje, ki jih imajo lahko marsikdo različne, ampak, mislim, da je tu pomemben zakonodajni postopek, ne pa, kdaj bo zakon sprejet.<br>
<br>
<b>PREDSEDNIK MAG. DEJAN ŽIDAN:</b> Spoštovani poslanke, poslanci.<br>
Če bi bilo strinjanje, da damo to na januarsko sejo… Ali lahko to razumem kot strinjanje kolegija? (Ja.) Hvala. Potem se tu tudi tako odločam, da spreminjamo samo gradivo in dajemo Predlog zakona o spremembah in dopolnitvah Zakona o Državnem svetu in Zakon o mednarodni zaščiti, na terminski plan bomo dali za januar in sedaj bomo glasovali o terminskem planu brez teh dveh zakonov.<br>
Spoštovane poslanke, spoštovani poslanci, torej dajem na sprejem predlog sklepa: »Sprejme se terminski program Državnega zbora za december 2019, s to spremembo, ki sem jo pravkar napovedal.« Prosim, da se opredelite.<br>
Kdo je za? (Vsi.) Kdo je proti? (Nihče.) <br>
	S tem ugotavljam, da je tovrstni terminski program soglasno sprejet.<br>
S tem zaključujem to točko dnevnega reda.<br>
<br>
Prehajamo, spoštovane in spoštovani, na <b>4. TOČKO DNEVNEGA REDA - OKVIRNI TERMINSKI PROGRAM DELA DRŽAVNEGA ZBORA ZA JANUAR 2020. </b>Del tega seveda sta sedaj potem tudi ta dva zakona, o katerih smo ravno se dogovorili, torej Zakon o Državnem svetu in Zakon o mednarodni zaščiti.<br>
Odpiram razpravo. Ni potrebna in dajem na glasovanje sklep: »Sprejme se okvirni terminski program Državnega zbora za januar 2020, torej posredovan, plus ta dva zakona, o katerih smo se dogovorili.«<br>
Kdo je za? (Vsi.) Kdo je proti? (Nihče.) <br>
	S tem ugotavljam, da je tudi ta program sprejet.<br>
<br>
	S tem smo pri <b>5. TOČKI DNEVNEGA REDA – RAZNO.</b> Ni zahtev za razpravo.<br>
	Ugotavljam, da smo zaključili to točko in 49. sejo kolegija.<br>
Želim vam prijeten dan, hvala.<br>
<br>
<b>Seja se je končala 8. novembra 2019 ob 10.14.</b>