<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br>
<b><font size="4">54. nujna seja</font></b><br>
<br>
<b><font size="4">(23. februar 2022)</font></b><br>
<br>
</p></div><br>
<b><font size="4">Sejo je vodil Bojan Podkrajšek, predsednik odbora.</font></b><br>
<b><font size="4">Seja se je začela ob 14.00.</font></b><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Spoštovane kolegice, cenjeni kolegi, spoštovani gostje! </font><br>
<font size="4">	Pričenjam 54. nujno sejo Odbora za infrastrukturo, okolje in prostor in vse prisotne prav lepo pozdravljam. </font><br>
<font size="4">	Naj vas obvestim, da upravičenih za današnjo sejo ni. Iz kvote Konkretno pa zastopa Poslansko skupino poslanska kolegica Monika Gregorčič, ki jo lepo pozdravljam. </font><br>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red. </font><br>
<font size="4">	1. točka – Predlog zakona o varstvu okolja, druga obravnava. </font><br>
<font size="4">	Ker do pričetka seje nisem prejel nobenega predloga za spremembo dnevnega red, je ta določen kot ste ga prejeli s sklicem seje odbora. Ker se amandmaji, ker je potrebno amandmaje vložiti do pričetka obravnave seje, imam pa informacijo, da se amandmaji še vedno vlagajo, prekinjam 54. nujno sejo Odbora za infrastrukturo, okolje in prostor do 15.30 ure. / oglašanje iz ozadja/ Nisem. </font><br>
<font size="4">	Kolegica Heferle, izvolite. Postopkovno. </font><br>
<br>
<b><font size="4">	TINA HEFERLE (PS LMŠ):</font></b><font size="4"> Sem se bala, da me boste spregledal, predsednik. 	</font><br>
<font size="4">	Poglejte, jaz razumem Poslovnika določila, jih poznam, razumem tudi zagato predlagateljev, ki očitno še vedno pripravljajo vsebino amandmajev, ampak dejstvo pa je, da je to v resnici malce neresno, tako s strani Vlade kot s strani koalicijskih poslancev, ki boste vlagali te amandmaje. Namreč, mnenje Zakonodajno-pravne službe je sicer res obširno, na 50. straneh, smo prejeli že 14. februarja. Danes smo 23. februarja in v tem času bi od odgovorne koalicije pričakovali, da bodo vsi amandmaji, ki so potrebni, roko na srce, zakon je slab, da bi jih imeli že na mizi. In zdaj, gospod predsednik, prekinjati odbor zato, da se čaka koalicijo, na drugi strani pa poglejte koliko imate vabljenih danes, ki so si utrgali svoj čas, imajo tudi druge zadolžitve in službe in zaposlitve in je skrajno nespoštljivo do vseh vabljenih, ki so si sredi dneva v resnici vzeli čas od svojih obveznosti, da so prišli sem, jih zdaj puščati zaradi neke malomarnosti v resnici koalicijskih poslancev ali pa koalicije ali pa nenazadnje Vlade, ministra, čakati. To je zame neresno in ne vem, tiste amandmaje, ki imate pripravljene, ki imate vložene, jih dajmo obravnavati, tiste ki jih pač niste pripravili, jih pač ne bomo obravnavali in bomo lahko vsi konec koncev ugotovili, da je zakon slab, ga bomo zavrnili in v nadaljnjem pripravili boljši predlog zakona, bolj resno, bolj dosledno, ne pa se takole hecati z nami, z vsemi, tudi konec koncev z opozicijo, ki pa se je pripravila na zakon, smo ga naštudirali, tudi mnenje ZPS smo naštudirali, čeprav je na 50. straneh. To je skrajno nespoštljivo in neresno. Tako da, jaz predlagam predsednik, nadaljujemo s sejo, ker ne vidim nobene potrebe, da bi jo prekinjali, če pač niste uspeli opraviti svojega dela pravočasno, je to na vas, da vzamete v obzir. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala za vaš postopkovni predlog. </font><br>
<font size="4">	Z 54. nujno sejo Odbora za infrastrukturo, okolje in prostor bomo nadaljevali ob 15.30. uri. </font><br>
<br>
<font size="4">	(Seja je bila prekinjena ob 14.05.)</font><br>
<br>
<b><font size="4">2. TRAK: (NB) – 15.30</font></b><br>
<br>
<font size="4">	(Seja se je nadaljevala ob 15.30.)</font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Spoštovane poslanke, cenjeni poslanci, minister z ekipo, cenjeni gostje! </font><br>
<font size="4">	Nadaljujem s prekinjeno 54. nujno sejo odbora za infrastrukturo, okolje in prostor. </font><br>
<font size="4">	Med tem odmorom, enournim in pol, sem ugotovil naslednje, da niso vloženi še vsi amandmaji. Ugotovil sem, da so nekateri od vabljenih gostov odšli zaradi službenih obveznosti domov. Do spoznanja sem tudi prišel, da vsi amandmaji, ki se vlagajo, niti s strani poslank in poslancev niti s strani vabljenih gostov, seveda niso jih imeli v pogled, zato je moja odločitev, da prekinem to sejo. O nadaljevanju te seje, ki bo v naslednjem tednu, boste naknadno obveščeni. </font><br>
<font size="4">	Jaz se cenjenim gostom, poslankam in poslancem iskreno opravičujem. </font><br>
<font size="4">	Lep dan še naprej. </font><br>
<br>
<b><font size="4">Seja se je končala 23. februarja 2022 ob 15.31.</font></b>