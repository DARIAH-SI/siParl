<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA POSLOVNIK</font></b><br>
<b><font size="4">1. nadaljevanje 2. seje</font></b></p></div><div align="center"><b><font size="4">(16. maj 2019)</font></b><br>
<br>
</div><br>
<b><font size="4">Sejo je vodila mag. Karmen Furman, predsednica Komisije za poslovnik.</font></b><br>
<b><font size="4">Seja se je začela ob 9.01 uri.</font></b><br>
<br>
<b><font size="4">	PREDSEDNICA MAG. KARMEN FURMAN:</font></b><font size="4"> Vse člane komisije, vabljene in ostale prisotne prav lepo pozdravljam. Kot nadomestni član komisije s pooblastilom sodeluje namesto poslanca Matjaža Hana poslanka mag. Bojana Muršič. </font><br>
<br>
<font size="4">	</font><b><font size="4">Nadaljujemo s prekinjeno točko dnevnega reda, in sicer Predlog sprememb in dopolnitev poslovnika državnega zbora v zvezi z ureditvijo procesne imunitete poslancev – dogovor o delu.</font></b><font size="4"> </font><br>
<font size="4">	K tej točki so bili vabljeni mag. Dejan Židan, predsednik Državnega zbora, kot predlagatelj, Tina Heferle, podpredsednica Državnega zbora, Jože Tanko, podpredsednik Državnega zbora in Branko Simonovič, podpredsednik Državnega zbora.</font><br>
<font size="4">	S sklicem seje oziroma 1. nadaljevanjem seje ste prejeli naslednje gradivo, ki je objavljeno na spletnih straneh Državnega zbora: dopis predsednika Državnega zbora mag. Dejana Židana z dne 14. 11. 2018 in delovno gradivo z naslovom »Trenutna ureditev procesne imunitete poslancev in možne spremembe, kadar se poslanec na imuniteto ne sklicuje« z dne 5. 12. 2018. Kot dodatno gradivo objavljeno na spletnih straneh Državnega zbora v rubriki E-klop ste prejeli gradivo Poslanske skupine Slovenske nacionalne stranke, in sicer: »Ureditev materialne imunitete poslanske funkcije« z dne 9. 5. 2019 in dopolnitev predloga z dne 13. 5. 2019. </font><br>
<font size="4">	Na seji dne 10. 1. 2019 je dobil besedo predlagatelj in sledila je razprava. Obveščam vas, da mi je bilo dano še eno pooblastilo in sicer, da namesto poslanca Luka Meseca je danes z nami poslanec dr. Matej T. Vatovec. Torej, točka je bila na prejšnji 2. redni seji komisije prekinjena, to je bilo dne 10. 1. 2019, ker je bilo v razpravi s strani poslancev predlagano, da se točka dnevnega reda prekine, da se lahko pred obravnavo morebitnih sprememb in dopolnitev Poslovnika Državnega zbora v zvezi z ureditvijo procesne imunitete poslancev, opravi razpravo o samem institutu poslanske imunitete in njeni celoviti ureditvi v spremembah in dopolnitvah 83. in drugih členov Ustave Republike Slovenije. </font><br>
<font size="4">	Glede na to, da so od takrat minili štirje meseci, na današnjem nadaljevanju seje pričakujem konkretne predloge, tako da bi lahko to točko dnevnega reda na današnji seji tudi zaključili.</font><br>
<font size="4">	Sedaj pa nadaljujemo oziroma odpiram razpravo. Izvolite, mag. Dejan Židan, beseda je vaša. </font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica. Spoštovane poslanke,</font><br>
<br>
<b><font size="4">2. TRAK: (ES)</font></b><br>
<br>
<font size="4">	(nadaljevanje) spoštovani poslanci! Lep pozdrav tudi ostalim prisotnim. Vesel sem, da prihajamo do nekega zaključka te faze usklajevanja, tako da bomo lahko poslovnik korigirali. Želim pa vas informirati, da sva se včeraj z gospo predsednico posvetovala še o eni zadevi. Z različnih strani je prišel predlog, da na delovnem kolegiju preverimo ali je še vedno soglasje za predlog spremembe Ustave iz leta 2006. To je predlog za začetek postopka za spremembo Ustave Republike Slovenije z osnutkom ustavnega zakona, ki tudi delno govori o imuniteti. Takrat je to skupino vodil gospod Cukjati. Potem sva se včeraj usklajevala in sva dogovorila tako obliko sklepa, ki je meni čisto sprejemljiva, ki je ob tem, da se bo danes tukaj postopek zaključil in da je možnost, da na prvo sejo delovnega posveta predsednika Državnega zbora pri poslanskih skupinah preverim kakšno je stališče poslanskih skupin do tega predloga do leta 2006. Najlepša hvala.</font><br>
<br>
<font size="4">	</font><b><font size="4">PREDSEDNICA MAG. KARMEN FURMAN:</font></b><font size="4"> Hvala lepa za vašo razpravo in dodatne obrazložitve. Sedaj pa pozivam ostale člane komisije k razpravi. </font><br>
<font size="4">	V kolikor ni nobene prijave k razpravi, si bom sama vzela to možnost. In sicer samo toliko, da dodatno obrazložim kakšen bo prvi predlog sklepa na današnji seji. In sicer glede na obravnavano tematiko, ki jo imamo in glede na hierarhijo pravnih aktov v Sloveniji kot najvišji akt Ustava, ki to tematiko tudi v svojih sedanjih členih obravnava in potem zakoni in na koncu podzakonski predpisi oziroma v našem konkretnem primeru Poslovnik Državnega zbora, se sama osebno povsem strinjam oziroma nagibam k temu, da se prve tovrstne spremembe oziroma dopolnitve rešujejo v okviru najvišjega pravnega akta, torej same Ustave, v kolikor bo dosežen konsenz in potem v okviru tega kako bodo te spremembe sprejete, potem tudi prilagoditev ostale zakonodaje kot so zakoni in podzakonski predpisi k tem spremembam. </font><br>
<font size="4">	Sama bi dala sedaj v nadaljevanju kar prvi predlog sklepa, in sicer: »Komisija za Poslovnik Državnega zbora predlaga, da se vprašanje imunitete poslancev predhodno prouči v okviru postopka sprememb in dopolnitev Ustave Republike Slovenije.« Ali želi kdo besedo v zvezi s predlaganim sklepom? Gospa poslanka Mateja Udovč ima obrazložitev glasu. Izvolite.</font><br>
<br>
<font size="4">	</font><b><font size="4">MATEJA UDOVČ (PS SMC):</font></b><font size="4"> Hvala za besedo. Rada bi samo povedala, da bom podprla predlagani sklep, zaradi tega ker vem, da se mora poslanska imuniteta rešiti tam, od koder v tem trenutku izvira njena pravica. Hvala lepa.</font><br>
<br>
<font size="4">	</font><b><font size="4">PREDSEDNICA MAG. KARMEN FURMAN:</font></b><font size="4"> Hvala lepa. Želi še kdo obrazložiti svoj glas ali razpravljati o predlaganem sklepu? V kolikor ne, zaključujem razpravo in prehajamo na odločanje. Odločali bomo z navadno večino s pomočjo glasovalne naprave in ugotavljam, da smo sklepčni. </font><br>
<font size="4">	Pričenjam glasovanje. Glasovanje poteka. Zaključujem razpravo. </font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je bil sklep soglasno sprejet.</font><br>
<br>
<font size="4">	S tem zaključujem 1. točko dnevnega reda in 2. sejo Komisije za poslovnik. </font><br>
<font size="4">	Hvala za vašo prisotnost in lep dan. </font><br>
<br>
<b><font size="4">Seja je bila končana 16. maja 2019 ob 9.12 uri.</font></b>