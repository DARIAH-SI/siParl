<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>61. seja</b><br>
<br>
<b>(16. marec 2020)</b><br>
<br>
</p></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 13.01.</b><br>
<br>
<b>	PREDSEDNIK IGOR ZORČIČ:</b> Spoštovani kolegice in kolegi, vsi prisotni. Lepo pozdravljeni! <br>
	Začenjam 61. sejo Kolegija. Obveščam vas, da ste bili v petek 13. 3. 2020 z dopisom obveščeni, da bosta na dnevni red uvrščeni tudi A1 točka Predlog za obravnavo predloga zakona po nujnem postopku in B1, točka dogovor o sklicu izredne seje Državnega zbora. Hkrati vam je bilo posredovano novo gradivo k 2. točki dnevnega reda. Danes pa ste prejeli še novo gradivo k A1 točki dnevnega reda. <br>
	Obveščam vas še o naslednjih nadomeščanjih na samem kolegiju. Kolega Dušan Verbič bo zastopal Poslansko skupino SMC, kolegica Eva Irgl Poslansko skupino SDS in kolega Rajh …/oglašanje iz klopi/ Okej, dobro. <br>
<br>
	Prehajamo na <b>A1 TOČKO – PREDLOGI ZA OBRAVNAVO PREDLOGOV ZAKONOV PO NUJNEM POSTOPKU. </b><br>
	Kolegij bo razpravljal in glasoval o treh predlogih Vlade za obravnavo predlogov zakonov po nujnem postopku. Najprej o predlogu, da Državni zbor po nujnem postopku obravnava predlog zakona o interventnem ukrepi delnega povračila nadomestila plače. Besedo bi predal, če želi, predstavniku Vlade, generalnemu sekretarju gospodu Božu Predaliču. <br>
<br>
<b>	DR. BOŽO PREDALIČ:</b> Hvala lepa, predsednik. Skušal bom biti kratek in jedrnat. Vlada predlaga, da se navedeni zakon obravnava po nujnem postopku zato, da bi se preprečile škodljive posledice za delovanje države. Vlada ocenjuje, da bo s predlogom zakona ohranila zaposlitev približno 30 tisoč delavcev v podjetjih, ki se spoprijemajo z zmanjšanjem obsega poslovanja do katerega prihaja zaradi koronavirusa zaradi epidemije. Bistvene zadeve, ki so pomembne tukaj so, da v tem času, da v tem času, da bodo delavci upravičeni do nadomestila plača za čas čakanja na delo v višini 80 % osnove za nadomestilo plače. Ureja tudi delno povračilo nadomestne plače v primerih, ko delavec ne more opravljati dela zaradi z odločbo odrejene karantene. In tudi breme plačila nadomestila plače bo delno krila država, da ne bo vse padlo na breme delodajalca. Z zakonom so bili marca, 11. marca, seznanjeni tudi socialnih partnerji, ki so dali svoja predloga. Skratka, gre za zakon, ki podjetjem olajša funkcioniranje, da lahko podjetja ohranijo svojo kondicijo. <br>
<br>
	<b>PREDSEDNIK IGOR ZORČIČ:</b> Hvala lepa. Odpiram razpravo. Želi kdo besedo? Ne. Prehajamo na glasovanje. Na glasovanje dajem naslednji sklep: »Predlog zakona o interventnem ukrepu delnega povračila nadomestila plače se obravnava po nujnem postopku.«<br>
	Kdo je za? Ugotavljam soglasno.	<br>
	Sklep sprejet. <br>
	Prehajamo na obravnavo predloga Vlada, da Državni zbor po nujnem postopku obravnava predlog zakona o interventnih ukrepih na trgu kmetijskih pridelkov, živil, živali in gozdno lesnih sortimentov. <br>
	Besedo predajam predstavniku Vlade, generalnemu sekretarju gospodu Predaliču. <br>
<br>
<b>	DR. BOŽO PREDALIČ:</b> Hvala, gospod predsednik. Tudi pri tem zakonu gre za posledice koronavirusa, za posledice epidemije, in sicer Vlada <br>
<br>
<b>2. TRAK: (NB) – 13.05</b><br>
<br>
	(nadaljevanje) predlaga, da se navedeni zakon sprejme po nujnem postopku zato, da bi se preprečile težko popravljive posledice in zagotovil ustrezna oskrba s hrano prebivalcev na ozemlju Republike Slovenije. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Odpiram razpravo. Želi kdo razpravljati? (Ne.) Potem dajem na glasovanje naslednji predlog sklepa: <br>
	»Predlog zakona o interventnih ukrepih na trgu kmetijskih pridelkov, živil živali in gozdno-lesnih asortimentov se obravnava po nujnem postopku.«<br>
	Kdo je za? Soglasno sprejeto.  <br>
	Še tretji predlog: »Predlog Vlade, da Državni zbor po nujnem postopku obravnava Predlog Zakona o začasnih ukrepih v zvezi s sodnimi, upravnimi in drugimi javnopravnimi zadevami za obvladovanje širjenja nalezljive bolezni SARS-CoV-2 oziroma COVID-19.« <br>
<br>
<b>	DR. BOŽO PREDALIČ:</b> Hvala za besedo, predsednik. <br>
	Pri tem zakonu gre v bistvu za to, da zaradi epidemije in uvedenih karanten in samoizolacije prihaja do težav, da bi lahko prihajalo do težav pri strankah, zato predlagamo, da se procesni roki v vseh upravnih postopkih, materialni roki materialne pravice lahko podaljšajo zato, da ne bi bili ljudje, ki niso praktično nič krivi, oškodovani, in da lahko uveljavljajo ustreznost svoje pravice. Hkrati pa notri tudi iščemo rešitev, da za preprečevanje okužbe v virusom v zavodih za prestanje kazni. <br>
<br>
<b>	PREDSEDNIK IGOR ZORČIČ:</b> Hvala lepa.<br>
	Odporam razpravo. Želi kdo razpravljati? (Ne.) <br>
	Potem dajem na glasovanje naslednji sklep: <br>
	»Predlog zakona o začasnih ukrepih v zvezi s sodnimi, upravnimi in drugimi javnopravnimi zadevami za obvladovanje širjenja nalezljive bolezni SARS oziroma COVID-19, se obravnava po nujnem postopku. <br>
	Kdo je za? Soglasno sprejeto. 	<br>
	S tem zaključujem to točko dnevnega reda. <br>
<br>
	Prehajamo na <b> B1. TOČKO DNEVNEGA REDA – DOGOVOR O SKLICU IZREDNE SEJE ZBORA. </b><br>
<b>	</b> V zvezi s sklicem 32. izredne seje Državnega zbora predlagam sledeče. <br>
	A. Predlog dnevnega reda se glasi: Predlog zakona o interventnem ukrepu delnega povračila nadomestila plače, nujni postopek. <br>
	Točka 2. Predlog Zakona o interventnih ukrepih na trgu kmetijskih pridelkov, živil, živali in gozdno lesnih asortimentov, nujni postopek. <br>
	Točka 3. Predlog Zakona o začasnih ukrepih v zvezi s sodnimi, upravnimi in drugimi javnopravnimi zadevami za obvladovanje širjenja nalezljive bolezni, nujni postopek. <br>
	Točka 4. Mandatno-volilne zadeve. Zadeve predložene do začetka obravnave točke zlasti potrdite mandatov nadomestnim oziroma novim poslancem. Kot datum seje se predlaga sreda, 18. marec 2020, ob 15. uri. Najava časa za razpravo. Za poslanske skupine ena točka po tretjem odstavku 67. člena Poslovnika zbora in potem do pet minut za dopolnilno obrazložitev Vlade in do 30 minut za razpravo Vlade k 1. in 2. točki, in 3.<br>
	Odpiram razpravo. Ni. Kolega Han. <br>
<br>
	<b>MATJAŽ HAN (PS SD):</b> Tudi zaradi javnosti se absolutno strinja, se pravi, gremo na ta predlog, da je v dvorani samo po en poslanec poslanske skupine, obrazloži glas oziroma predstavi stališče, lahko še kaj pove, da se ne zadržujemo v parlamentu. To je en naš predlog. <br>
<br>
<b>	PREDSEDNIK IGOR ZORČIČ:</b> OK. Se strinjamo, da se, kar se tiče stikov obnašamo tudi med sejo skrajno racionalno. Dobro. Hvala lepa. <br>
	Prehajamo na glasovanje. Torej, na glasovanje dajem sklep: »V skladu z drugim odstavkom 58. člena Poslovnika Državnega zbora se na dnevni red 32. izredne seje Državnega zbora uvrstijo točke dnevnega reda kot sem jih prebral predhodno.«<br>
	Kdo je za? Soglasno sprejeto. <br>
	Hvala lepa. <br>
	Nadalje dajem na glasovanje naslednji sklep: »Poslanske skupine k eni točki dnevnega reda izredne seje Državnega zbora najavijo čas v skladu s tretjim odstavkom 67. člena Poslovnika zbora.« <br>
	Kdo je za? Soglasno sprejeto. 	<br>
	In še en sklep. Predlagatelj Vlada ima <b> </b><br>
<br>
<b>3. TRAK: (VP) 13.10</b><br>
<br>
	(nadaljevanje) pri predlogih zakona za dopolnilno obrazložitev na voljo do 5 minut, za razpravo pa največ do 3 minut. <br>
	Kdo je za? Soglasno sprejeto. <br>
	S tem zaključujem to točko dnevnega reda. <br>
<br>
Prehajamo na <b>1. TOČKO DNEVNEGA REDA, TO JE PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</b><br>
	Torej prehajam na obravnavo predloga, da se po skrajšanem postopku obravnava predlog Zakona o spremembah in dopolnitvah Zakona o divjadi in lovstvu.<br>
	Besedo predajam predstavniku Vlade, gospodu Božu Predaliču.<br>
<br>
<b>	DR. BOŽO PREDALIČ: </b>Hvala za besedo. <br>
	Predlagamo, da se navedeni zakon obravnava po skrajšanem postopku zato, ker gre za manj zahtevne spremembe in dopolnitve. Če se ne motim, gre le za tri člene. <br>
Bistvo pa je, da zakon predvideva oziroma omogoča izplačilo odškodnine za morebitno škodo, ki bi jo povzročal šakal. Tega sedaj v trenutni zakonodaji ni omogočeno. <br>
Ravno tako bo ta sprememba zakona omogočala lovskim inšpektorjem, da odredijo odstrel določene vrste divjadi, ki povzroča konfliktne situacije na nelovnih površinah. To se pravi, če se v naselju, v bližini naselij, na takih območjih pojavlja divjad, ki bi lahko povzročala tam probleme, da lahko inšpektor odredi odstrel.<br>
<br>
<b>PREDSEDNIK IGOR ZORČIČ: </b>Hvala lepa. <br>
Odpiram razpravo. Želi kdo razpravljati? Ne. <br>
Potem dajem na glasovanje naslednji sklep. Predlog Zakona o spremembah in dopolnitvah Zakona o divjadi in lovstvu se obravnava po skrajšanem postopku. <br>
Začenjam glasovanje. Glasujemo. <br>
Kdo je za? (SDS, NSi, SAB, SNS, SMC, SD, DeSUS.) Kdo je proti? (Nihče.) Vzdržan? (Levica, LMŠ.)<br>
Ugotavljam, da je sklep sprejet. <br>
Ste glasovali? Okej, SDS je tudi za, DeSUS tudi za, ja. <br>
<br>
<b>MATJAŽ HAN (PS SD): </b>Samo eno vprašanje. Glede na to, da smo se prej pogovarjali, da zdaj do maja ne bo redni sej, ne? <br>
<br>
<b>PREDSEDNIK IGOR ZORČIČ: </b>Bomo pri naslednji točki to odprli.<br>
<br>
<b>MATJAŽ HAN (PS SD): </b>A, bomo? Okej. Dobro.<br>
<br>
<b>PREDSEDNIK IGOR ZORČIČ: </b>Okej. <br>
Zaključujem to točko dnevnega reda.<br>
<br>
Prehajamo na <b>2. TOČKO, TO JE DOGOVOR O PRIPRAVI SKLICA 17. SEJE.</b> <br>
Glede na dogovor na posvetu Kolegija predsednika Državnega zbora, glede na razmere v državi je pač, smo se dogovorili, da bi bilo primerno, da se Državni zbor pri svojem delu omeji na najnujnejše zadeve. In sicer, da se do konca marca in aprila dela na izrednih sejah in da se redna marčevska in aprilska seja ne izvedeta. <br>
Izvedba rednih sej namreč zahteva vrsto rednih opravil tekom celotnega meseca, kar je v sedanjih razmerah, ko se omejuje delo oziroma se delavce, tudi v Državnem zboru, napotuje naj delajo od doma, izredno oteženo. V skladu s tem predlogom bi v okviru te točke in tudi naslednje točke, to je 3. točke, razpravljali in odločali o razveljavitvi terminskega programa za marec in okvirnega terminskega programa za april 2020, ki ju je kolegij sprejel na 57. seji dne 21. februarja 2020. <br>
Če bi bila sklepa sprejeta, nebi sklicali 17. seje, ki bi se sicer začela 23. marca. Prav tako nebi konec marca in začetek aprila zasedala delovna telesa za pripravo sklica aprilske seje zbora. Če bosta sklepa o razveljavitvi sprejeta, predlagam še, da se zadeve, ki so v delovnem gradivu predvidene za marčevsko in aprilsko sejo, preložijo na okvirni terminski program za maj. Zadeve, ki so v delovnem gradivu predvidene za maj, pa se predvidijo za naslednje seje zbora do konca pomladanskega zasedanja zbora. <br>
Odpiram razpravo. <br>
Kolega Matjaž? <br>
Ja. Želi kdo še kaj razpravljati v zvezi s tem? Ne. <br>
Potem dam na glasovanje naslednji sklep: »Terminski program Državnega zbora <br>
<br>
<b>4. TRAK (VI) 13.15</b><br>
<br>
	(nadaljevanje) za marec 2020, ki ga je Kolegij sprejel na 57. seji 21. 2. 2020 se razveljavi.« <br>
	Kdo je za? Soglasno sprejeto.<br>
	Glede na to odločitev Kolegija redne seje, ki naj bi se začela 23. marca ne bom sklical. <br>
	S tem zaključujem to točko dnevnega reda. <br>
<br>
	Prehajamo na <b>3. TOČKO DNEVNEGA REDA - TERMINSKI PROGRAM DRŽAVNEGA ZBORA ZA APRIL 2020.</b> <br>
	Ugotavljam, da smo razpravo o tem, da redne seje v aprilu ne izvedemo opravili že pri prejšnji točki, zato prehajamo pri tej točki na glasovanje, in sicer o naslednjem sklepu: »Okvirni terminski program Državnega zbora za april 2020, ki ga je Kolegij sprejel na 57. seji, 21. 2. 2020, se razveljavi.« <br>
	Kdo je za? Soglasno sprejeto.<br>
	Sklep sprejet. <br>
	S tem zaključujem to točko dnevnega reda. <br>
<br>
	Prehajamo na <b>4. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA ZBORA ZA MAJ 2020.</b><br>
	Gradivo k tej točki ste prejeli s sklicem seje Kolegija. Ugotavljam, da smo v okviru razprave k 2. točki dogovorili, da se na okvirni terminski program za maj uvrstijo zadeve, ki so bile predvidene za redno sejo v marcu. Pri 3. točki pa zadeve iz gradiva za terminski program za april. Ne glede na to, odpiram še razpravo, če želi kdo razpravljati pri tej točki, sicer bom dal pa na glasovanje naslednji sklep, da se sprejme okvirni terminski program Državnega zbora za maj 2020, ki vključuje zadeve iz gradiv za 17. sejo zbora ter za terminski program za april.« Želi kdo razpravljati? Ugotavljam, da ne. Prehajamo na glasovanje o sklepu, ki sem ga malo prej prebral. <br>
	Kdo je za? Ugotavljam, soglasno sprejeto. <br>
	S tem zaključujem to točko dnevnega reda. <br>
<br>
	Prehajamo na <b>5. TOČKO DNEVNEGA REDA – PREDLOG SKLEPA O SPREMEMBI SKLEPA O IMENOVANJU DELEGACIJ DRŽAVNEGA ZBORA V MEDNARODNIH PARLEMATARNIH INSTITUCIJAH TER MEDNARODNIH ORGANIZACIJAH IN MEDNARODNIH TELESIH.</b> <br>
	Odbor za zunanjo politiko je na 57. seji, 26. februarja 2020, na podlagi 275. člena Poslovnika odločil o spremembi sestave delegacije Državnega zbora v skupini za skupni parlamentarni nadzor Europola. Na podlagi predloga odbora je pripravljen predlog sklepa, ki ste ga prejeli s sklicem seje Kolegija. Želi kdo razpravljati pri tem? Ne. Potem dajem na glasovanje naslednji sklep: »Sprejme se predlog sklepa o spremembi sklepa o imenovanju delegacij Državnega zbora v mednarodnih parlamentarnih institucijah ter mednarodnih organizacijah in mednarodnih telesih.«<br>
	Kdo je za? Soglasno sprejeto. <br>
	S tem zaključujem to točko dnevnega reda. <br>
<br>
	Točka <b>RAZNO.</b> Želi še kdo besedo? Ugotavljam, da ne. <br>
<br>
	S tem zaključujem točko in 61. sejo Kolegija. Hvala lepa. <br>
<br>
<b>Seja Kolegija je bila končana 16. marca 2020 ob 13.18.</b>