<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">5. nujna seja</font></b><br>
<br>
<b><font size="4">(14. november 2018)</font></b><br>
</p></div><br>
<b><font size="4">Sejo je vodil mag. Branislav Rajić, predsednik odbora.</font></b><br>
<b><font size="4">Seja se je začela ob 10.03.</font></b><br>
<br>
<b><font size="4">1. TRAK: (MK) </font></b><br>
<br>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Spoštovane in spoštovani, dober dan.</font><br>
<font size="4">Pričenjam peto nujno sejo Odbora za izobraževanje, znanost, šport in mladino.</font><br>
<font size="4">	Pred tem pa želim izreči čestitke za dan slovenskega znakovnega jezika, ki ga danes obeležujemo in je v želji, da ga naslednja leta tudi praznujemo. Vse člane in članice odbora, vabljene, ter ostale prisotne lepo pozdravljam.</font><br>
<font size="4">	Obveščam vas, da so pridržani in se seje ne morajo udeležiti naslednje člani in članice odbora: gospod Ferenc Horvat in gospa Ljudmila Novak. Namesto gospe Ljudmile Novak se seje udeležuje gospod Blaž Pavlin, namesto gospod Aljaž Kovačič se seje udeležuje gospod Jože Lenart, namesto magistra Marka Koprivca se seje udeležuje gospod Soniboj Knežak, namesto gospoda Andreja Šušmelja se seje udeležuje gospod Franc Kramar. Namesto gospe Lidije Divjak Mirnik se seje udeležuje gospod Edvard Paulič in namesto poslanca Mihe Kordiša je na seji prisotna gospa Nataša Sukič.</font><br>
<font size="4">	S sklicem seje ste prejeli dnevni red seje odbora.</font><br>
<b><font size="4">	1. TOČKA - POBUDA ZA ZAČETEK POSTOPKA ZA OCENO USTAVNOSTI PRVEGA STAVKA DRUGEGA ODSTAVKA 86. ČLENA ZAKONA O ORGANIZACIJI IN FINANCIRANJU</font></b><br>
<b><font size="4"><br>
2. TRAK: (MK) – 10.05</font></b><br>
<br>
<font size="4">	(nadaljevanje)</font><b><font size="4"> VZGOJE IN IZOBRAŽEVANJA. </font></b><br>
<font size="4">	Ker v poslovniškem roku nisem prejel predlogov v zvezi z dnevnim redom, je določen takšen dnevni red seje kot je bil predlagan s sklicem.</font><br>
<font size="4">	Smo pri 1. točki dnevnega reda. </font><br>
<font size="4">	Na spletni stran Državnega zbora je s sklicem objavljeno naslednje gradivo: Mnenje Vlade z dne 22. marec 2018 in mnenje Zakonodajno-pravne službe z dne 2. november 2018. V varni predal se članice in člani prejeli tudi pobudo z dne 1. marec 2018</font><br>
<font size="4">	K tej točki sem vabil: Vlado, Ministrstvo za izobraževanje, znanost, šport in mladino in Zakonodajno-pravno službo.</font><br>
<font size="4">	Besedo dajem predstavnici Zakonodajno-pravne službe dr. Katji Triler Vrtovec, izvolite.</font><br>
<br>
<b><font size="4">	DR. KATJA TRILER VRTOVEC: </font></b><font size="4">Hvala za besedo. </font><br>
<font size="4">	Dobro jutro vsem. </font><br>
<font size="4">	Pobudniki so v januarju 2015 na Ustavnem sodišču uspeli s pobudo za ugotovitev ustavne neskladnosti zakonske določbe po kateri država zasebnim šolam, ki izvajajo javno veljavni osnovnošolski program, namenja 85 odstotkov sredstev, ki jih namenja za izvajanja osnovnošolskega programa javne šole. </font><br>
<font size="4">	V odločbi U1-269/12 je Ustavno sodišče presodilo, da ureditev ni v skladu z ustavno zahtevo, da se obvezno osnovnošolsko izobraževanje financira iz javnih sredstev. </font><br>
<font size="4">	Pobudniki so vložili novo pobudo v kateri zatrjujejo, da je slaba štiri leta trajajoča neizvršitev navedene zavezujoče odločbe Ustavnega sodišča v nasprotju z načelom pravne države in načelom delitve oblasti in menijo, da lahko zakonodajalec protiustavno stanje uredi le tako, da zasebni osnovni šoli, ki izvaja javno veljavni osnovnošolski program za izvedbo celotnega programa zagotovi 100 odstotkov sredstev, ki jih država zagotovi za izvajanje programa javne šole. </font><br>
<font size="4">	Zato Ustavnemu sodišču predlagajo naj po načelu stopnjevanja odločitve samo-določi način izvršitve svoje odločbe.</font><br>
<font size="4">	Ugotavljamo, da je Ustavno sodišče v odločbi U1-269/12 presojalo le tisti del zakonske ureditve, ki se nanaša na obvezni del javno veljavnega programa osnovnošolskega izobraževanja. </font><br>
<font size="4">	Kaj obsega obvezni javno veljavni program osnovnošolskega izobraževanja določa matična zakonodaja. To je Zakon o osnovni šoli in ne 9. opomba obrazložitve ustavne odločbe na katero se sklicujejo pobudniki. </font><br>
<font size="4">	Konkretno, obvezni program obsega obvezne predmete, izbirne predmete, ure oddelčne skupnosti in dneve dejavnosti. Glede na to, zakonodajalec omenjeno ustavno odločbo lahko izvrši le tako, da zasebnega statusa osnovne šole ne upošteva kot razlikovalne okoliščine na podlagi katere bi lahko dodelil manj kot celoten obseg sredstev iz državnega proračuna. Nadalje ugotavljamo, da Ustavno sodišče izpodbijane ureditve ni presojalo v delu, ki se nanaša na razširjeni javno veljavni program osnovnošolskega izobraževanja, niti je ni presojalo z vidika morebitnih drugih protiustavnosti, ki se ne nanašajo zgolj na obvezno osnovnošolsko izobraževanje. </font><br>
<font size="4">	Zato se Državni zbor ne strinja s pobudniki, da je ustavno odločbo mogoče izvršiti le z ugotovitvijo polnega financiranja celotnega javno veljavnega programa osnovnošolskega izobraževanja.</font><br>
<font size="4">	Morebitna protiustavnosti nižjega obsega državnega financiranja razširjenega programa z vidika posega v druge ustavne določbe bo lahko predmet nove presoje pred Ustavnim sodiščem, zato v tem delu Državni zbor trenutno zavezuje le splošno ustavna zahteva, da so zakoni usklajeni z Ustavo, ne zavezuje pa ga navedena ustavna odločba. </font><br>
<font size="4">	Hvala za besedo.</font><b><font size="4"> </font></b><br>
<br>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Hvala doktorica Katja Triler Vrtovec. </font><br>
<font size="4">	Preden dam še besedo predstavnici Vlade, želim pozdraviti kolega magistra Andreja Širclja, ki nadomešča kolega Žana Mahniča.</font><br>
<font size="4">	Zdaj pa gospa Martina Vuk iz Ministrstva za izobraževanje, znanost, šport in mladino. Izvolite besedo.</font><br>
<br>
<b><font size="4">	MARTINA VUK: </font></b><font size="4">Hvala lepa predsednik, spoštovani poslanke in poslanci. </font><br>
<font size="4">	Mnenje Državnega zbora, ki  ag je pripravila Zakonodajno-pravna služba je pravzaprav izjemno jasno. Tudi podano je bilo zelo jasno in v celoti sovpada </font><br>
<br>
<b><font size="4">3. TRAK: (MK) – 10.10</font></b><br>
<br>
<font size="4">	(nadaljevanje)</font><b><font size="4"> </font></b><font size="4">pravzaprav tudi z mnenjem Vlade, ki ste ga prejeli. </font><br>
<font size="4">	Bilo je pripravljeno in sprejeto že marca letošnje leto. Kar je ključno pomembno poudariti iz te pobude je to, da je o omenjeni neustavnosti Ustavno sodišče enkrat že odločalo in da, kot je že poudarila Zakonodajno-pravna služba, je presojalo le tisti del ZOFI, ki se nanaša na obvezni javno veljavni program osnovnošolskega izobraževanja, kar pomeni, da potem ni možno sklepati, da je zahteva iz te ustavne odločbe taka, da se nanaša na obvezno celotno financiranje celotnega javno veljavnega programa osnovnošolskega izobraževanja in v tem delu se Vlada v celoti pridružuje mnenju Zakonodajno-pravne službe in ravno tako predlaga, da se ta pobud zavrne. Hvala lepa.</font><b><font size="4"> </font></b><br>
<br>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Hvala lepa, gospa Martina Vuk.</font><br>
<font size="4">	Preden dam besedo ostalim, rad bi vas seznanil z vsebino sklepa, da lažje usmerimo razpravo. </font><br>
<font size="4">	Torej, za razpravo imamo sklep, ki se glasi: </font><br>
<font size="4">	Odbor za izobraževanje, znanost, šport in mladino se strinja z mnenjem Zakonodajno-pravne službe z dne 2. november 2018 ter z mnenjem Vlade dne 22. marca 2018 ter predlaga, da Zakonodajno-pravna služba v skladu z 266. členom Poslovnika Državnega zbora pripravi odgovor Ustavnemu sodišču Republike Slovenije.</font><br>
<font size="4">	Torej, to je vsebina mnenja, ki ga mislimo predlagati na odboru za glasovanje. Zdaj pa odpiram razpravo. Kdo želi besedo? Ker nihče ne glasi besede prehajam na glasovanje o mnenju. Glasujemo.</font><br>
<font size="4">	Kdo je za? (11 članov.) Kdo je proti? (3 člani.)</font><br>
<font size="4">	Ugotavljam, a je mnenje sprejeto.</font><br>
<font size="4">	</font><br>
<font size="4">	Zaključujem 1. točko dnevnega reda in s tem 5. nujno sejo odbora. Vsem se zahvaljujem za sodelovanje in vam želim lep dan.</font><br>
<br>
<b><font size="4">Seja je bila končana 14. novembra 2018 ob 10.13.</font></b>