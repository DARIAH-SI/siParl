<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">42. nujna seja</font></b><br>
<br>
<b><font size="4">(12. januar 2022)</font></b></p></div><br>
<b><font size="4">Sejo je vodil Iva Dimic, predsednica odbora.</font></b><br>
<b><font size="4">Seja se je začela ob 11.01.</font></b><br>
<br>
<b><font size="4">1. TRAK (HK)</font></b><br>
<br>
<b><font size="4">PREDSEDNICA IVA DIMIC: </font></b><font size="4">Spoštovani, vse članice in člane odbora, vabljene ter ostale prisotne lepo pozdravljam. Pričenjam 42. nujno sejo Odbora za izobraževanje, znanost, šport in mladino. Obveščam vas, da so zadržani in se seje ne morejo udeležiti naslednji člani in članice. Iz kvote Konkretno je z nami Monika Gregorčič, namesto Jureta Ferjana je z nami Franc Rose, namesto Ferenca Horvata je z nami Felice Žiža in da se je za današnjo sejo opravičil Samo Bevk. S sklicem seje ste prejeli naslednje dnevni red seje odbora. 1. točka dnevnega reda – predlog zakona o spremembah in dopolnitvah zakona o posebnih pravicah italijanske in madžarske narodne skupnosti na področju vzgoje in izobraževanja – skrajšani postopek, epa 2290-viii.</font><b><font size="4"> </font></b><font size="4">Ker v poslovniškem roku nisem prejela predlogov v zvezi z dnevnim redom je določen takšen dnevni red, kot ste ga prejeli s sklicem s seje. </font><br>
<br>
<font size="4">Smo torej, pri </font><b><font size="4">1. TOČKI DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O POSEBNIH PRAVICAH ITALIJANSKE IN MADŽARSKE NARODNE SKUPNOSTI NA PODROČJU VZGOJE IN IZOBRAŽEVANJA. </font></b><font size="4">V zvezi s to točko ste prejeli gradivo, ki je objavljeno na spletnih straneh Državnega zbora, to je predlog zakona, zahtevo za sklic izredne seje Državnega zbora, mnenje Zakonodajno-pravne službe, mnenje Komisije Državnega sveta za kulturo, znanost, šolstvo in šport ter amandmaje PS SDS, NSi in Konkretno. K tej točki dnevnega reda so bili vabljeni kot je razvidno iz sklica seje. Odbor bo predlog zakona obravnaval na podlagi 126. člena Poslovnika. Rok za vlaganje amandmajev je bil do začetka obravnave predloga zakona. V poslovniškem roku pa so amandmaje vložili PS SDS, NSi in Konkretno. Odboru predlagam, da v skladu s tretjo alineo 1. odstavka 128. člena Poslovnika ob koncu razprave glasujemo o vseh členih skupaj. Kdo temu nasprotuje? Ugotavljam, da ne. </font><br>
<font size="4">Pričenjam drugo obravnavo predloga zakona, v kateri bomo opravili razpravo in glasovanje o posameznih členih predloga zakona. Želi predlagatelj predloga zakona podati dopolnilno obrazložitev k členom predloženega zakona. Želi, ja, gospod Felice Žiža, imate besedo. </font><br>
<br>
<b><font size="4">FELICE ŽIČA</font></b><font size="4"> (PS italijanske in madžarske narodne skupnosti): Spoštovana predsednica, hvala za besedo. Lep pozdrav vsem prisotnim. Italijanska narodna skupnost, torej Obalna samoupravna italijanska narodna skupnost je podala seveda v sodelovanju z poslancem, torej z mano, nov predlog za spremembo</font><br>
<br>
<b><font size="4">2. TRAK (HK)- 11.05</font></b><br>
<br>
<font size="4">(nadaljevanje) in dopolnitev Zakona o posebnih pravicah italijanske in madžarske narodne skupnosti na področju vzgoje in izobraževanja. Najprej bi želel povedati, kaj in zakaj je prišlo do tega in kje smo videli težave in zakaj naše šole danes imajo določene težave in kakšne te težave bi lahko bile jutri, če ne bi tega zakona sprejeli. V 64. členu Ustave Republike Slovenije piše, da avtohtoni narodni skupnosti, torej italijanska in madžarska, imajo pravico do vzgoje in izobraževanje v svojem jeziku, kar pomeni v bistvu v materinem jeziku oziroma, ki ga uporabljajo vsakodnevno. To je torej prvi jezik za narodne skupnosti. Drugi jezik za narodne skupnosti, na območju občin, kjer živijo je slovenski jezik, ker je jezik okolja. Čisto obratno je seveda za Slovence, ki živijo na narodno mešanih območjih in ki hodijo v slovenske šole. Torej, oni imajo kot prvi jezik materin jezik slovenščino, in kot drugi jezik, jezik okolja, italijanščino na našem področju in madžarščino na njihovem področju. Potem pa je tretja kategorija jezikov in to so tuji jeziki v Evropi, ki Evropska unija jih je kategorizirala pot skupno evropsko jezikovno organizacijo in jih je opredelila na 6 kategorij od A1, A2, B1, B2, C1 in C2. Torej, to so tuji jeziki, ki imajo nek skupni okvir, da bi v Evropi vedeli točno za katero kompetenco gre v primeru, seveda da nekdo, ki potrebuje znanje tujega jezika in to potrebuje tudi certifikat, da bi nekje delal, da ima kompetenco na nivoju B2 ali C1 ali C2. Torej, to govorimo o tujih jezikih. V starem zakonu je za, predvsem učitelje in strokovne delavce, ki poučujejo v italijanskem jeziku in to govorim za italijanski jezik, za književnost in za ostale predmete v italijanskem jeziku, kot so zgodovina, kot so zemljepis, kot so biologija, kot je kemija, fizika, matematika, torej poučevanje v italijanskem jeziku, v naših italijanskih šolah, bi morala potekati vedno na najvišjem nivoju, torej v materinem jeziku, tako kot pravi 64. člen Ustave, v svojem jeziku. Žal v zadnjem zakonu je bilo sprejeto, 2018, da torej, učitelji in strokovni delavci poučujejo z znanjem, da bi bilo dovolj znanje tretje kategorije jezikov, torej tujih jezikov na nivoju C1. To mi danes pravimo, da je neopravičljivo, da je nekako neupravičeno, da ta nivo je absolutno prenizek, da bi lahko nekdo, ki seveda nima pogojev za delo v naših šolah in potem mora opraviti preizkus znanja, v tem primeru za tuje jezike na RIC-u, torej na republiškem izpitnem centru oziroma na Zavodu za šolstvo Republike Slovenije na območni enoti v Kopru, tako kot je potekalo do leta 2018, kjer je bila ustanovljena komisija profesorjev, ki so učili na italijanski fakulteti v Kopru in pedagoških svetovalcev, ki so na najvišji strokovni ravni v naših šolah. Torej, ta komisija je takrat ocenjevala znanje italijanskega jezika na neki ravni, ki ni bila nikoli določena v zakonu ampak je pisalo v členu, kjer se je to določalo, da minister pristojen za izobraževanje določa nivo znanja italijanskega jezika. In zato se je šlo tudi spreminjati ta 15. člen</font><br>
<br>
<b><font size="4">3. TRAK (HK)-11.10</font></b><br>
<br>
<font size="4">(nadaljevanje)zakona in se ga je poslabšalo in spremenilo v znanje tujega jezika na nivoju C1. Tako, da Samoupravna italijanska narodna skupnost skupaj z ravnatelji se je v teh treh letih močno zavedala in je bila zaskrbljena, da ta način izvajanja zakona bo pripeljal do propada naših šol, kakovosti in strokovnega jezikovnega znanja naših učiteljev in strokovnih delavcev, seveda tistih strokovnih delavcev in tistih učiteljev, ki nimajo pogojev za biti zaposleni v naših šolah in morajo zato narediti izpit znanja italijanskega jezika. Zato so naši ravnatelji in Samoupravna narodna skupnost podala predloge za izboljšavo torej znanja italijanskega jezika v vzgojno izobraževalnih zavodih z italijanskim učnim jezikom na največji možni ravni, to kar sem rekel prej, to kar predlaga tudi ustava in ne samo ustava ampak tudi mednarodni akti, ki jih je Republika Slovenija ratificirala leta 1992. Tu govorim o Londonskem memorandumu od leta 1954, kjer v specialnem statutu, ki je potem bil zajet v Osimskem sporazumu leta 1975 v 4. c členu piše, da v šolah z italijanskim učnim jezikom poučujejo lahko tisti učitelji, ki obvladajo italijanski jezik na nivoju materinega jezika. To so nekako zadeve, ki so nas pripeljale do tega novega predloga zakona o posebnih pravicah italijanske in madžarske narodne skupnosti na področju vzgoje in izobraževanja. Do zdaj sem govoril za učitelje in strokovne sodelavce. Imamo pa seveda druge delavce tudi na naših šolah, z  italijanskim učnim jezikom. Tukaj imamo strokovne sodelavce, administrativni kader, tehnični kader, računovodski kader in drugi delavci, ki delajo v kuhinji ali kje drugje in za te delavce, ki seveda ne izpolnjujejo pogoje, je znanje jezika nekoliko nižje in tukaj gremo opredeliti za določene kategorije delovnih mest tudi znanje jezika na nivoju tujega jezika, torej v skladu z sejo, torej skupni evropski jezikovni okvir za jezike in tukaj so določene kategorije, ki lahko poznajo jezik na nivoju B2 ali C1 ali pa celo B1, nekateri. Tako, da zadeva je relativno kompleksna, poznamo jo mi, ki jo živimo, vsakodnevno, ki smo rasli z njo, ki smo pripadniki italijanske narodne skupnosti od samega rojstva do tistega leta, ki delamo, do danes, ko še vedno delamo skupaj z našimi ravnatelji in našimi šolami in se zavedamo da sprejetje tega zakona je edina možnost, da ohranimo kakovost, torej strokovno znanje, strokovno izrazoslovje, strokovno jezikovno izobrazbo tistega kadra učiteljev in strokovnih delavcev, ki lahko pripelje kakovost vzgojno izobraževalnih zavodov z italijanskim učnim jezikom na nivoju kompetenc, da bomo paritetičnim slovenskim šolam na našem področju oziroma slovenskim šolam v celi Sloveniji, kjer učitelji učijo v slovenskem jeziku na najvišji možni ravni slovenskega jezika in to je kot prvi jezik in to je njihov materin jezik. Te dve stvari morajo biti nekako iti skupaj z roko v roki in biti na istem nivoju. Ker če gledamo na našem področju italijanskem in madžarskem sta ta dva jezika, madžarščina in slovenščina ter slovenščina in italijanščina enakopravna in uradna jezika. Zaradi tega tudi v šolah mora se način predavanja</font><br>
<br>
<b><font size="4">4. TRAK (HK) -11.15</font></b><br>
<br>
<font size="4">(nadaljevanje)in učne kompetence in poučevanje mora potekati na najvišjem možnem nivoju. To, kot še enkrat bom poudaril, to je edini način, da se ta zakon obvezno sprejme, da nam daste možnost, da se naše šole lahko naprej razvijejo, tako kot je bilo predvideno že od leta 1954 naprej z Londonskim memorandumom. Zaenkrat jaz bi zaključil, pa potem bom na razpolago za dodatna vprašanja. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam. Sedaj dajem besedo predstavnikom Ministrstva za izobraževanje, znanost in šport, državnemu sekretarju Damirju Orehovcu. </font><br>
<br>
<b><font size="4">DAMIR OREHOVEC</font></b><font size="4">: Predsedujoča, hvala lepa za besedo. Lepo pozdravljene poslanke in poslanci in ostali prisotni. S predlaganim zakonom se, kot navajata torej predlagatelja določa, da morajo učitelji, ki v šolah z italijanskim učnim jezikom poučujejo slovenski jezik in druge tuje jezike izkazovati določeno raven znanja italijanskega jezika, ki je določena po skupnem evropskem jezikovnem okvirju, torej Sveta Evrope, mogoče v nadaljevanju to z besedo »SEJO«. Torej, zvišuje se predpisana raven tega znanja italijanskega jezika za strokovne, administrativne, tehnične, računovodske in druge delavce. Seveda je tukaj zelo različno glede na vrsto delovnega mesta. Naj v  zvezi s tem izpostavim nekaj stvari, ki se nam zdijo v tem pomembne. Torej, v skladu s predlogom spremembe bi morali učitelji slovenščine in tujih jezikov dokazovati jezikovne kompetence italijanskega jezika na ravni C1. To pomeni, da nad tem je samo še C2, po SEJU, kar pomeni, da je to kar močna zaostritev jezikovnih kompetenc pri učiteljih, ki v bistvu ne potrebujejo za svoje delo, to ni njihov učni jezik, ker njihov učni jezik ali je slovenščina ali tisti tuji jezik, ki ga poučujejo. Pomeni, da bi bilo dovolj tudi tako kot piše, torej nižja ta oblika. Da mogoče samo za lažje razumevanje preberem kaj pomeni C1. Raven C1 namreč pomeni, da strokovni delavec razume širok razpon zahtevnejših daljših besedil in prepozna implicitne pomene in jezik uporablja prožno in učinkovito, tako da za družbeno in za akademsko in poklicne namene ter tudi namene poučevanja. Torej, tvoriti zna jasna, dobro organizirana in poglobljena besedila v kompleksnih temah. To se nam zdi, da je kar močna zaostritev. Enako seveda se nam zdi, da je tudi nepotrebno zaostrovati te kompetence tudi pri administrativno tehničnem kadru. Naj omenim s tem, da se s tem nabor tistih, ki bi to lahko poučevali precej verjetno zmanjša, kajti tudi sicer ima torej trenutno je v šolstvu kar težava s pridobivanjem kadra. S spremembo in torej dopolnitvijo tega 15. člena je torej predvidena uvedba tako imenovanega preizkusa znanja italijanskega jezika kot materinega jezika. Torej, materni jezik je tisti, ki posameznika opredeljuje kot domačega govorca, zato preizkusi znanja za materinščino, torej ne obstajajo pri nas. Torej, niso del sistema, kot ga poznamo dela sistema SEJO. Razen tega so elementi, ki predstavljajo kot izhodiščno italijanščino kot materni jezik že urejeni z določbami prvega odstavka že zdaj veljavnega zakona 15. člena, kjer piše, da lahko tisti poučuje, ki je končal osnovno ali srednjo šolo z italijanskim učnim jezikom in pridobi predpisano izobrazbo v italijanskem jeziku  ali je končal osnovno in srednjo šolo z italijanskim učnim jezikom. Zato je po našem mnenju torej potreben razmislek o uvrstitvi te določbe v zakon. Potem jezikovna kompetenca naj bi se pri strokovnih delavcih, ki ne izpolnjujejo pogoje, torej s tega 15. člena, dokazovala s posebnim preizkusom znanja italijanščine kot materinega jezika, ki temelji na izpitnem katalogu italijanščine kot materinega jezika za splošno maturo. Preizkus znanja pa naj bi izvajalo ministrstvo pristojno za izobraževanje v sodelovanju z Zavodom Republike Slovenije za šolstvo. Torej, </font><br>
<br>
<b><font size="4">5. TRAK (HK)-11.20</font></b><br>
<br>
<font size="4">(nadaljevanje)niti pristojno ministrstvo niti Zavod Republike za šolstvo nimata vzpostavljenega sistema certificiranja v skladu z SEJO, ima pa tovrstno infrastrukturo zaradi že zdaj veljavnih določil vzpostavljen državni izpitni center, kar je tudi v skladu z določbami trenutno veljavnega zakona. Državni izpitni center ima za to zagotovljen, torej ustrezni strokovni kader in seveda finančna sredstva za izvedbo tega. Potem bi še dodal to, da v zvezi s predlagano vzpostavitvijo dodatnega pogoja v sklopu jezikovne kompetence strokovnega delavca, to je opravljen program dodatnega usposabljanja izobraževanja, ki je namenjeno izboljšanju strokovnega izrazoslovja za predmet, ki ga poučuje, je potrebno opozoriti na to, da zakon o organizaciji in financiranju vzgoje in izobraževanje, ki vključuje v programe profesionalno usposabljanje opredeljuje kot delovno obveznost strokovnega delavca hkrati pa pravico zaposlenega iz delovnega razmerja. To pomeni, da pač se potem, ko je že zaposlen odloča za to izobraževanje. Pogoj, torej ta pogoj za opravljanje dela pa je zapisan v ZOFI-ju v 92. členu in pomeni, da so to le študijski oziroma izobraževalni programi. Ne morejo pa to biti programi profesionalnega usposabljanja. Mogoče še samo za konec naj še to omenim, da se nam  zdi, če bo seveda sprejeto to tako kot je zapisano, da za uskladitev podzakonskih aktov z določbami zakona je rok vsekakor, 1. marec, premajhen. Predlagamo, da se razmisli, da je ta rok daljši, glede na to, da je postopek, torej procedura je predpisana, tako da morata tudi obe narodnostni skupnosti dati soglasje, tako da glede na zahtevnost bi predlagali, da je ta rok daljši, do konca leta, recimo. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam. Sedaj dajem besedo predstavnici Zakonodajno-pravne službe, gospe Katarini Kralj. Izvolite. </font><br>
<br>
<b><font size="4">KATARINA KRALJ</font></b><font size="4">: Hvala za besedo gospa predsednica. Naša služba je predlog zakona proučila z vidika svojih poslovniško določenih pristojnosti in podala pisno mnenje. Uvodoma smo opozorili na naslednje. Pomembnejša sprememba, kot je v uvodu tudi povedal predstavnik predlagatelja je dvig ravni znanja italijanskega jezika za strokovne delavce, za katere se ne šteje, da obvladajo italijanski jezik, kot učni jezik po samem zakonu v skladu s 1. odstavkom 15. člena zakona. Po veljavnem zakonu mora strokovni delavec v takšnem primeru opraviti preizkus znanja italijanskega jezika na ravni C1 po SEJO, kot je bilo že večkrat omenjeno, to gre za skupni jezikovni evropski okvir Sveta Evrope. Po predlagani ureditvi pa bo moral v takem primeru preizkus znanja na ravni materinega jezika. Obrazložitev se sklicuje na Londonski sporazum in specialni statut, ki je njegova priloga ter 64. člen Ustave iz katerih po presoji predlagateljev izhaja, da mora biti znanje italijanskega jezika strokovnih delavcev v šolah z italijanskim učnim jezikom na ravni materinega jezika. Prav tako je navedeno, da pogoj znanja italijanskega jezika na ravni C1 ni ustrezen, saj se nanaša na ravni tujih jezikov, medtem ko je status italijanskega jezika v šolah z italijanskim učnim jezikom popolnoma primerljiv s statusom slovenskega jezika v šolah s slovenskim učnim jezikom. Kljub takšni obrazložitvi pa ZPS ugotavlja, da predlog zakona na  drugi strani v celoti ohranja ureditev iz 15.a člena tega zakona, ta se pa nanaša na znanje madžarskega jezika kot učnega jezika v dvojezičnih šolah, po katerem se šteje, da strokovni delavec obvlada madžarski jezik, kot učni jezik v dvojezičnih vrtcih in šolah tudi v primeru, če z ustreznim certifikatom izkazuje znanje madžarskega jezika na ravni po SEJO, torej, po metodologiji, ki se nanaša na ravni znanja tujih jezikov. Res je, da sta modela vzgoje in izobraževanja za pripadnike italijanske in madžarske narodne skupnosti se razlikujeta, vendar se nam zastavlja vprašanje </font><br>
<br>
<b><font size="4">6. TRAK (HK)- 11.25</font></b><br>
<br>
<font size="4">(nadaljevanje) obstoja razlogov za različno urejanje zahtevane ravni znanja italijanskega in madžarskega jezika. Poleg tega smo v službi podali še pripombe k posameznim členom in sicer z vidika jasnosti posameznih določb, njihove medsebojne skladnosti, skladnosti z določbami osnovnega zakona, sistematike in izvedljivosti predlagane spremembe 15.c člena, ter tudi glede prehodnih določb. Glede teh pripomb naša služba ugotavlja, da amandmaji ustrezno sledijo našim pripombam. Mogoče bi dodala samo še, glede na opozorilo predstavnika Ministrstva za šolstvo, da ne ministrstvo ne zavod nimata certifikata za opravljanje preizkusov znanja tujih jezikov po SEJO. Na to smo tudi mi opozorili v svojem mnenju, zato je zdaj ta predlagatelj to našo pripombe upošteval na način, da se bodo vsi preizkusi znanja italijanskega in madžarskega jezika, za katere e zahtevajo ravni po SEJO še vedno opravljali tako kot po veljavni ureditvi pred Državnim izpitnim centrom. Le te preizkuse znanja iz materinega jezika, ker tega certifikata ne potrebuje, pa bo opravljal zavod s podporo ministrstva pristojnega za šolstvo. Hvala.</font><br>
<br>
<b><font size="4">PREDSEDNICA IVA DIMIC: </font></b><font size="4">Hvala vam za pojasnilo Zakonodajno-pravne službe. Sedaj pa dajem besedo predstavniku Državnega sveta Branimirju Štruklju. Izvolite.</font><br>
<br>
<b><font size="4">BRANIMIR ŠTUKELJ</font></b><font size="4">: Hvala lepa spoštovana gospa predsednica, lepo pozdravljene poslanke in poslanci, predstavniki ministrstva in predlagatelj. Torej, komisija Državnega sveta za izobraževanje, kulturo, znanost in šport je soglasno zavrnila novelo zakona, ker je izrazito neobičajno za to glasovanje. Vendar to ni na nek način presenečenje, kajti ocena komisija je, da pravzaprav te spremembe nimajo povsem jasne argumentacije, zlasti pa je očitno pri teh predlaganih spremembah, da trčijo ob pravzaprav eno od ključnih predpostavk, ki so zapisane v tem zakonu o izobraževanju manjšin v 2. členu in sicer, da morajo biti ta del izobraževalnega sistema, torej manjšin namreč, potekati na podlagi predpisov, ki urejajo posamezne ravni in smeri izobraževanja v Republiki Sloveniji. Zakon sicer lahko uredi drugače posamezne elemente, vendar je povsem jasno, da da je izobraževanje, javno izobraževanje obeh manjšin potekal v okviru izobraževalnega sistema, kot ga opredeljuje zakonodaja, ki velja za celotno izobraževanje v Republiki Sloveniji. Zato se nam zdi, da tu ne gre toliko za uveljavljanje izpostavljanje posebnih pravic, kot gre bolj za neko ekskluzivnost, bolj za na nek način izločevanje, kar se nam ne zdi prav, posledično pa vidimo tudi tukaj morda neko pot v zapiranje in samozadostnost manjšine. Mimogrede, naj opozorim, da se je predlagateljem zapisala precej nerodna napaka v pojasnilih k zakonu. Namreč, pri poglavitnih rešitvah, kjer navajajo, da se učitelji, ki v šolah z italijanskim učnim jezikom poučujejo slovenski jezik in druge tuje jezike, namreč slovenščina je tukaj napačno definirana kot tuji jezik. Namreč, če vi rečete slovenščino</font><br>
<br>
<b><font size="4">7. TRAK (HK) – 11.30</font></b><br>
<br>
<font size="4">(nadaljevanje)in druge jezike je slovenščina razumljena kot tuj jezik. To pa ni, slovenščina je v tem primeru jezik okolja in seveda je tu morda tudi del te zagate ali pa, če hočete, nelagodja, ki je prisotno pri teh predlaganih spremembah. Zdaj, tu je ministrstvo že izpostavilo te ključne probleme. Med drugim tudi vprašanja znanja na ravni materinega jezika, kje nimate nobene metodologije, nimate nobenega okvirja kaj to pomeni. Navsezadnje znanje materinega jezika je lahko tudi zelo šibko. Bom rekel za slovenščino, nekateri še sklanjati ne  znajo v slovenščini pa je to materin jezik njihov. Tako, da tu trčimo ob nek novo rek, ob nek sklop, ki je izrazito problematično ga jasno definirati in definitivno ni v skladu z skupnim jezikovnim okvirjem Sveta Evrope. Mimogrede, tudi ZOFI, Zakon o organizaciji in financiranju vzgoje in izobraževanja ne pozna tega pojma o dodatnem usposabljanju za tiste, ki ne izpolnjuje pogojev. Če ne izpolnjuješ pogojev ne moreš učiti oziroma si lahko samo za določen čas tam. Tako, da tu ravno tako vidimo neko izločevanje iz sicer temeljnih principov, ki veljajo za izobraževalni sistem v naši državi. Zelo hecno je tudi zviševanje pogojev za tehnično, administrativno in računovodsko osebje, kjer zdaj ni več kriterij, mislim, da je B1, če se ne motim, ampak naj bi za posamezno delovno mesto bila določena zahtevnost znanja italijanskega jezika, koliko mora znati čistilka je drugače od tega koliko kuharica, hišnik, računovodja in  tako naprej. Ampak tukaj naj opozorim spet na pojasnilo predlagatelja, ki ga lahko preberete in ga citiram. Glede na poznavanje dejanskega stanja oziroma potreb in seznanjenosti s pogostostjo intenzivnostjo stikov delavcev na posameznih delovnih mestih z otroki in drugimi določi zahtevano raven znanja italijanskega jezika, pač krovna organizacija italijanske narodnosti. Zdaj tukaj, jaz seveda pedagog, tukaj pri tem kako znanje kuharice ali pa hišnika vpliva, ker to je v širšem smislu tudi del pedagoškega procesa, jaz mislim, da je strokovno vprašanje. Da tega znanja, kjer bi krovna italijanska skupnost lahko določila ta razmerja in nivoje nima. Za to so potrebni strokovnjaki, ki opredelijo, ki se spoznajo a izobraževalne sisteme in na pouk in pa izobraževanje. Tako, da tu se sprašujem ali to ni poseg v samo stroko, ki je za to kompetentna na ravni ministrstev oziroma zavoda za šolstvo in drugih strokovnih in teh organov, ki se s tem ukvarjajo. Še naprej bi rad izpostavil, da se tukaj nam je postavilo vprašanje recimo ali res nekdo, ki na filozofski fakulteti v Ljubljani, Kopru ali Mariboru konča italijanščino na ravni terciarnega izobraževanje ne more biti usposobljen za to, da bi v osnovni šoli z italijanskim učnim jezikom poučeval, kajti ta določba, tako kot bi zdaj to veljajo bi pravzaprav to impliciralo. Tako, da to je tudi neko zahtevno vprašanje. Pa še nekaj je, glede na to da se definitivno oži nabor tistih, ki bi lahko poučevali je vprašanje ali to ne bo vplivalo na kakovost samega izobraževanja v šolah z italijanskim učnim jezikom</font><br>
<br>
<b><font size="4">8 . TRAK (HK)- 11.35</font></b><br>
<b><font size="4">	</font></b><br>
<font size="4">	(nadaljevanje) samega izobraževanje v šolah z italijanskim učnim jezikom, glede na to da se nabor strokovnjakov izrazito zmanjšuje. Tako, da mimogrede besedilo zakona se sklicuje na analizo, ki naj bi bila narejena, ampak jaz je nisem nikjer našel, te analize, ki bi bila kje dostopna. Zdaj mogoče, ampak jaz analize o tem, da bi kakovost znanja italijanske učnega jezika med zaposlenimi, zlasti pedagoškim kadrom padala, se zdi, da je bolj anekdotična, kot pa da bi imela za seboj neko resno evalvacija. In pa še nekaj bi rad na koncu, se opravičujem, gospa predsednica, kar pa je neka neprincipalnost, ki tudi nekako bije tudi  nekako bije v oči. Spomnili se boste argumentacije predlagateljev sprememb zakona o sistemu plač, kjer sta bila tudi oba poslanca obeh manjšin, ko se je izenačevalo dodatke za poučevanje v dvojezičnih šolah in šolah z italijanskim jezikom. So se tudi druga delovna mesta, kot so ravnatelji, potem tisti, ki pišejo v medijih z manjšinskim jezikom in uradniki so se izenačile z dodatki, ki so bili opredeljeni samo za učitelje, ki so to delali, ker je bila argumentacija, na katero smo tudi opozorili, da je pač poučevanje zahtevnejše kot obvladovanje aktivnega jezika v komunikaciji z drugimi. Pa sta, pri nas je bil poslanec madžarske manjšine, rekli, da to ni res, da tudi ravnatelj mora enako znati, to znanje uporabljati in tudi drugi. Zdaj se pa natančno ta isti argument, ki je bil tam zavrnjen, da so se drugi dodatki zvišali na raven tistih učiteljev, ki naj bi zahtevnejše delo opravljali, se pa pravzaprav izpostavljajo kot utemeljeni. Se pravi, zdaj bi morali vsaj še predlagati, da se dodatki za te, pa zvišajo ponovno na raven in se loči ta razlika in to se mi ne zdi prav, da se pravzaprav poskuša na dveh različnih situacijah uporabljati nasprotujoče si argumente. Tako, da na to je bilo tudi na komisiji opredeljeno, kot sem rekel, soglasno je predlog zakona zavrnila. Hvala, gospa predsednica. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala vam. Besedo, izvolite, predlagatelj gospod Felice Žiža. </font><br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Hvala za besedo. Bi samo mogoče na neka vprašanja odgovoril. Bi najprej gospodu Štruklju za to kar je povedal, da je zapisano v predlogu v obrazložitvi glede slovenskega jezika in drugih tujih jezikov. V našem predlogu zakona, ki smo ga priložili v parlamentarno proceduro piše »slovenski jezik in učitelji tujih jezikov«, tako da je čisto ločeno slovenski jezik od učiteljev, ki učijo tuje jezike. Tako, da mogoče, v obrazložitvi piše tako kot sem zdaj rekel. Če je bilo to v začetku napisano se opravičujem, ker je jasno, da učitelj slovenskega jezika je učitelj slovenskega jezika in učitelji tujih jezikov so učitelji tujih jezikov. Tako, da če je bilo to narejeno, to je sigurno napaka in se za to opravičujemo. Potem bi mogoče odgovoril državnemu sekretarju Orehovcu, da v bistvu za slovenske učitelje smo opredelili znanje italijanskega jezika zaradi tega, da bi imeli zakonsko podlago za  izplačilo dodatka za dvojezičnost. Ker zdaj se dogaja, da v nekih šolah dobijo dodatek za dvojezičnost in nimajo pravne podlage. In zaradi tega smo to nekako popravljali, da bo potem </font><br>
<br>
<b><font size="4">9. TRAK (HK)- 11.40</font></b><br>
<br>
<font size="4">	(nadaljevanje) pravna podlaga urejena in da ne bo več težav, da nikoli se ne ve, da se v bodoče kaj lahko zgodi. SEJO pravite, SEJO ne more imeti izpit za materin jezik, ker tako kot smo rekli in mislim, da se tukaj strinjamo vsi, tisti, ki smo se nekako poglobili kaj pomenijo tuji jeziki in SEJO je v katalogacijo oziroma sistem, ki opredeljuje kakovost kompetence in znanje tujih jezikov, seveda, da torej RIC, na osnovi SEJA ne more delati izpite na nivoju materinega jezika. Potem pa v sedmem amandmaju, ki smo ga priložili na pobudo Zakonodajno-pravne službe smo podaljšali rok od 1. marca na tri mesece do sprejetja tega zakona. Tako, da smo podaljšali za tri mesece. Še mogoče to, na kratko. Madžarski jezik je ostal na C1, ker pripravljali smo skupaj ta zakon, zdaj za dopolnitev in spremembe zakona, ki ga imamo na mizi in na madžarski strani se niso uspelo nekako dogovoriti med ravnatelji in predstavniki, političnimi predstavniki, da bi tudi oni šli po tej poti naprej, ker kot vemo v Sloveniji se vzgojno-izobraževalni zavodi razpletajo v okviru dveh modelov za to kar je seveda povezano z narodnimi skupnostmi. Vemo, da naše šole so italijanske šole v Sloveniji z italijanskim učnim jezikom. Madžarske šole so pa dvojezične šole. Tako, da oni imajo še kar nekaj drugih težav, tako v tem trenutku niso se pridružili našemu predlogu, da se ta zakon spremeni. Rekli, so da verjetno v bodoče bodo tudi želeli priti na isto našo raven materinega jezika, ampak zgleda, da še čas ni dozorel dovolj za njih. Mislim, da to je to, kar sem hotel zaenkrat odgovoriti. Hvala.</font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Prehajamo na razpravo in glasovanje o posameznih členih predloga zakona. Se pravi, odpiram razpravo o 1. členu in dajem besedo še članicam in članom odbora. Prvi se je prijavil dr. Matej Tašner Vatovec.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala predsednica. Saj ne bom dolg. Mislim, da so uvodoma vabljeni na sejo že dovolj stvari odprli za razpravo. Mislim, da je potrebno te pomisleke, ki jih ima tako Ministrstvo za izobraževanje kot tudi komisija Državnega sveta vzeti  v obzir in jih tudi slišati. Zdaj, ko sem pregledoval ta zakon je bil moj pomislek tudi ta, kaj je vzrok. Spomniti se moramo  namreč, da je leta 2018, ko je bil ta zakon popravljen, je bil popravljen ravno zaradi tega, ker so težave pri zaposlovanju ljudi v šolah z italijanskim učnim jezikom in je takrat tudi Obalna samoupravna skupnost pač ta predlog zakona podprla. Tako, da tudi danes pogrešam mnenje Obalne samoupravne skupnosti, gospoda Scheiranija, ker pač bi bilo treba dejansko res razmisliti, kakšne posledice ima lahko takšna ad hoc sprememba. Mislim, da tega na podlagi, brez nekih konkretnih analiz tega kako je potekalo, recimo kakšen je tudi izobraževalni profil. Jaz tudi prihajam iz tega območja, se pogovarjam z nekaterimi, tudi člani Italijanske narodne skupnosti in tistimi, ki so udeleženi v te procese in vem, da imajo na šolah težave, tudi pač ravnatelji oziroma tisti, ki zaposlujejo imajo težave s kadri. Čisto konkretno, tudi v šoli v Izoli in tako naprej. To bo problem in mislim, da na tak način, zato ker je bila to neka predvolilna obljuba  ali ne vem kaj iti spreminjati nek tako pomemben del zakonodaje, mislim, da je rahlo nevarno. Absolutno se strinja, da pač mora v osnovni šoli z italijanskim učnim jezikom biti stopnja znanja italijanščine na čim višji ravni ampak na tak način prignat zadevo, da v bistvu ne bojo dobivali ustreznih </font><br>
<br>
<b><font size="4">10. TRAK (HK)- 11.45</font></b><br>
<br>
<font size="4">	(nadaljevanje) kadrov, ki bi lahko poučevali. Mislim, da je vseeno potrebno imeti v mislih, da je ključ prenos znanja, ne pa samo znanje jezika. Je to lahko nevarno. To, kar je izpostavil tudi gospod Štrukelj, mislim, da prihaja tudi do nekega paradoksa. Zdaj, nekdo ki konča študij italijanščine, recimo, in pridobi profesuro z italijanščine na najvišji možno ravni, ki jo lahko v slovenskem izobraževalnem sistemu, po tem predlogu zakona ne bi mogel avtomatsko poučevati italijanščine ali pa sploh tudi drugih predmetov, ampak bi moral iti potem delati nek izpit iz materinega jezika, ki, kot smo slišali, tudi nima nekega obstoja v tem slovenskem prostoru. Tako, da imam tukaj resne pomisleke kar se tega tiče. Eno stvar bi rad še izpostavil in to je nekaj, kar mislim, da ni v korist ne italijanski narodni narodni skupnosti ne večinskega prebivalstva na dvojezičnih območjih in to so te težnje po, dajmo ji reči, getoizaciji, čeprav se sliši malo grdo. To zapiranje v neke kroge, ki se ne stikajo, ki nimajo resnih kontaktov je po moje slabo za neko območje, kot je slovenska Istra, ki je bila zgodovinsko gledano, pač skozi, ne stoletja, ampak tisočletja, območje prepiha in mešanja različnih kultur in tudi jezikov, kar dokazujejo tudi narečja na tem območju, je po moje, nekaj kar je kontra produktivno. Tako, da iz tega vidika, mislim, da bi sploh šola morala biti čimbolj odprt prostor, nenazadnje se ne izobražujejo na šolah z učnim jezikom, samo pripadniki italijanske narodne skupnosti, ampak en delež učencev tudi izhaja iz večinskega prebivalstva, tako da  mislim, da so kvalitete teh šol. Se pravi, da imamo ta nenehen stik obeh kultur, obeh narodnosti, ki mislim, da naš prostor bogatijo. Tako, da iz tega vidika mislim, da bi bilo smiselno, da prisluhnemo in pomislekom ministrstva in pomislekom Državnega sveta. Mislim, da se je do tega opredelil tudi Zavod za šolstvo in tako naprej. Zdaj, tisti, ki so ključni akterji pač imajo neke zadržke pri tem vprašanju in mislim, da je naša odgovornost sploh zdaj, ko smo zelo očitno v tem času pred volitvami in se včasih na nek način pozabi na to, da smo tukaj za to, da naredimo stvari, ki bodo ustrezne in dobre in se prehitro zapade v neke predvolilne kampanje. Pri glasovanjih bi morali tukaj narediti resen razmislek, tako da mislim, jaz tega  zakona ne bom podprl, ker mislim, da nima ustreznih podlag za to, da je sprejet. Res pa apeliram na vse, da se v bistvu vsebinsko poglobimo v to vprašanje in predvsem kakšne posledice utegne imeti za nadaljnji razvoj šol z italijanskim učnim jezikom. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Preden dam predlagatelju besedo naj samo za magnetogram povem, da Lidijo Divjak Mirnik nadomešča Tina Heferle, in Luka Mesca, dr. Matej Tašner Vatovec. Še to sem imela obveznost za izpolniti. Sedaj pa dajem besedo predlagatelju Felice Žiža. Naprej pa ima besedo naprej Tina Heferle.</font><br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Hvala ponovno za besedo. Mislim, da sem dobro razumel besede getizacija, če ne se opravičujem, ampak mislim, da je gospod Vatovec to omenil in sem samo hotel poudariti, da naše šole danes predstavljajo središče multikulturnosti in več jezikovnega središča. Prav zaradi tega je vedno bolj pomembno, da pa tisti center naše identitete in naše kulture in naše izobrazbe danes, več kot enkrat je pomembno, da ostane ta možnost poučevanja vseh predmetov, seveda, ki se poučujejo v italijanskem jeziku na najvišji možni ravni. Danes imamo, najvišja možna raven, torej materin jezik. Danes imamo v naših šolah problem s prostori. Nikoli nismo imeli dvojne razrede, vedno več jih imamo v piranski osnovni šoli,</font><br>
<br>
<b><font size="4">11. TRAK (HK)- 11.50</font></b><br>
<br>
<font size="4">	(nadaljevanje) v izolski osnovni šoli in v koprski osnovni šoli. Zdaj seveda najlepše je vleči po časopisih oba predstavnika narodnih skupnosti kako se pustijo kupit s strani vlade, tistih 7 milijonov, ki je dobila italijanska narodna skupnost. Hočem poudarit to, da 5 milijonov gre za renoviranje palače, kjer je sedež gimnazije z italijanskim učnim jezikom v Kopru in italijanske osnovne šole v Kopru. Če gremo mi tako naprej, mi bomo rabili nove šole. Bomo rabili po 15, 20 milijonov investicij s strani države, da nam bojo naredili nove šole, ker to je danes problem. Ker ogromen problem ali pa izziv, ogromno ljudi, ki ni slovenskega porekla oziroma tudi Slovenci hodijo v naše šole, ampak bom rekel, da je ena manjšina, ostali pa so narodi, ki prihajajo iz cele Evrope ali pa iz Azije, Rusov je ogromno, Ukrajincev je ogromno, Makedoncev, Albancev, in tako naprej in ti ljudje morajo priti in končati osnovno šolo z odličnim znanjem italijanskega jezika. Ker če nismo nič naredili. Ampak v naših hodnikih, med pavzami, med  odmorom se govori 20 jezikov. Tako, da je ta center multikulturnosti in odprte naše šole so odprte z vsemi šolami sodelujejo na tem teritoriju in sodelujejo predvsem s slovenskimi šolami v Italiji in z italijanskimi šolami v Italiji in italijanskimi šolami v hrvaški Istri. Tako, da res danes mi imamo velik problem glede prostorov. In imamo za renovirati vrtec v Luciji in rabimo 3 milijone evrov, ki Vlada nam jih ni dala. Rabimo obnovo vrtca v Hrvatinih, kjer rabimo tudi 2,5 milijona evrov. Rabimo že 20 let telovadnico srednje šole v Kopru in Izoli, tehnično – administrativna šola tudi par milijonov evrov. Nobena vlada nam ni dala za renoviranje palače Collegio dei Nobili v Kopru, pa smo čakal od leta 2010. 11 let. In smo dočakali in danes ven nas vlečejo po časopisih, da smo se prodali tej vladi za toliko in toliko denarja. Torej, italijanska narodna skupnost je dobila 7 milijonov iz proračuna. 5 milijonov je šlo samo za renoviranje palače. In bi jih rabili še verjetno 10 do 15. Ker tako kot veste, osnovne šole v Sloveniji pripadajo občinskemu proračunu. Italijanske in madžarske šole pa pripadajo državnem proračunu. In tukaj bomo imeli velike težave naprej. In tudi to bi bilo v redu, da se enkrat že uredi. Mislim, da problem kadra, ga nikakor ne bomo imeli, mogoče par leta nazaj se je nekako izkazovalo. Stvari so spremenile. Na zavodu za šolstvo smo se opredelili s tem novim zakonom, ki ga imamo danes na mizi, ki je bil sprejet leta 2018. Je notri 10 kompetenc, med temi kompetencami je tudi, bom rekel, skrb za planiranje kadra v naših šolah in to že 3 leta naši pedagoški svetovalci skupaj z ravnatelji delajo in planirajo naše bodoče kadre za naše šole. Tako, da tukaj jaz mislim, da nimamo nobene bojazni. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala tudi vam, sedaj dajem besedo Tini Heferle. </font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Hvala lepa za besedo. Lep pozdrav vsem, tudi jaz ne bom dolga. Bom pa zelo direktna. Nesporno dejstvo je, da se nahajamo v nekem predvolilnem času in po mojem mnenju, po mnenju LMŠ-ja, je tudi nesporno, da je današnji predlog zakona nekakšno poplačilo, če želite, za vse dosedanje konstruktivno sodelovanje poslanskega kolega, predstavnika italijanske narodne manjšine. To je pač dejstvo, po našem mnenju, in glede na to, da se gre s to predlagano spremembo praktično z glavo skozi zid. Danes smo lahko slišali tako predstavnika Ministrstva za izobraževanje, kot predstavnika Državnega sveta, skratka stroko, ki govori v bistvu v en glas, da je predlagana rešitev </font><br>
<br>
<b><font size="4">12. TRAK (HK)- 11.55</font></b><br>
<br>
<b><font size="4">	</font></b><font size="4">(nadaljevanje) nedodelana, vsebinsko neutemeljena. Prav tako zakonodajno-pravna služba opozarja na neko bistveno vsebinsko pomanjkljivost predlagane rešitve, ki v bistvu na neenak način obravnava narodne manjšine. Se pravi narodno manjšino madžarsko in pa italijansko, skratka po našem mnenju je predlog zakona pač nesprejemljiv. Ne gre samo za to, da v bistvu sicer različna modela vzgoje in izobraževanja italijanske narodne manjšine ali pa madžarske narodne manjšine. Pač po našem mnenju nista opravičljiv razlog, da bi obravnavali ti dve skupnosti drugače. Eno bolj, drugo manj, tudi predlog, ki je podan za vso tehnično, administrativno in knjigovodsko osebje, da se pač kar arbitrarno presoja kdaj bo dovolj neka raven znanja jezika, kdaj bo pa zahtevana višja raven znanja italijanskega jezika je po našem mnenju, se strinjam tukaj z gospodom Štruklom zelo nevarna, ni v skladu z duhom, da se pač zasleduje strokovno mnenje. Stroka, takšne ad hoc odločitve lahko privedejo neke arbitrarne presoje, ki bo potem se rezultirala v ad persona izbiri kadra. Tako, če sem čisto odkrita. Če nekomu ne bo všeč neka oseba, ki bo imela manjše znanje italijanskega jezika bo pač ta predstojnik ocenil, da za njeno, njegovo delovno mesto se pa  potrebuje višja raven znanja italijanskega jezika in bo pač izbral, samo zaradi tega razloga, drugo osebo. Skratka, stvar je zelo nepremišljena, nedodelana in kot sem že rekla, nevarna, hkrati se tudi strinjam, da se s tem oži nabor pedagoških delavcev, kot je povedal že Matej. Je kar precejšnja težava dobiti pravi usposobljen, kompetenten kader, že sedaj, tako da če zelo poenostavim, ali pa če dam neko tako bolj, ne toliko retorično vprašanje bi mogoče mi lahko predlagatelj kar konkretno odgovoril. Če zdaj predlaga za slovenske učitelje, ki učijo v bistvu na šolah z italijanskim učnim načrtom znanje italijanskega jezika na ravni materinega jezika, kako je pa obratno? Kakšno znanje morajo imeti italijanski učitelji za slovenske zamejce v Italiji glede slovenskega jezika? Gre tudi za stopnjo raven materinega jezika, slovenščina ali kako drugače? Mislim, da bi morali vseeno v obzir vzeti tudi načelo recipročnosti, ker vendarle je to eno temeljnih načel, ko se uveljavljajo neke pravice manjšin v tuji državi. Zdaj, glede na vsa opozorila, tudi kot sem že omenila, Zakonodajno-pravna služba, je imela še kar nekaj ostalih pripomb, ne toliko vsebinske narave. Amandmaji sicer nekaj tega odpravljajo, ker gre za nomo tehnične zadeve, ampak vseeno tista najbolj pereča vsebinska  zadeva pa vendarle ostaja nespremenjena. To je neenaka obravnava, se pravi zahtevanega znanja za madžarski ali pa italijanski jezik za zamejske Slovence, tako da v LMŠ tega zakona ne bomo podprli. In še enkrat, tudi če smo v tem času, v katerem smo, bi vendarle morali </font><br>
<br>
<b><font size="4">13. TRAK (HK)- 12.00</font></b><br>
<br>
<font size="4">	(nadaljevanje)delovati bolj odgovorno, ne toliko na prvo žogo, pa ne tako očitno, ker bo časa še dovolj, da boste urejali te stvari, ki jih želite urejati. Potem v drugem mandatu, z bolj premišljenimi in bolj dorečenimi strokovnimi rešitvami, ne pa tako ad hoc. </font><br>
<br>
<b><font size="4">	PREDSEDNICA IVA DIMIC: </font></b><font size="4">Sedaj dajem besedo naprej. Marko Koprivec. </font><br>
<br>
<font size="4">	</font><b><font size="4">MARKO KOPRIVEC (PS SD): </font></b><font size="4">Hvala lepa predsednica za besedo. Spoštovane kolegice, kolegi poslanci, spoštovani predstavniki ministrstva, italijanske narodne skupnosti in vsi ostali prisotni. Jaz bi uvodoma želel izpostaviti, da sem na nek način ponosen na Primorsko. Na Primorsko, kot odprto prostor, kot prostor sobivanja različnih kultur, prostor povezovanja med večinskim slovenskim narodom, kot italijansko manjšino in ostalimi narodi, ki živijo na tem območju. Ta sinergija je tako rekoč značilna za to območje že od nekdaj, pa ne glede na to, kje meje stojijo, razen redkih izjem seveda o katerih danes ne bi govoril. Na vsak način smo lahko ponosni tudi na Londonski memorandum in vse ostale zaščitne sporazume, ki so po priključitvi dela Primorske k Jugoslaviji zagotovili dovoljšno, bi temu rekel, zaščito tudi italijanske narodne skupnosti na tem območju. Seveda šole so eno temeljnih vezi, ki ohranjajo narodnost neke narodne skupnosti. In mislim, da kot sem že rekel, je bil z Londonskim memorandumom ta problem ustrezno rešen, na kar smo lahko ponosni. In zdaj šola je vsekakor živ organizem in šole so potrebne tudi nekih sprememb, prilagajanj trenutni situaciji in tako naprej. In iz tega vidika so absolutno vsakršne spremembe, prilagoditve dobrodošle in prav je, da se o tem pogovarjamo in govorimo. Pa naj si bo tako za šole z italijanskim učnim jezikom v Republiki Sloveniji, kot enako velja tudi za šole s slovenskim učnim jezikom na tržaškem, goriškem in tako naprej. Konec koncev se je v zadnjih letih zgodilo kar nekaj, bi temu rekli, takih ključnih sprememb na katere se je potrebno odzivati. Ena od teh je tudi, kot je poslanec Felice Žiža, izpostavil, da šole z italijanskim učnim jezikom vse bolj obiskujejo tudi predstavniki drugih narodnosti in pa večinskega slovenskega naroda in neka proces se dogaja ravno tako s slovenskim učnim jezikom na tržaškem. Zdaj, jaz bi želel izpostaviti, da sem sam konkretno, kot takrat strokovni sodelavec ministrstva leta 2017 in tudi že 2016 sodeloval pri pripravi sprememb krovnega šolskega zakona za italijansko in madžarsko narodno skupnost. Naj povem, da je takrat potekala dolga in zelo široka razprava o teh spremembah, tako z italijansko narodno skupnostjo, konkretno Samoupravno narodno skupnostjo, kot z obema poslancema, tako predstavnikoma italijanske in madžarske narodne skupnosti. In pa seveda kar je ključno, s strokovno javnostjo. Šole so vendarle, ključno je, da stroka pove kaj je prav, ne politika ampak stroka in tukaj ima zelo pomembno vlogo Zavod RS za šolstvo in vse ostale pomembne strokovne institucije. Takrat smo nekako konsezualno sprejeli dogovor kaj so tiste ključne spremembe in posodobitve za dvig kakovosti narodnega šolstva v Republiki Sloveniji. Eden izmed pač, poleg številnih drugih področij, ki so se spremenili, kot je na primer, da se je tudi višje šole vključilo v ta zakon za zaščito narodnosti šol, kot da se lahko omogoči obiskovanje narodnostnih šol predstavnikom manjšin izven dvojezičnega območja, da se lahko izvaja italijanščina oziroma madžarščina kot fakultativni predmet, tudi izven območja dvojezičnosti in tako naprej, je bilo eno od področij, ki se ga je rešilo v zakonu tudi ureditev znanja jezika strokovnih delavcev na teh šolah. Takrat smo seveda gledali na to, da je potrebno dvigniti kakovost </font><br>
<br>
<b><font size="4">14. TRAK (HK)- 12.05</font></b><br>
<br>
<font size="4">	(nadaljevanje)znanja tega jezika, ampak na drugi strani je pomembno izpostaviti tudi to, da je treba biti realist in najti rešitev, ki zagotovi ustrezen kader. Veste, ker  zdaj postavljati neke pogoje, ki se jih v praksi ne bo dalo zagotoviti oziroma ne bo možno zagotoviti ustreznega kadra je nesmiselno in na nek način proti interesom narodne skupnosti, bi si jaz celo upal trditi in proti interesom zagotavljanja kakovosti in nemotenega delovanja teh šol. Zdaj ta zakon je bil takrat sprejet, upam si trditi, da se je s tem zakonom oziroma spremembo zakona dvignilo kar nekaj elementov, ki zagotavljajo večjo kakovost narodnostnega šolstva, zdaj določene stvari so se reševale tudi z podzakonskimi akti, s pravilniki, ki so se, v veliki meri v naslednjih mesecih potem na ministrstvu sprejeli. Mislim pa, da ne prav v celoti. </font><br>
<font size="4">	Ampak kaj hočem izpostaviti. Pomembno je, da se pri tako pomembnih spremembah vodi široka razprava in doseže širok konsenz znotraj prebivalstva vseh narodnosti in predvsem znotraj strokovne javnosti. Kaj se dogaja pa danes. Danes imam pa občutek, pa ne želim politizirati tega zelo pomembnega področja, ampak imam pa občutek, kot da smo na neki tržnici in da vlada ali pa recimo temu koalicijski poslanci, težko rečem vlada, ker sem zdaj slišal, da tudi strokovni del ministrstva upravičeno nasprotuje določenim rešitvam. Ampak pač politika, koalicija dobesedno v zameno za podporo, upam si reči, marsikateri sporni zadevi, ki so jo primorski poslanci, kar me čudi, glede na narodnost. Primorski poslanci so marsikaj, za kar smo mislili, da je bilo že izkoreninjeno iz primorskega duha, življa, podprlo, očitno v zameno za neke konkretne usluge. In tukaj v tem konkretnem primeru, če me občutek ne vara se zdi, da skušate zdaj v teh nekaj mesecih do volitev v zameno za to podporo določenim vladnim predlogom iztržiti maksimalno in da morda pozabljate na neko realno situacijo. Pozabljate na to, da pač, tudi če bo zakon sprejet bojo mogle te šole zaživeti pod temi novimi pogoji v dejanskem življenju in mislim, da je absolutno nesprejemljivo, da se te zadeve tako na hitro sprejemajo. Nesprejemljivo je, da postavljate neke nerealne pogoje, tako za strokovne delavce, kot predvsem za tehnično osebje. Mislim, veste to, da se določenemu tehničnemu osebju postavlja pogoj po SEJO C1, to mislim, da je absolutno nepotrebno in predvsem kot že rečeno neizvedljivo v praksi. Ker ne boste tega tehničnega osebja dobili. Da ne govorim, da so tudi določene rešitve nedodelane. Ko govorite o preizkusu materinega jezika. Tak preizkus ne obstaja, zdaj tukaj najbližje je verjetno po SEJO preizkus jezika na ravni C2, se pravi najvišja možna raven. Ampak te stvari je treba zapisati tako, da pač pijejo vodo in da zadeva drži. </font><br>
<font size="4">	Druga stvar, glede učiteljev slovenskega jezika in tujega jezika, da tukaj zahtevate raven znanja C1 je absolutno, jaz mislim, da  previsoka zahteva in nepotrebna in kot rečeno, bojim se da na škodo narodnostnim šolam, ker boste imeli problem z zagotavljanjem kadrov. Tako, da jaz kljub temu, da sem velik zagovornik pač teh pravic narodnostnih skupnosti, pa najsi bo italijanskih, madžarskih in seveda tudi drugih narodnostnih manjšin v Sloveniji ali slovenskih na drugih ozemljih, se mi zdi, da takega zakona pač ne moremo podpreti in pozivam še enkrat vse poslanke in poslance in predstavnike narodnih skupnosti, da se odpre neka širša razprava in da pridemo do nekih rešitev, ki bodo sprejemljive za vse in ki bodo predvsem dejansko zviševale kakovost slovenskega narodnostnega šolstva v Republiki Sloveniji. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Naprej, dajem besedo Mojci Škrinjar. </font><br>
<br>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Hvala lepa. Saj se sploh ne bi oglasila, ko me ne bi določene pripombe</font><br>
<br>
<b><font size="4">15. TRAK (HK)- 12.10</font></b><br>
<br>
<font size="4">	(nadaljevanje) nekoliko vznemirile. In se čutim dolžna pojasniti ljudem kako stvari v praksi res tečejo, saj sem bila zelo dolgo tudi del prakse. Namreč, pravite, kako bo ravnatelj izbiral nekoga, čisto arbitrarno, po jeziku in tako dalje. Naj povem, da ravnatelj vedno izbira arbitrarno in prav je tako, ker je on odgovoren za to, kako bo človek delal v službi. Pri tem pa seveda mora upoštevati pogoje, ki mu ji nalaga zakon, kakšno izobrazbo ima človek ali ima strokovni izpit, če gre za pedagoškega delavca in tudi ga pač te zaveze, torej te določitve ga zavezujejo. Sicer pa se arbitrarno odloča in prav je, da se odloča kadar sprejema kogarkoli v službo. Tudi po tem kriteriju kako lepo uporablja slovenski jezik ali pa na področju narodnosti tamkajšnji jezik. Tudi to je prav. Pa naj gre za kakršnokoli smer, pedagoško smer. In potrebno je, da učitelji v šoli uporabljajo res lep jezik in to ves čas. Povedali ste, da gre za različne modele pri slovenskih ali pa na narodnostnem območju madžarsko italijanskem narodnostnem območju, da so to različni modeli. To ne drži. Model je enoten, je slovenski, ki ga je sprejel strokovni svet, vladni strokovni svet za izobraževanje, konkretno v osnovni šoli je to za splošno izobraževanje in za gimnazijo, potem imate pa tudi strokovni svet za strokovno izobraževanje. In je pa prilagojen, pri tem kako se poučuje na narodnostnem območju. Kateri jezik je to. Zdaj, kakovost jezika je zelo pomembna. Če pogledamo, naše slovenske šole, kakor tudi narodnostne šole. Sama sem obiskala že pred mnogimi leti območje na madžarskem, kjer so učitelji, ki so učili v slovenski šoli, torej za Slovence, kot narodnostno manjšino na Madžarskem zelo slabo govorili slovensko. In to me je zelo motilo. Zato si predstavljam, da je kolega, ki je pač opazuje to v italijanski šoli, na območju, kjer se govori italijansko oziroma je učni jezik italijanski, da ga seveda tudi to moti. Kakor je mene motilo in ga popolnoma razumem, da pričakuje, da bodo učitelji govorili kakovostno italijanščino, kakor jaz tudi pričakujem, da bodo učitelji, ki poučujejo v slovenskih šolah za Slovence, kot manjšino v Italiji ali pa na Madžarskem, da bojo govorili kakovostno slovenščino. Pričakujem tak povračilni ukrep. In meni se zdi to povsem sprejemljivo, da se zahteva kakovost poučevalnega jezika. Če pa se zdaj še dotaknem tehničnega osebja, lepo je gospod Štrukelj prej ugotovil, da v nekem širšem smislu tudi vzgojna vloga tega drugega administrativnega in tehničnega osebja. In lahko povem, da je hišnik, lahko v neki šoli velik vzgojni moment. Prav tako čistilka, in naj povem, da v šoli, ki sem jo vodila je bila gospa čistilka, ki je počakala učenca, ki je nekaj narobe naredil, umazal po šoli, po pouku in sta se zmenila, kdaj ji bo pomagal pospraviti stvari. Seveda stvari, ki jih je smel delati. In naj povem tudi to, da je ta gospa </font><br>
<br>
<b><font size="4">16. TRAK (HK)- 12.15</font></b><br>
<br>
<font size="4">	(nadaljevanje)prišla iz Bosne, vendar se je odlično naučila slovensko, ker je morala govoriti z učenci slovensko in to lepo slovenščino. To sem zahtevala od nje. In seveda, normalno je, da se razume, da se bo vselej uporabil odličen slovenski ali pa italijanski jezik, če gre na narodno mešanem območju ali madžarskem območju. Res pa je tudi, da seveda pričakujem, da bo podobna situacija tudi na oni strani meje. In to smo dolžni eden drugemu spoštovati  naše jezike, naše materine jezike. Najbolj me pa boli, ko se potem to vse skupaj spolitizira in reče, da gre za neko kupovanje glasov. Jaz ne vem kakšnih glasov, kulture, narodne zavednosti, državnost, domoljubja se pač ne da kupovati. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Ja prvi je imel repliko Marko Koprivec.</font><br>
<br>
<font size="4">	</font><b><font size="4">MARKO KOPRIVEC (PS SD): </font></b><font size="4">Hvala lepa predsednica. Poglejte, gospa Škrinjar, bila ste državna sekretarka na Ministrstvu za izobraževanje. Želel bi vas samo dopolniti oziroma vas popraviti v delu, ko govorite, da gre za enaka modela v slovenski Istri in pa v Prekmurju glede izobraževanja narodnih skupnosti. Pač ta trditev ne drži. V celoti ne drži, ker gre popolnoma za dva različna modela, ki sta že zgodovinsko pogojena kot različna. V Istri gre za šole z italijanskim učnim jezikom, kjer poteka kot učni jezik tudi slovenščina. Medtem ko gre v Prekmurju, na narodnostnih mešanih območjih za dvojezično šolstvo, kjer te šole obiskujejo vsi prebivalci narodnostno mešanega območja in enak sistem je tudi v Porabju. Tako, da ta trditev absolutno ne drži, da gre za dva enaka modela. Gre za popolnoma dva različna modela, ki pa sta zgodovinsko pogojena in zaenkrat se v to zakaj je tam tako in tam tako ni posegalo, pač. Enako velja tudi v Italiji. Poznamo tudi šole s slovenskim učnim jezikom. Zdaj pa, veste, te vaše pavšalne ocene so pa smešne. Vsi si želimo, da bi učitelji znali govoriti pač jezik narodnosti in tako naprej. To se vsi strinjamo. Saj to ni vprašanje. Pa tudi to, da hišnik zna slovensko oziroma italijansko, jaz mislim, da je samoumevno. Je pa vprašanje, če je potrebno za hišnika zahtevati raven jezika na stopnji C1, to pa je vprašanje. Predvsem, če je to v praksi neizvedljivo in ponavljam še enkrat. Mislim, da noben v tem prostoru ne vidi kot nič spornega, da bi se zagotavljala kakovost narodnostnemu šolstvu. Jaz osebno še najmanj. Jaz si celo ne znam predstavljati Primorske kot enojezične. Ampak dajmo pa zadeve reševati na transparenten način preko javne razprave in predvsem tako, da bo v praksi izvedljivo. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Bom dala, samo še Tina Heferle. Potem pa Mojca Škrinjar, potem pa tudi predlagatelj še dobi besedo. Tina Heferle. </font><br>
<br>
<b><font size="4">	TINA HEFERLE (PS LMŠ): </font></b><font size="4">Jaz imam repliko na gospo Škrinjar, ker sem se prepoznala v njeni razpravi glede na to, da sem jaz govorila o arbitrarnosti. Kar se tiče dveh modelov je zelo lepo ji odgovoril kolega Koprivec, tako da se tega ne bom dotikala, čeprav sem tudi o tem razpravljala. Kar se pa tiče arbitrarnosti pri presoji, pa izbiri kadrov. Jaz sem govorila to v smislu zaposlovanja tehnično – administrativnega in knjigovodskega osebja za katere se tudi  zdaj zahteva višja raven znanja italijanskega jezika in sem lepo ponazorila, da ko bo nekdo izbiral, če drugega ne bo imel bo pač rekel, poglejte, nivo znanja italijanskega ni zadostno, jaz ocenjujem, da je pač potrebna višja ravne znanja in ga  pač ne bo zaposlil, pa bo potem zaposlil nekoga, ki bo pač bolj povšečen odločevalcem oziroma tistim, ki zaposlujejo tako ad hoc odločanje. O tem je govoril že gospod Štrukelj, ko se bo ad hoc od primera do primera lahko po predlagani ureditvi lahko presojalo kateri nivo znanja italijanskega jezika je potreben za te tehnično-administrativno osebje. Je pač nedopustno in omogoča arbitrarnost. Nisem pa govorila o pedagoškem kadru</font><br>
<br>
<b><font size="4">17. TRAK (HK)- 12.20</font></b><br>
<br>
<font size="4">	(nadaljevanje)za katerega se pa po novem bo, če bo to izglasovano zahteval nivo znanja materinega jezika, kar je pa tudi svojevrstni, ne ravno precedens, ampak se mi zdi zelo preoster kriterij in se strinjam gospa Škrinjar jezik, stopnja znanja jezika mora biti vedno na zadostni kakovostni ravni in odlično znanje jezika je že na stopnji C1, to je prej tudi državni sekretar lepo ponazoril in prebral, kaj vse mora človek obvladati, da dobi klasifikacijo C1 po skupnem evropskem jezikovnem okvirju, tako da zdaj, če ste dala  za primer gospo iz Bosne, ki je odlično govorila slovensko. Potem tudi nek pedagoški delavec odlično govori italijansko, če ima nivo C1 izpolnjen. Tako, da ta pogoj po znanju na ravni materinega jezika, še enkrat, je danes bolj kot ne, ne kupovanje glasov ampak poplačilo za že oddane glasove, tako da toliko.</font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Mojca, jaz vam ne bom dala replike na repliko. Bi zdaj dala besedo najprej predlagatelju, potem pa dobite razpravo. Gospod Felice Žiža imate kot predlagatelj besedo. </font><br>
<br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Hvala. Jaz se bi želel zahvaliti poslancu Marku Koprivcu za lepe besede in za veliko sodelovanje in za dolgotrajno sodelovanje z našo samoupravno narodno skupnostjo, z našimi ravnatelji in s celim sistemom šolstva na našem področju. Tako, da še danes imajo vsi odlične spomine glede njegovega sodelovanja in res se mu za to zahvaljujem, tudi za lepe besede, kar je povedal o Londonskem memorandumu, pa vse ostalo. Bi ga samo hotel obvestiti, da ta dialog s strokovnimi delavci, pedagogi je potekal približno eno leto. Udeležena je bila ves čas tudi ministrica Kustec, v  zadnjem letu vsi naši ravnatelji, pedagoški svetovalci, ki delajo na Zavodu za šolstvo na območni enoti v Kopru in profesorji, ki delajo na italijanski fakulteti Univerze na Primorskem. Tako, da zakon so oni v soglasju ga napisali po ogromno številu sestankov. Mislim, da so sestali kar dostikrat. V enem letu večkrat mesečno in jaz sem bil pa zraven in sem sodeloval z njimi ampak ta produkt, ki ga imamo danes na mizi je produkt naših ravnateljev, našega predsednika obalne italijanske samoupravne narodne skupnosti z drugimi tudi, bi rekel, člani obalne, ki niso bili prisotni ampak jih je obveščal, jih je spraševal, dajali so mnenja in zraven so bili pa stalno pedagoški svetovalci, ki imajo tudi velike izkušnje, sami so bili ravnatelji, preden so postali pedagoški svetovalci, tako da ta predlog, ki ga imamo danes na mizi, to je predlog, ki je postal na najvišji možni strokovni ravni naših šol. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala vam. Sedaj pa dajem besedo, Željko Cigler, jaz misim, da je prav, da dam Mojci, ki se je malo pred vami oglasila. Tudi, če že drugič, ampak ne bomo zdaj to delili, saj nas ni toliko. Izvolite Mojca, potem pa Željko Cigler. </font><br>
<br>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Hvala lepa. Poglejte, jaz se moram oglasiti za to, da razjasnimo nekatere stvari, gospod Koprivec mi je očital, očitno pomanjkljivo znanje, kar da sem bila državna sekretarka, pa da ne vem, da sta dva modela. Glejte, ne vem kdo ima zdaj pomanjkljivo znanje, Pa pojdimo po učiteljsko, trije modeli so v Sloveniji. Namreč na italijanskem območju, torej tam v Primorju sta dva modela. In tretji je madžarski model. Imate na primorju imate italijansko šolo z nekaj slovenskega učnega jezika in imate slovensko šlo z več italijanskega jezika,</font><br>
<br>
<b><font size="4">18. TRAK (HK)- 12.25</font></b><br>
<br>
<font size="4">	(nadaljevanje)kar se razlikuje od povprečja v Sloveniji, kjer je pa večinski del in imate na Madžarskem delu imate pa drugačen predmetnik. Imate pa mešano madžarsko-slovenski jezik pri pouku. Tako, da so, če že govorimo število modelov, so to kar trije modeli. Naj se pa še enkrat ustavim pri tem. Ravnatelj vedno izbira po svoji presoji. Ob tem, da upošteva vse zakonske določitve. Medtem ko umešča novega delavca ali delavk v svoj kolektiv pa seveda razmišlja o tem kako bo ta delavec, delavka lahko delala, delal, v tem kolektivu in s temi učenci in s temi dijaki. Tako, da o arbitrarnosti ne moremo dvomiti, ker se vedno odloča po svojem premisleku. Še enkrat pa poudarjam, da menim, da je kakovost učnega jezika in pa tudi pogovornega jezika v šoli izjemno pomembna, zato da ohranimo slovenski jezik in tudi italijanski ali madžarski torej na območju manjšin, kajti to naš odnos do narodnosti tudi pogojuje sosednjih narodnosti, sosednjih narodov do naših manjšin v tujini. Za katere pa moramo si vedno  prizadevati, da bodo imele najboljše pogoje. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala. Zdaj pa dajem besedo naprej Željku Ciglerju. </font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa. Spoštovani, dosti kratek bom. V razpravi se je pač izluščilo eno mnenje, dosti argumentirano, da s tem predlogom zakona nepremišljeno in nesorazmerno zaostruje pogoje za zaposlovanje učiteljev na območju narodnih manjšin. Zlati italijanske tukaj, ki itak izkazujejo visoko raven obvladovanja italijanskega jezika. Izpostavil bi pa rad tole. Po podatkih, ki jih imam, je in spoštovani gospod državni sekretar, je med otroci, ki obiskujejo te manjšinske šole tudi veliko otrok s posebnimi potrebami, kjer jezik zagotovo zelo pomemben. In mnogi od teh otrok imajo dodeljenega z pravnomočno, zakonito odločbo, spremljevalca, skladno z veljavno zakonodajo v Republiki Sloveniji. Spremljevalec je zelo pomembno pomagalo otroku pri tem, da  kvalitetno spremlja pouk in tudi zaključi na primer osnovno šolo ali vrtec. Morali bomo, že itak spremljevalcev ni, zdaj bomo morali še, v primeru, da bi bila ta sprememba zakona sprejeta, dobiti spremljevalke in spremljevalce, ki bodo imeli raven znanja jezika C1. Ali ne bo to še bolj dodatno zaostrilo pogoje za otroke s posebnimi potrebami italijanske narodnostne manjšine oziroma postavil bi tole vprašanje. Spoštovani gospod državni sekretar in spoštovani predstavnik italijanske narodne manjšine, gospod Žiža, kolega Žiža, ali se tudi otrokom italijanske manjšine kršijo ustavne in zakonske pravice pri dodeljevanju spremljevalca otroku s posebnimi potrebami, če je to tako določeno v odločbi in zakaj? Glejte, to mislim, da je še en bolj pomemben problem o katerem danes govorimo, ker ne dvomim, da večina učiteljic in učiteljev v vrtcih in šolah na tem narodnostnem področju, kjer poučujejo otroke italijanske manjšine kvalitetno in zadovoljivo obvladujejo jezik. Me zanima spoštovani gospod državni sekretar ali je tudi otrokom italijanske manjšine kršena ta ustavna in zakonska pravica, da se izvajajo v celoti odločbe o usmeritvi. Hvala lepa. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala. Za kratko razpravo se je prijavila še Tina Heferle. </font><br>
<br>
<b><font size="4">	TINA HEFERLE (PS LMŠ): </font></b><font size="4">Ja, saj v bistvu ne gre za razpravo, ampak še enkrat bi postavila vprašanje predlagatelju, ker mi še ni odgovoril. Če pozna ureditev na šolah za zamejske Slovence v Italiji?</font><br>
<br>
<b><font size="4">19. TRAK (HK)- 12.30</font></b><br>
<br>
<font size="4">	(nadaljevanje) Kakšen nivo znanja je zahtevan za italijanske učitelje, ki poučujejo slovensko. Gre za isti nivo znanja kot ga on zdaj predlaga za slovenske učitelje, ki poučujejo italijansko ali gre za dosledno spoštovanje, upoštevanje načela recipročnosti, ki bi moral ob takih situacijah biti dosledno spoštovan?</font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Boste odgovorili. Ja, predlagatelj Felice Žiža, izvolite. </font><br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Hvala za vprašanje. Bom rekel, da v podrobnosti ne bi vedel odgovoriti na vaše vprašanje. Vem, ker komuniciram, seveda sem v kontaktu z slovensko narodno skupnostjo v Italiji in to kar se pogovarjamo vem, da imajo in poučujejo v slovenskem jeziku, seveda v njihovih šolah na zelo visoki ravni, na ravni materinega jezika. Kakšne kriterije, kakšne zakone morajo upoštevati, to vam ne bi vedel povedati, vem pa, da tudi slovenski državljani z italijanskim materinem jezikom se zelo redko ampak se, kakšen zaposli v slovenskih šolah v Italiji in se naučijo slovenski jezik. Ampak tudi tukaj vam ne bi vedel povedati točno na osnovi katerega zakona na kakšen nivoju morajo imeti znanje slovenskega jezika. Vem pa, da se naučijo govoriti dobro jezik in za majhno število učiteljev, ki imajo z italijanskim materinem jezikom so, bom rekel, se prilagodijo sistemu kar hitro in dobro. Ne vem pa kateri zakon morajo upoštevati, žal tega ne vem. </font><br>
<br>
<b><font size="4">	PREDSEDNICA IVA DIMIC: </font></b><font size="4">Izvolite, Tina Heferle. </font><br>
<br>
<b><font size="4">	TINA HEFERLE (PS LMŠ): </font></b><font size="4">Samo kratka replika. Nisem v bistvu zahtevala ali pa spraševala po pravni podlagi za te italijanske učitelje. Spraševala sem predlagatelja po nivoju, ki je zahteven za učitelje in me veseli, po eni strani, da je predlagatelj izrekel, da je znanje slovenskega jezika na zelo visoki ravni. Se pravi znanje slovenskega jezika italijanskih učiteljev za slovenske zamejce, ko poučujejo, je na zelo visoki ravni, kar pozdravljam. Ampak hkrati pa obratno, danes predlagatelj, za slovenske učitelje, ki poučujejo italijansko mu ni dovolj znanje na zelo visoki ravni, kar C1, ampak predlaga znanje na ravni maternega jezika, tako da me veseli, da je predlagatelj odgovoril. Se mu zahvaljujem, ampak hkrati tukaj pa smo lahko vsi, ki spremljamo tudi gledalci, zelo jasno videli, da imamo neenake vatle oziroma neenake standarde za slovenske učitelje ali pa italijanske učitelje in da se borimo malo drugače za ene ali druge. </font><br>
<br>
<b><font size="4">	PREDSEDNICA IVA DIMIC: </font></b><font size="4">Tudi sama bi se še vklopila preden dam predlagatelju, ker bi želela tudi sama odgovoriti. Zagotovo je kolegica Heferle izpostavila vprašanje, pa vendarle naj povem, da kot članica in pa tudi predsednica Komisije za Slovence v  zamejstvu in po svetu smo velikokrat razpravljali o tej tematiki. V ponedeljek imamo tukaj, bom rekla, vse predstavnike slovenskih organizacij v zamejstvu, tako da dobrodošli, če kdo želi mogoče tudi zastaviti to vprašanje. Ga bom tudi sama zastavila. Naj pa povem, tako kot je izpostavil že današnji predlagatelj, gospod Žiža, tudi Slovenci v zamejstvu izpostavljajo, da so njihova največja podhranjenost na prostorih. Samo tako, v rezmi vsega tega. Zdaj pa dajem besedo, ja postopkovno. </font><br>
<br>
<b><font size="4">	TINA HEFERLE (PS LMŠ): </font></b><font size="4">Gospa predsednica, jaz zdaj ne vem ali ste imela to razpravo ali nek komentar na mojo razpravo oziroma repliko. Če ste imela razpravo bi mogla dati seveda prednost predlagatelju, ker je zahteval besedo. Če je šlo pa za komentiranje moje razprave ste pa prekoračila svoja pooblastila s tem, ko ste se pač vtaknila v mojo razpravo in je bilo popolnoma neprimerno to zdaj vaše izvajanje, čeprav je bilo dobronamerno, ampak saj iz vaše strani smo tako ali tako že navajeni kršenja poslovniških določil. </font><br>
<br>
<b><font size="4">20. TRAK (HK)- 12.35</font></b><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Glejte, gospa Heferle, jaz sem tukaj napisana peta na vrsti in sem dala vsem prednost pred sabo. Predlagatelja sem vprašala, če se strinja in mi je prikimal, prikimal mi je, da bom povedala sama, potem pa dala tudi gospodu predlagatelju, gospodu Žiži in res tudi Željko Cigler je bil šesti, pa sem mu dala pred sabo prednost, tako da mislim, da korektno vodim, verjamem pa da Državni zbor, nesramnost in to ne pozna meja. Gospod Žiža, imate besedo kot predlagatelj.</font><br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Hvala. Mislim, da se z gospo Heferle ne razumeva. Za nas je, ne za nas, mislim za strokovni del predvsem v šolah, pedagogi govorijo na zelo visoki ravni jezika, ko govorijo o prvem jeziku, kot o materinem jeziku. Ne pa o tujem jeziku. Zdaj, zelo visoka raven tujega jezika lahko debatirajo oni, ki so lingvisti in poznajo te kategorije in kakovost tujega jezika. Lahko je zelo visoka raven B2 ali B1, odvisno kaj hočeš in kje moraš delati ali pa C1 ali pa C2. Mi pa ko govorimo, oziroma jaz, danes kot sem govoril o zelo visoki ravni sem govoril o prvem jeziku, ki pomeni materni jezik, drugi jezik je pa jezik okolja, kjer mi Italijani, ki živimo na narodno mešanem okolju oziroma teritoriju poznamo relativno in govorimo relativno dobro slovenski jezik. Ne bom rekel odlično ampak govorimo dobro in to je naš jezik okolja. To je naš drugi jezik. Za slovenski narod, ki pa živi na našem območju imajo materni jezik slovenščino in drugi jezik, jezik okolja, je italijanščina. In mi ko govorimo o najvišji možni ravni, govorimo o materinem jeziku. O prvem jeziku. Če pa govorimo o drugem jeziku moramo pa opredeliti in reči ja, zelo dobro govorim, zelo na visoki ravni jezik okolja oziroma drugi jezik ali pa tuj jezik govorim in ga poznam na nivoju C1. Torej, zame je to zelo visoka raven. Če pa govorimo na splošno o zelo visoki ravni jezika v eni šoli, govorimo o materinem jeziku. Ker na slovenskih šolah, kjer je vzgojno izobraževalni področje poteka v slovenskem jeziku se govori o zelo visoki ravni o uporabi slovenskega jezika in na slovenskih šolah se uporablja samo slovenski materni jezik za poučevanje predmetov v slovenščini. In jaz mislim, da to meni je popolnoma jasno in ko sem rekel, to kar se dogaja v slovenskih šolah v Italiji. Imam podatek, da slovenski učitelji v italijanskih šolah v Italiji, torej italijanski državljani, ki pripadajo slovenski narodni skupnosti in poučujejo na slovenskih šolah, poznajo njihov materin jezik na zelo visoki ravni. Tako, če nisem bil jasen bom pač še enkrat probal ponoviti. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala. S tem mislim, da smo. Vsi so dobili besedo, ki so se prijavili. Ja, državni sekretar Damir Orehovec. Še  zaključno besedo, izvolite. </font><br>
<br>
<font size="4">	</font><b><font size="4">DAMIR OREHOVEC</font></b><font size="4">: Ja, zdaj, s tem vprašanjem glede recipročnosti. Koliko je meni znano, ni pa nujno, da je to stoprocentno res, italijanska zakonodaja sploh tega ne opredeljuje. Je pa to minister, naj bi določil z okrožnico in sicer pogoj za  poučevanje v slovenskih šolah v Italiji je, da strokovni delavci zaključijo maturo na srednji šoli s slovenskim učnim jezikom, kar je precej blažji pogoj, kot je že zdaj zapisano v prvem odstavku. Kar se tiče tega, da bi morali, torej preverjati znanje, kot je zapisano v maturitetnem katalogu. Treba je vedeti, da matura poteka potem, ko se izpit izvaja. Je strukturirana tako, da je 50% esejskega tipa, 30% je potem slovnica in pa 20 % ustni del. Zdaj, jaz ne vem, mogoče bi bilo treba bolj opredeliti to stvar, da ne bi potem prišlo do težav pri teh izpitih. </font><br>
<br>
<b><font size="4">21. TRAK (HK)- 12.40</font></b><br>
<br>
<b><font size="4">	PREDSEDNICA IVA DIMIC: </font></b><font size="4">Zaključujem razpravo. Še Željko Cigler. Želite še, izvolite.</font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Predsedujoča, hvala. Jaz sem postavil zelo jasno vprašanje, ker se pridružujem vsem, ki so jim otrokove pravice, naj bodo to slovenske ali pa italijanske ali pa madžarske narodne skupnosti ali pa romski otroci, sploh ni važno. Ali otroci drugih skupnosti. Sem izpostavil, da bo ta visok kriterij znanja jezika italijanskega še posebej imel problem, izpostavil dodaten problem, pri zagotavljanju otrokom spremljevalcem otrokom s posebnimi pravicami. Jaz sem prej gospoda Orehovca z Ministrstva za izobraževanje in tudi gospoda Žižo vprašal ali se kršijo te pravice otrokom italijanske narodne skupnosti enakopravno tako kot madžarskim in slovenskim otrokom, da se jim ne zagotavljajo spremljevalci, čeprav jim odločbe to določajo. Poudaril sem, da v primeru, da danes ta predlog zakona sprejet, bojo ti otroci imeli še dodatno težavo. In sprašujem, gospod  Žiža, dejansko, tukaj gre za otroke, tukaj gre za njihov konkreten položaj v osnovnih šolah. Jaz sem opisal jasno, potem večkrat govorim o tej zadevi. Ta problem, gospod državni sekretar mi ni odgovoril z nobeno besedo. Skratka, naj profesorji, učitelji, vzgojitelji v vrtcih znajo zelo na visoki ravni obvladajo preverjano seveda, raven italijanskega jezika, če se pa na drugi strani kršijo ostale pravice zaradi tega visokega nivoja znanja, če bi bil danes sprejet, bojo še bolj se  zaostrovale, to pa ne briga nikogar. In to je bistvo, še posebej pri otrocih s posebnimi potrebami. Prosim, gospod državni sekretar, mi lahko date odgovor.</font><br>
<br>
<b><font size="4">	PREDSEDNICA IVA DIMIC: </font></b><font size="4">Če samo smem, kot predsedujoča, lahko da bo Orehovec, državni sekretar odgovoril, ampak kakor je meni poznan sistem, se na podlagi tega zakona ne kršijo in ne onemogoča nikakršnih pravic vezanih na spremljevalce ampak želela je še razpravo Tina, ja, predlagatelj Felice Žiža, imate besedo. </font><br>
<br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Se opravičujem, ker sem spregledal. Ne da ne bi želel odgovoriti, ampak mi je ušlo. Odgovor mislim, da je relativno enostaven. Ker nismo opredelili v zakonu razen za učitelje in strokovne delavce, torej učitelje, je opisano, da morajo poznati jezik na najvišji možni ravni, to je materin jezik. Za ostale strokovne sodelavce in ostale delavce in mislim, da ti spremljevalci spadajo v to kategorijo je napisano oziroma se bo potem usklajevalo znanje vsega administrativno tehničnega kadra, računovodskega kadra, spremljevalcev, kuharic in tako naprej v soglasju z ministrstvom, tako da tisto bo še v bistvu v delu v naslednjih treh mesecih, ko se bo pripravljal pravilnik. Mislim, drugega vam ne bi vedel povedati. </font><br>
<br>
<b><font size="4">	PREDSEDNICA IVA DIMIC: </font></b><font size="4">V redu. Tina Heferle, še. Izvolite.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Jaz bi se pa samo zahvalila gospodu državnemu sekretarju, ker je zelo jasno in zelo določno mi odgovoril na vprašanje glede načela recipročnosti. Mislim, da kdor je želel razumeti zdaj po izvajanju državnega sekretarja, velja tudi za gospoda predlagatelja, je res lahko razumel o čem sem jaz spraševala, na kaj sem jaz opozarjala in zakaj sem sploh načela to temo. Tako, da še enkrat gospod državni sekretar, hvala za vaš odgovor. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Ja, predlagatelj Felice Žiža. </font><br>
<br>
<font size="4">	</font><br>
<font size="4">	</font><b><font size="4">FELICE ŽIŽA (PS IMNS): </font></b><font size="4">Vam pravim, tako kot sem prej odgovoril, jaz prav v podrobnosti tako sistem šol s slovenskim učnim jezikom v Italiji ne poznam. Priznam, tudi državni sekretar je rekel, da ni prepričan, da je to tako kot je povedal. Ampak je pa ena velika razlika, to pa vem. In poznam, med slovenskimi šolami v Italiji in italijanskimi šolami v Sloveniji. V naših šolah imamo tudi po 10 etničnih, drugačnih skupin, </font><br>
<br>
<b><font size="4">22. TRAK (HK)- 12.45</font></b><br>
<br>
<font size="4">	(nadaljevanje) ki prihajajo v naše šole, tako kot sem rekel prej, Makedonci, Albanci, Hrvati, iz Bosne, Ukrajinci, Rusi in še in še verjetno kakšen. V slovenskih šolah v Italiji prihajajo, če prihaja nekdo, pridejo Italijani, ki želijo, da njihovi otroci slovenski jezik. Pridejo, verjetno pride tudi kakšen z drugo nacionalnostjo, ampak tega je malo. Ni v takšnih velikih številkah, kot so v naših šolah. Zaradi tega naše šole so pod velikim udarom, ker se širimo, prostori so vedno manjši, imamo vedno večje težave, predvsem v prvih letnikih, v razredu, kjer ena manjšina govori italijanski jezik, ostali govorijo vsak svoj jezik. Dostikrat potem slišiš na hodniku govorijo angleško, ker angleški pa postane tisti osrednji jezik za komunikacijo. Tako, da tukaj je zelo težko primerjati ti dve šoli. Torej, slovenske v Italiji in italijanske v Sloveniji. Mislim, da s tem se lahko obrazloži, da razlika in tudi recipročnost na takšen nivoju razlike je težko nekako uresničevati. Hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Zdaj pa smo izčrpali seznam in željo, zato  zaključujem razpravo. Preden preidemo na glasovanje naj vas opozorim na spremembo glede ugotavljanja navzočnosti članic in članov delovnega telesa na sejah, o katerih ste bili pisno obveščeni 27. decembra 2021. Glasovanje na sejah delovnih teles odslej poteka tako, da morate navzoči članice in člani obvezno pritisniti eno od treh tipk na glasovalni napravi, torej tipko za ali proti ali x kot kvorum. Sicer se šteje, da na seji niste navzoči. </font><br>
<font size="4">	Tako, da sedaj prehajamo na glasovanje o posameznih členih. V razpravo in na glasovanje sem dala prvi člen. O tem je že potekala tudi razprava. Želi kdo obrazložiti glas. Ne vidim, zato pričenjam z glasovanjem in glasujemo o amandmaju PS SDS, NSi in PS Konkretno. Pričenjam glasovanje. Glasovanje poteka.</font><br>
<font size="4">	Kdo je za? (9 članov.) Kdo je proti? (1 član.)</font><br>
<font size="4">Ugotavljam, da z 9 glasovi za in 1 proti je bil amandma k 1. členu sprejet. </font><br>
<br>
<font size="4">	V razpravo in na glasovanje dajem amandma k 2. členu. Želi kdo razpravljati? Koprivec. Ne. V redu.</font><br>
<font size="4">	Pričenjam glasovanje o amandmaju PS amandmaju PS SDS, NSi in PS Konkretno. Pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da z 9 glasovi za in 1 proti je amandma k 2. členu sprejet. </font><br>
<br>
<font size="4">	Odpiram razpravo o amandmaju k 3. členu. Želi kdo razpravljati? Ugotavljam, da ne. Tudi ta amandma je amandma PS SDS, NSi in PS Konkretno.  </font><br>
<font size="4">	Pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma k 3. členu sprejet.</font><br>
<font size="4">	Na glasovanje dajem…</font><br>
<br>
<font size="4">	Odpiram razpravo o amandmaju k 4. členu. Amandma je amandma PS SDS, NSi in PS Konkretno.  </font><br>
<font size="4">	Želi kdo razpravljati? </font><br>
<br>
<b><font size="4">23. TRAK (HK)- 12.50</font></b><br>
<br>
<font size="4">	(nadaljevanje) Ugotavljam, da ne, zato prehajamo na glasovanje. </font><br>
<font size="4">	Pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma k 4. členu sprejet.</font><br>
<br>
<font size="4">	Odpiram razpravo o amandmaju k 5. členu. Žali kdo razpravljati, ugotavljam, da ne. Tudi ta amandma  je amandma PS SDS, NSi in PS Konkretno.  </font><br>
<font size="4">	Pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma k 5. členu sprejet.</font><br>
<br>
<font size="4">	Odpiram razpravo o amandmaju k 6. členu. Žali kdo razpravljati, ugotavljam, da ne. Tudi ta amandma  je amandma PS SDS, NSi in PS Konkretno.  </font><br>
<font size="4">	Pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma k 6. členu sprejet.</font><br>
<br>
<font size="4">	Odpiram razpravo o amandmaju k 7. členu. Žali kdo razpravljati, ugotavljam, da ne. Tudi ta amandma  je amandma PS SDS, NSi in PS Konkretno.  Ker ne želi nihče, razpravljati pričenjam glasovanje. Glasovanje poteka. </font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma k 7. členu sprejet.</font><br>
<br>
<font size="4">	Odpiram razpravo k 8. členu, h kateremu  ni amandmajev. Žali kdo razpravljati, ugotavljam, da ne. Zato, dajem na glasovanje še vse člene skupaj. Želi kdo obrazložiti glas? Ne. </font><br>
<font size="4">	Pričenjam glasovanje o vseh členih skupaj. Glasovanje poteka. </font><br>
<font size="4">	Kdo je za? (9 članov.) Je kdo proti? (4 člani.)</font><br>
<font size="4">	Ugotavljam, da so bili členi sprejeti. </font><br>
<br>
<font size="4">	Določiti moramo še poročevalca na seji Državnega zbora. Kot predsednica odbora bom to storila sama. S tem zaključujem obravnavo predloga zakona na matičnem delovnem telesu. </font><br>
<font size="4">	Zaključujem tudi 1. točko dnevnega  reda in s tem 42. nujno sejo odbora. Vsem se zahvaljujem za sodelovanje in vas lepo pozdravljam. Srečno.</font><br>
<br>
<b><font size="4">Seja je bila končana 12. januarja 2022 ob 12.53.</font></b>