<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">21. seja</font></b><br>
<br>
<b><font size="4">(15. junij 2020)</font></b><br>
<br>
</p></div><br>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br>
<b><font size="4">Seja se je začela ob 8.36 uri.</font></b><br>
<br>
<b><font size="4">1. TRAK: (ES)</font></b><br>
<br>
<b><font size="4">PREDSEDNIK IVAN HRŠAK:</font></b><font size="4"> Pričenjam 21. sejo Mandatno-volilne komisije. Vse članice in člane komisije, vabljene in vse ostale prisotne prav lepo pozdravljam. </font><br>
<font size="4">	Obveščam vas, da so zadržani in se seje ne morejo udeležiti naslednje članice in člani: kolega Ferenc Horváth. Na seji pa kot nadomestni člani s pooblastili sodelujejo: mag. Marko Koprivc nadomešča mag. Bojano Muršič in mag. Andrej Rajh nadomešča Mašo Kociper.</font><br>
<font size="4">	S sklicem seje ste prejeli naslednji dnevni red:</font><br>
<font size="4">	1. Predlog za razrešitev s funkcije člana Sveta Banke Slovenije viceguvernerja,</font><br>
<font size="4">	2. Predlog za imenovanje članov Upravnega odbora Prešernovega sklada</font><br>
<font size="4">	3. Predlog sklepa o imenovanju dveh članov Državne revizijske komisije. </font><br>
<font size="4">	29. 5. 2020, 2. 6. 2020 in 10. 6. 2020 pa ste prejeli predloge za razširitev dnevnega reda z naslednjimi točkami, in sicer:</font><br>
<font size="4">	1.a Predlog za izvolitev sodnice ali sodnika Ustavnega sodišča Republike Slovenije</font><br>
<font size="4">	4. Predlog sklepa o razrešitve članice in imenovanje člana Sveta fundacije za financiranje invalidskih in humanitarnih organizacij v Republiki Sloveniji</font><br>
<font size="4">	5. Zahteva Okrožnega sodišča v Ljubljani kazenski oddelek za dovoljenje glede začetka kazenskega postopka zoper poslanca dr. Franca Trčka. </font><br>
<font size="4">	Želi kdo v imenu svoje poslanske skupine predstaviti stališče o predlogih za razširitev dnevnega reda seje? (Ne.) Če ne, glasujemo o predlagani razširitvi dnevnega reda seje z novo a1. točko. </font><br>
<font size="4">	Pričenjam glasovanje. Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Glasujemo o predlagani razširitvi dnevnega reda seje z novo 4. točko. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (12 članov.) Kdo je proti? ( Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Glasujemo še o predlagani razširitvi dnevnega reda seje z novo 5. točko. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Mandatno-volilna komisija bo v skladu s prvim odstavkom 206. člena Poslovnika Državnega zbora obravnavala 5. točko dnevnega reda na seji zaprti za javnost. </font><br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 101. členom Poslovnika Državnega zbora sejo zapreti za javnost.</font><br>
<br>
<font size="4">	Prehajamo na </font><b><font size="4">A1. TOČKO DNEVNEGA REDA – PREDLOG ZA IZVOLITEV SODNICE ALI SODNIKA USTAVNEGA SODIŠČA REPUBLIKE SLOVENIJE, </font></b><font size="4">ki ga je Državnemu zboru predložil predsednik Republike Slovenije. </font><br>
<br>
<b><font size="4">2. TRAK: (ES) – 8.40</font></b><br>
<br>
<font size="4">	(nadaljevanje) Predlog ste članice in člani zaradi varstva podatkov prejeli v varovani predal v sistemu UDIS. K tej točki dnevnega reda je vabljen Urad predsednika Republike Slovenije. Seje se udeležuje gospa Nataša Kovač, generalna sekretarka v Uradu predsednika Republike Slovenije, ki jo prav lepo pozdravljam. </font><br>
<font size="4">	Uvodna pojasnila: Ustava Republike Slovenije v prvem odstavku 163. člena določa, da je Ustavno sodišče sestavljeno iz 9 sodnikov, ki jih na predlog predsednika republike izvoli državni zbor na način, ki ga določa zakon, v drugem odstavku navedenega člena pa, da se sodniki izvolijo izmed pravnih strokovnjakov. Zakon o Ustavnem sodišču v 9. členu določa, da je za sodnico oziroma sodnika Ustavnega sodišča lahko izvoljen državljan Republike Slovenije, ki je pravni strokovnjak in je star najmanj 40 let. V skladu s prvim odstavkom 14. člena navedenega zakona sodnika Ustavnega sodišča izvoli Državni zbor s tajnim glasovanjem z večino glasov vseh poslancev. </font><br>
<font size="4">	Predsednik Republike Slovenije je Državnemu zboru za sodnika ali sodnico Ustavnega sodišča namesto dr. Dunje Jadek Pensa, ki ji mandat poteče 14. 7. 2020 predlagal dva kandidata, in sicer dr. Andraža Terška in Barbaro Zobec. Predlog predsednika Republike Slovenije je v skladu z drugim odstavkom 13. člena Zakona o Ustavnem sodišču obrazložen. Priložena pa sta mu tudi pisno soglasje kandidata in prijava kandidatke. </font><br>
<font size="4">	Kandidatka Barbara Zobec je 8. 6. 2020 Državni zbor obvestila, da odstopa od kandidature, kar je v skladu s petim odstavkom 14. člena Zakona o Ustavnem sodišču, ki določa, da lahko kandidat odstopi od kandidature do začetka glasovanja Državnega zbora. </font><br>
<font size="4">	Predlog predsednika Republike Slovenije tako obravnavamo kot predlog za izvolitev dr. Andraža Terška za sodnika Ustavnega sodišča. </font><br>
<font size="4">	Želi gospa Nataša Kovač, generalna sekretarka v Uradu predsednika Republike Slovenije predlog dodatno obrazložiti? (Da.)</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">NATAŠA KOVAČ:</font></b><font size="4"> Hvala lepa, gospod predsednik. </font><br>
<font size="4">	Poslanke in poslanci! </font><br>
<font size="4">	Pred parlamentom je še zadnja izvolitev na mesto sodnika Ustavnega sodišča v naslednjih petih letih. Do leta 2025 se mesto ustavnih sodnikov razen v primerih kakšnih odstopov ne bo menjalo. Ravno zaradi tega je predsednik republike v obravnavi predlogov, ki jih je prejel na podlagi javnega poziva menil, da bi bilo primerno, da tokrat Državni zbor izbere sam kandidata izmed dveh kandidatov, ki jih je predlagal Državnemu zboru v izvolitev. Tudi zaradi tega, ker je šlo za dva  kandidata različnih profilov in ker tudi noben od kandidatov v več posvetovanjih, ki jih je predsednik republike opravil, ni dobil prepričljive večine.</font><br>
<font size="4">	Kot je znano je ena od kandidatk odstopila od svoje kandidature, tako da predsednik republike predlaga v izvolitev Državnemu zboru izrednega profesorja dr. Andraža Terška, doktorja pravnih znanosti, ki je trenutno univerzitetni učitelj na Univerzi na Primorskem, kjer predava pravo, ustavno pravo, pravno filozofijo in človekove pravice. Prav tako predava na Evropski pravni fakulteti na Univerzi v Novi Gorici in je nosilec predmetov teorija in praksa socialne države in ustavno pravo. Gospod Teršek deluje na različnih področjih, znanstveno-raziskovalnem, študijskem, pedagoškem in publicističnem. Ukvarja se z ustavnim pravom, pravno filozofijo, človekovim pravicam in svoboščinami, sociološkimi in filozofskimi vidiki prava, politično filozofijo in psihologijo. Posebej pozornost namenja kritiki napak v pravnih praksah in pri delovanju sodišč. Objavil je številne ustavnopravne razprave in analize na različnih področjih, razprave in spise o teoriji legitimnosti, legalnosti, civilne neposlušnosti, pravni kulturi. Uveljavil se je kot kritični komentator in analitik odločb Evropskega sodišča za človekove pravice in slovenskega Ustavnega sodišča. Posebej se ukvarja s svobodo izražanja in pravico do zasebnosti. Spisal je nekaj uspešnih pobud za ustavno sodno presojo tudi v nekaterih primerih, ki so jih splošni in strokovni javnosti posebej omenjeni. Je stalni zunanji sodelavec in pregledovalec letnih nacionalnih poročil o stanju demokracije in pravne države v tranzicijskih državah srednje in vzhodne Evrope za nevladne organizacije Firmhouse(?). Njegova bibliografija obsega več kot 450 enot. </font><br>
<br>
<b><font size="4">3. TRAK: (ES) – 8.45</font></b><br>
<br>
<b><font size="4">	</font></b><font size="4">(nadaljevanje) Je avtor številnih monografij, znanstvenih člankov, razprav in predavanj predvsem o temah iz ustavnega prava in ustavništva. Je prejemnik številnih priznanj. V letih 2013-2017 je bil večkrat uvrščen med deset najvplivnejših slovenskih pravnikov. </font><br>
<font size="4">	Dr. Andraž Teršek s svojim dosedanjim delom prav na področju ustavnega prava, ustavništva, ustavno-sodnega odločanja je postal akademsko prepoznan in dosegel visoko raven strokovne suverenosti, ki jo gre razumeti kot temeljni pogoj za nastop funkcije ustavnega sodnika. S svojim poznavanjem ustavne teorije kot sodne prakse vseh sodnih instanc s svojim bogatim publicističnim in pedagoškim delom bo lahko pomembno prispeval k nadaljnjemu odličnemu delu Ustavnega sodišča Republike Slovenije. </font><br>
<font size="4">	Predlagam v imenu predsednika republike, da Državni zbor kandidata imenuje za sodnika Ustavnega sodišča. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala za to dodatno obrazložitev. </font><br>
<font size="4">	Sedaj pa odpiram razpravo poslank in poslancev. Želi kdo razpravljati? (Ne.) Če ne, zaključujem razpravo.</font><br>
<br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da za sodnika Ustavnega sodišča namesto sodnice, ki ji mandat poteče 14. 7. 2020 izvoli dr. Andraža Terška.« Glasujemo.</font><br>
<font size="4">	Kdo je za? (9 članov.) Kdo je proti? (6 članov.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda. </font><br>
<font size="4">	Gospe Nataši Kovač pa se lepo zahvaljujem za sodelovanje.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – OBRAVNAVA PREDLOGA ZA RAZREŠITEV S FUNKCIJO ČLANA SVETA BANKE SLOVENIJE – VICEGUVERNERJA. </font></b><font size="4">Del gradiva je objavljen pri EPI, del pa ste zaradi varstva podatkov prejeli v varovani predal v sistemu UDIS. K tej točki dnevnega reda je vabljen mag. Marko Bošnjak, ki se seje očitno ne udeležuje. </font><br>
<font size="4">	Uvodna pojasnila: Mag. Marko Bošnjak v skladu s prvo točko prvega odstavka 39. člena Zakona o Banki Slovenije Državnemu zboru predlaga, da ga razreši iz funkcije člana Sveta Banke Slovenije – viceguvernerja, in sicer z dnem 31. 7. 2020. Mag. Marka Bošnjaka je Državni zbor imenoval za viceguvernerja  in člana Sveta Banke Slovenije 26. 1. 2016, mandat pa je pričel s 5. 3. 2016. V skladu s prvim odstavkom 39. člena Zakona o Banki Slovenije je član Sveta Banke Slovenije med drugim predčasno razrešen, če to sam zahteva. Drugi odstavek nadalje določa, da je razrešen z dnem, ko Državni zbor ugotovi, da je nastopil navedeni razlog.</font><br>
<font size="4">	Odpiram razpravo poslank in poslancev. Želi kdo razpravljati? (Ne.) Če ne, zaključujem razpravo.</font><br>
<br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o razrešitvi člana Sveta Banke Slovenije – viceguvernerja, s katerim se s funkcije razreši mag. Marko Bošnjak z dnem 31. 7. 2020.« Glasujemo.</font><br>
<font size="4">	Kdo je za? (16 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA IMENOVANJE ČLANOV UPRAVNEGA ODBORA PREŠERNOVEGA SKLADA,</font></b><font size="4"> ki ga je Državnemu zboru predložila Vlada. Del gradiva je objavljen pri EPI, del gradiva pa ste članice in člani zaradi varstva podatkov prejeli v varovani predal v sistemu UDIS. K tej točki dnevnega reda smo vabili Ministrstvo za kulturo. Gospa Metka Šoštarič, vodja sektorja za statusne zadeve na Ministrstvu za kulturo. Lepo pozdravljeni. </font><br>
<font size="4">	Uvodna pojasnila: Vlada zaradi izteka mandata sedanjim članom Upravnega odbora Prešernovega sklada Državnemu zboru predlaga, da za naslednji štiriletni mandat imenuje Upravni odbor v sestavi: dvojni doktor Igor Grdina, dr. Janko Kos, Mateja Komel Snoj, dr. Sonja Weiss, Jurij Paljk, Bernarda Fink, Lovrenc Blaž Arnič, dr. Jožef Muhovič, </font><br>
<br>
<b><font size="4">4. TRAK: (ES) – 8.50</font></b><br>
<br>
<font size="4">	(nadaljevanje) dr. Robert Simonišek, Ženja Leiler Kos, dr. Jože Možina, Marko Cotič, Katarina Klančnik Kocutar, dr. Rok Andres in Barbara Drnač. </font><br>
<font size="4">	Zakon o Prešernovi nagradi v prvem odstavku 6. člena določa, da ima Upravni odbor Prešernovega sklada petnajst članov, ki jih imenuje Državni zbor na predlog Vlade iz vrst kulturnih ustvarjalcev ter uglednih strokovnjakov s področja kulture. Vlada oblikuje predlog imenovanja po izvedenem javnem pozivu, pri čemer pa pri oblikovanju predloga za imenovanje članov Upravnega odbora ni vezana na v javnem pozivu prejete predloge, mora pa upoštevati ustrezno in enakovredno zastopanost vseh področij kulture in spolno uravnoteženost. </font><br>
<font size="4">	V skladu z drugim odstavkom 6. člena zakona mandat članom Upravnega odbora traja štiri leta, posameznik pa je za člana lahko imenovan največ dvakrat.</font><br>
<font size="4">	Želi predstavnica predlagatelja dodatno obrazložiti predlog? Dr. Ignacija Fridl Jarc. Izvolite beseda je vaša.</font><br>
<br>
<font size="4">	</font><b><font size="4">DR. IGNACIJA FRIDL JARC:</font></b><font size="4"> Hvala za besedo, predsedujoči.</font><br>
<font size="4">	Lepo pozdravljeni vsi, tudi poslanke in poslanci	! </font><br>
<font size="4">	Kot je bilo povedano, je obstoječemu odboru Prešernovega sklada, ki je nastopil mandat 27. 9. 2016, se izteče štiriletni mandat, zato je Ministrstvo za kulturo na podlagi 6. člena Zakona o Prešernovi nagradi objavilo poziv zainteresirani javnosti za predlaganje kandidatov za člane Upravnega odbora. Poziv se je zaključil 4. 5. 2020. Na javni poziv je prispelo 20 predlogov. </font><br>
<font size="4">	Izmed predlaganih je skladno z Zakonom o Prešernovi nagradi, ki je bil objavljen v Uradnem listu Republike Slovenije 29. 9. 2017 pristojni minister pristojen za kulturo pripravil predlog kandidatk in kandidatov za člane Upravnega odbora, in sicer je bila upoštevana tako spolna uravnoteženost, ki je zahtevana v 6. členu Zakona o Prešernovi nagradi. V predlogu je 6 ženskih kandidatk. Prav tako je bila upoštevana vsa ustrezna in enakovredna zastopanost vseh področij kulture in pa v predlogu je bilo predvsem upoštevano tudi strokovna usposobljenost vseh kandidatk in kandidatov. Gre za izredno pomembne kulturne ustvarjalce ali ugledne strokovnjake iz področja kulture, med njimi akademike, prejemnike Prešernovih nagrad in druge ugledne strokovnjake.</font><br>
<font size="4">	Toliko zaenkrat. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev. </font><br>
<font size="4">	Sedaj pa odpiram razpravo članic in članov komisije. Želi kdo razpravljati? (Ne.) Če ne, zaključujem razpravo.</font><br>
<font size="4"> </font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o imenovanju članov Upravnega odbora Prešernovega sklada v predlaganem besedilu.« Glasujemo.</font><br>
<font size="4">	Kdo je za? (12 članov.) Kdo je proti? (3 člani.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG SKLEPA O IMENOVANJU DVEH ČLANOV DRŽAVNE REVIZIJSKE KOMISIJE. </font></b><font size="4">Del gradiva je objavljen pri EPI, del gradiva pa ste zaradi varstva podatkov prejeli v varovani predal v sistemu UDIS. K tej točki dnevnega reda je vabljen dr. Saša Prelič, predsednik Komisije za presojo ustreznosti kandidatov, ki ga prav lepo pozdravljam. </font><br>
<font size="4">	Uvodna pojasnila. Zakon o pravnem varstvu o postopkih javnega naročanja v prvem odstavku 61. člena določa, da ima Državna revizijska komisija predsednika in šest članov. Mandat predsednika in članov je 8 let in so lahko ponovno imenovani. Na podlagi četrtega odstavka 61.e člena navedenega zakona člana Državne revizijske komisije imenuje Državni zbor na predlog Mandatno-volilne komisije. </font><br>
<font size="4">	Mandatno-volilna komisija je 23. 1. 2020 pričela postopek imenovanja dveh članov </font><br>
<font size="4">	</font><br>
<b><font size="4">5. TRAK: (ES) – 8.55</font></b><br>
<br>
<font size="4">	(nadaljevanje) Državne revizijske komisije, in sicer z objavo javnega razpisa za zbiranje kandidatur za dva člana Državne revizijske komisije, ki se imenujeta izmed kandidatov z ustrezno izobrazbo pravne smeri. </font><br>
<font size="4">	Na javni razpis se je prijavilo devet kandidatov. Njihove vloge smo obravnavali na 12. nujni seji 18. 3. 2020  in ugotovili, da vseh devet kandidatov izpolnjuje splošne pogoje za imenovanje iz 61.a člena Zakona ter jih poslali komisiji za presojo ustreznosti kandidatov po Zakonu o pravnem varstvu v postopkih javnega naročanja. </font><br>
<font size="4">	Komisija za presojo ustreznosti kandidatov je na podlagi drugega odstavka 61.e člena Zakona o upravnem varstvu o postopkih javnega naročanja s prijavljenimi kandidati opravila razgovore ter Mandatno-volilni komisiji podala obrazloženo mnenje o izpolnjevanju posebnih pogojev iz 61.b člena Zakona in o ustreznosti kandidatov. </font><br>
<font size="4">	Želi predsednik komisije dr. Saša Prelič uvodoma predstaviti mnenje? Izvolite, beseda je vaša.</font><br>
<br>
<font size="4">	</font><b><font size="4">DR. SAŠA PRELIČ:</font></b><font size="4"> Hvala lepa, gospod predsednik.</font><br>
<font size="4">	Spoštovani poslanke in poslanci, člani Mandatno-volilne komisije! </font><br>
<font size="4">	V tem Državnem zboru ste januarja letos imenovali člane Komisije za presojo ustreznosti kandidatov za člane Državne revizijske komisije v skladu z Zakonom o pravnem varstvu v postopkih javnega naročanja. Člani komisije smo hkrati tudi člani Sodnega sveta, in sicer dr. Barbara Nerat, Albina Hrnec Pečnik ter jaz prof. Prelič. Komisija je, kot je že predsedujoči povedal, pristojna pregledati prijave kandidatov za člane Državne revizijske komisije, z njimi opraviti razgovor. Namen pa je presoditi ali prijavljeni kandidati izpolnjujejo posebne pogoje za članstvo v revizijski komisiji. </font><br>
<font size="4">	Kot veste je bil v začetku leta objavljen javni razpis za zbiranje kandidatur za dva člana Državne revizijske komisije, na katerega se je prijavilo devet kandidatov. 13. 5. 2020 je Komisija za presojo primernosti opravila razgovore s kandidati, ki so potekali v obliki video konference. Prisotni smo bili vsi trije člani komisije ter strokovni sodelavci Mandatno-volilne komisije, ki so opravili tudi predhodni preizkus kandidatur, za kar se jim tudi osebno, še posebej mag. Leitingerjevi, iskreno zahvaljujem. </font><br>
<font size="4">	Razgovora s komisijo se je udeležilo vseh devet prijavljenih kandidatov, in sicer mag. Zlata Jerman, Vida Kostanjevec, Vojko Maksimčuk, Marko Medved, Sonja Štramec Nemec, Nina Pupis, Tina Trček, Damian Žerjal in Andraž Žvan. Kot rečeno je ta komisija imela mandat preveriti ali prijavljeni kandidati izpolnjujejo posebne pogoje za imenovanje za člane Državne revizijske komisije. To sta pa komulativno določena dva posebna pogoja, in sicer pogoj osebne primernosti za opravljanje funkcije in pogoj ustreznih delovnih izkušenj na področju javnega naročanja v obsegu vsaj devet let. </font><br>
<font size="4">	Pogoj osebnostne primernosti kandidata za opravljanje funkcije Državne revizijske komisije se ugotavlja s presojanjem dotedanjega preteklega dela ravnanj oziroma vedenja kandidata. Po zakonu namreč za člana ni osebnostno primeren tisti kandidat, za katerega se na podlagi njegovega dosedanjega dela, ravnanja oziroma vedenja lahko utemeljeno pričakuje, da funkcije ne bo opravljal strokovno, pošteno oziroma vestno ali da ne bo varoval ugleda ali verodostojnosti Državne revizijske komisije, nepristranskosti oziroma neodvisnosti odločanja.</font><br>
<font size="4">	Komisija je po pregledu pisnih prijav z dokazili kandidatov ter po opravljenim razgovorom soglasno ugotovila, da pogoj ustreznih vsaj devetletnih delovnih izkušenj na področju javnega naročanja kot je predpisan v določbi druge alineje prvega odstavka 61.b člena zakona izpolnjujejo vsi prijavljeni kandidati razen kandidatke Trčkove. V nadaljevanju je komisija presojala še pogoj osebnostne primernosti prijavljenih kandidatov, izpolnjevanje tega pogoja pa je komisija sklepala s presojanjem dotedanjega dela, ravnanj in vedenja posameznih kandidatov. </font><br>
<font size="4">	V razgovorih s kandidati komisija ni ugotovila okoliščin, ki bi indicirale osebnostno neprimernost posameznega izmed njih. Komisija je soglašala v oceni, da pri prijavljenih kandidatih ni okoliščin, ki bi utemeljevale bojazen, da funkcije člana Državne revizijske komisije, če bi vanjo bili izvoljeni, ne bi opravljali strokovno, pošteno in vestno oziroma da ne bi varovali ugleda ali verodostojnosti Državne revizijske komisije ter nepristranskosti in neodvisnosti odločanja. </font><br>
<br>
<b><font size="4">6. TRAK: (ES) – 9.00</font></b><br>
<br>
<font size="4">	(nadaljevanje) Glede na vse razloženo je komisija soglasno ocenila, da kandidatka Trčkova ne izpolnjuje posebnega pogoja zadostnih delovnih izkušenj, ostali kandidati mag. Zlata Jerman, Vida Kostanjevec, Vojko Maksimčuk, Marko Medved, Sonja Štramec Nemec in Nina Pupis, Damian Žerjal in Andraž Žvan pa izpolnjujejo oba komulativno predpisana posebna pogoja za članstvo. Zato je komisija vseh zadnje navedenih 8 članov štela kot ustrezne kandidate za člane Državne revizijske komisije. </font><br>
<font size="4">	Posebej pa so na predstavitvi izstopali kandidati Zlata Jerman, Marko Medved, Damian Žerjal in Andraž Žvan. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev. </font><br>
<font size="4">	Sedaj pa odpiram razpravo članic in članov komisije. Želi kdo razpravljati? (Ne.) Če ne, zaključujem razpravo.</font><br>
<font size="4">	Zakon o pravnem varstvu o postopkih javnega naročanja v tretjem odstavku 61.e člena določa, da kandidata, ki bo predlagan v imenovanje za posamezno razpisano prosto mesto izbere Mandatno-volilna komisija izmed kandidatov, ki izpolnjujejo vse pogoje. Upoštevaje mnenje Komisije za presojo ustreznosti kandidatov lahko ugotovimo, da vse pogoje za imenovanje izpolnjuje 8 kandidatov, ki jih komisija šteje kot ustrezne kandidate, in sicer so to: mag. Zlata Jerman, Vida Kostanjevec, Vojko Maksimčuk, Marko Medved, Sonja Štramec Nemec, Nina Pupis, Damian Žerjal in Andraž Žvan. Izmed navedenih 8 kandidatov bomo za dve razpisani mesti člana Državne revizijske komisije torej izbrali dva kandidata, ki ju bomo predlagali v imenovanje Državnemu zboru. </font><br>
<br>
<font size="4">	Glede na to, da imamo več kandidatov kot se jih imenuje, bomo glasovali z glasovnico, zato predlagam, da glasovanje vodi komisija v naslednji sestavi: kot predsedujočo predlagam Andrejo Zabret, za članico Anjo Bah Žibert in pa za člana Dušana Šiška. </font><br>
<font size="4">	Pričenjam glasovanje o komisiji. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Glasovali bomo za dva kandidata. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bosta obkrožena več kot dva kandidata bo neveljavna. Prav tako bo neveljavna tudi glasovnica, ki ne bo izpolnjena in glasovnica iz katere volja poslanca ne bo jasno razvidna. Določena bosta tista kandidata, ki bosta prejela največ opredeljenih glasov članov Mandatno-volilne komisije. </font><br>
<font size="4">	Prosim komisijo, da razdeli glasovnice. Glasovanje se bo pričelo ob 9.05 in bo trajalo do 9.15 ure. Po opravljenem glasovanju potrebujejo člani komisije primeren čas, da glasove preštejejo, zato bomo sejo nadaljevali ob 9.20 uri. Prekinjam sejo in prosim komisijo, da prične z delom. Prekinjam sejo in prosim komisijo, da prične z delom. </font><br>
<br>
<font size="4">	(Seja je bila prekinjena ob 9.04 uri.)</font><br>
<br>
<b><font size="4">7. TRAK: (ES) – 9.20</font></b><br>
<br>
<font size="4">	(Seja se je nadaljevala ob 9.20 uri.)</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Nadaljujemo s sejo. </font><br>
<font size="4">	Prosim predsedujočo, da nas seznani z rezultati glasovanja o izboru kandidatov, ki bosta uvrščena v predlog sklepa o imenovanju dveh članov Državne revizijske komisije.</font><br>
<font size="4">	Izvolite.</font><br>
<br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala, predsedujoči, za besedo. </font><br>
<font size="4">	V sestavi članov komisije, jaz kot predsednica komisije in člana komisije Anja Bah Žibret in Dušan Šiško, smo pregledali glasovnice. Ugotovitev izida glasovanja so za dva člana državne revizijske komisije so sledeče: Razdeljenih je bilo 16 glasovnic. Oddanih je bilo 16 glasovnic. Neveljavnih je bilo nič glasovnic. Veljavnih je bilo 16 glasovnic. </font><br>
<font size="4">	Kandidatke oziroma kandidati so prejeli naslednje število glasov: mag. Jerman Zlata 1 glas, Kostanjevec Vida 5 glasov, Maksimčuk Vojko 0 glasov, Medved Marko 10 glasov, Pupis Nina 0 glasov, Štramec Nemec Sonja 1 glas, Žerjal Damian 0 glasov, Žvan Andraž 13 glasov. </font><br>
<font size="4">	To pomeni, da na podlagi pregledanih glasovalnih lističev je dobilo največ opredeljenih glasov: gospod Medved Marko 10 glasov in gospod Žvan Andraž 13 glasov. Se pravi, da sta prejela naslednja dva kandidata največ glasov. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Komisiji se zahvaljujem za opravljeno delo in podano poročilo o izidu glasovanja. Na podlagi izida glasovanja ugotavljam, da smo določili kandidata, ki ju bomo vključili v besedilo predloga sklepa in ga posredovali v odločitev Državnemu zboru. </font><br>
<br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o imenovanju dveh članov Državne revizijske komisije, s katerim se za člana Državne revizijske komisije za dobo 8 let imenujeta: Žvan Andraž in Medved Marko.« Glasujemo.</font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG SKLEPOV O RAZREŠITVI ČLANICE IN IMENOVANJU ČLANA SVETA FUNDACIJE ZA FINANCIRANJE INVALIDSKIH IN HUMANITARNIH ORGANIZACIJ V REPUBLIKI SLOVENIJI. </font></b><font size="4">Del gradiva ste prejeli s sklicem, del gradiva pa ste članice in člani zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: Nacionalni svet invalidskih organizacij Slovenije je Državnemu zboru 1. 6. 2020 predložil obvestilo o odstopu članice Sveta FIHO ter predlog za imenovanje člana Sveta FIHO za preostanek mandata 2017-2022. V skladu s prvo točko drugega odstavka 10. člena Zakona o lastninskem preoblikovanju Loterije Slovenije Državni zbor imenuje in razrešuje 20 članov Sveta 	FIHO, od tega 10 članov na predlog vseh reprezentativnih in drugih invalidskih organizacij, ki delujejo na državni ravni in na predlog Nacionalnega sveta invalidskih organizacij, pri čemer upošteva razmerje med včlanjenimi in nevčlanjenimi invalidskimi organizacijami v Nacionalni svet invalidskih organizacij. </font><br>
<font size="4">	Državni zbor je 21. 4. 2017 na predlog Nacionalnega sveta invalidskih organizacij Slovenije imenoval Polono Car, ki je podala izstopno izjavo. Nacionalni svet invalidskih organizacij Slovenije zato predlaga njeno razrešitev ter za preostanek mandata Sveta FIHO Državnemu zboru v imenovanje predlaga Braneta Buta. </font><br>
<font size="4">	Odpiram razpravo članic in članov komisije. Želi kdo razpravljati? (Ne.) Če ne, zaključujem razpravo. </font><br>
<br>
<font size="4">	Prehajamo na glasovanje o predlogu sklepa: »Mandatno-volilna komisija predlaga Državnemu zboru, da sprejme </font><br>
<br>
<b><font size="4">8. TRAK: (ES) – 9.25</font></b><br>
<br>
<font size="4">	(nadaljevanje) sklep, s katerim se v Svetu fundacije za financiranje invalidskih in humanitarnih organizacij v Republiki Sloveniji na predlog Nacionalnega sveta invalidskih organizacij Slovenije razreši članica Polona Car ter za preostanek mandatne dobe Sveta imenovanega s sklepom o imenovanju članov Sveta fundacije za financiranje invalidskih in humanitarnih organizacij v Republiki Sloveniji z dne 22. 3. 2017 imenuje za člana Brane But.« Glasujemo.</font><br>
<font size="4">	Kdo je za? (12 članov.) Kdo je proti? (4 člani.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Sedaj bomo prekinili sejo za 10 minut, ker bomo 5. točko obravnavali na zaprti seji in bomo sejo nadaljevali ob 9. 35. uri. </font><br>
<br>
<b><font size="4">Odprti del seje je bil končan 15. junija 2020 ob 9.26.</font></b>