<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br>
<b><font size="4">67. nujna seja </font></b><br>
<br>
<b><font size="4">(8. december 2021) </font></b><br>
</p></div><br>
<b><font size="4">Sejo je vodila Eva Irgl, predsednica odbora.</font></b><br>
<b><font size="4">Seja se je začela ob 18.28.</font></b><br>
<br>
<b><font size="4">1. TRAK: (ŠS) </font></b><br>
<br>
<b><font size="4">	PREDSEDNICA EVA IRGL: </font></b><font size="4">Dober dan. Zdaj bi prosila, če se lahko malo umirimo, da lahko začnemo s sejo Odbora. Torej začenjam s 67. nujno sejo Odbora za delo, družino, socialne zadeve in invalide. Vse članice in člane odbora, lepo pozdravljam, lepo pozdravljam tudi državnega sekretarja na Ministrstvu za gospodarstvo. </font><br>
<font size="4">	Naj povem, da na seji kot nadomestni članice in članice odbora s pooblastili sodelujejo: namesto gospe Mojce Žnidarič je z nami gospa Monika Gregorčič, namesto gospoda Jurija Lepa je z nami gospa Janja Sluga, namesto Mihe Kordiša je z nami gospod Boštjan Koražija ter namesto gospoda Vojka Starovića je z nami gospod Andrej Rajh. Vse lepo pozdravljam in upam, da se boste dobro počutili na tem Odboru.. </font><br>
<br>
<font size="4">	Ker v poslovniškem roku nisem prejela predlogov za spremembo dnevnega reda, ugotavljam, da je določen dnevni red seje kot ste ga prejeli s sklicem, in sicer je dnevni red naslednji: </font><b><font size="4">PREDLOG ZAKONA O SPREMEMBAH ZAKONA O INTERVENTNIH UKREPIH ZA OMILITEV IN ODPRAVO POSLEDIC EPIDEMIJE COVID-19, SKRAJŠANI POSTOPEK</font></b><font size="4">.</font><br>
<font size="4">	Prehajamo torej na </font><b><font size="4">1. IN EDINO TOČKO DNEVNEGA REDA</font></b><font size="4">. Naj povem, da je gradivo objavljeno na spletnih straneh Državnega zbora, in sicer predlog zakona, zahteva za sklic, mnenje Zakonodajno-pravne službe, potem imamo vložen amandma poslanske skupine SAB ter pobuda za ukrepe pomoči trgovski dejavnosti Obrtno podjetniške zbornice.</font><br>
<font size="4">	Na to sejo so bili vabljeni predlagatelj, </font><br>
<br>
<b><font size="4">2. TRAK (ŠS) – 18. 30</font></b><br>
<br>
<font size="4">	(nadaljevanje) prvopodpisana gospa Janja Sluga, Ministrstvo za delo, družino, socialne zadeve in enake možnosti, Ministrstvo za gospodarski razvoj in tehnologijo. Kot že rečeno je z nami gospod državni sekretar, Zakonodajno-pravna služba ter Državni svet, za katerega pa mislim, da so se nam opravičili.</font><br>
<font size="4">	Kolegij predsednika Državnega zbora je sklenil, da se predlog zakona obravnava po skrajšanem postopku. K predlogu je bil torej vložen amandma k 1. členu poslanske skupine SAB, tako kot sem že povedala.</font><br>
<font size="4">	In sedaj pričenjam drugo obravnavo predloga zakona v kateri bomo opravili razpravo in glasovanje o posameznih členih predloga zakona. In najprej dajem besedo predlagatelju oziroma predlagateljici te točke dnevnega reda gospe Janji Sluga. Izvolite, beseda je vaša.</font><br>
<br>
<b><font size="4">	JANJA SLUGA (PS NP):</font></b><font size="4"> Ja najlepša hvala. Saj mislim, da ste poslanke in poslanci si pogledali že gradivo. Ni neka strašna znanost. V poslanski skupini Nepovezanih poslancev smo se po poslušanju, komuniciranja vlade, ki je šel ves čas v smeri tega, da ne razmišljajo o podaljšanju bonov ne letošnjih in ne lanskih odločili, da pripravimo predloge sprememb PKP-jev, ki urejajo te bone z enim in edinim namenom, podaljšati možnost njihovega koriščenja.</font><br>
<font size="4">	Zakaj? Vsi vemo v kakšnem stanju so se v času epidemije znašle določene gospodarske dejavnosti. Seveda tu govorim predvsem turističnem sektorju, gostinskem sektorju, industriji, sreče, kulturne dejavnosti in še bi lahko naštevali. Torej trenutno veljajo boni do konca tega leta oziroma so boni 21 podaljšani s sklepom vlade do 30. junija prihodnjega leta.</font><br>
<font size="4">	Naš razmislek je šel predvsem v smeri tega, da je seveda čas, ki je preostal na razpolago za koriščenje teh bonov relativno kratek bil že prej in tudi je še zdaj. Epidemija je izredno nepredvidljiva. Nam se seveda lahko zgodi to, kar se je recimo zgodilo lanskega leta, ko je dejansko bilo z vladnim odlokom prepovedano obratovanje turističnih nastanitvenih objektov v celoti od konca oktobra pa vse do konca aprila, posebej poudarjam to obdobje, zato ker zdaj kot vse kaže nekako izhajamo ven iz tega četrtega vala vendarle pa je epidemija toliko nepredvidljiva, da si v tem trenutku še ne moremo povedati kako bo se nadaljevala ali bo sledil nov val, koliko časa bo trajal, koliko valov še bo in tako dalje. In v tej smeri je šel naš razmislek, ne zamejit z nekim določenim datumom podaljšanja veljavnosti teh bonov in seveda mi smo določili nek primarni datum, to je konec julija, pri čemer puščamo odprto možnost vladi, da bone še potem sama naprej podaljša.</font><br>
<font size="4">	Zakaj smo se tako odločili? 1. neke izkušnje s terena, ki so nam povedale, da si ljudje prizadevajo nekako pokoristiti te bone še do konca tega leta p vendarle, ko iščejo neke namestitve kapacitete predvsem preko vikenda so te v celoti zasedene. V luči trenutnih številk epidemije seveda bi morala v resnici vlada narediti vse, da do množičnega koriščenja teh bonov v tem času niti ne bi prihajalo, po drugi strani je skupna številka neizkoriščenih bonov lanskih in letošnjih po nekih ocenah, ki smo jih zasledili okrog 200 milijonov. </font><br>
<font size="4">	To je seveda v primerjavi s številkami, ki se obračajo v tem delu gospodarstva mogoče za koga zanemarljivo. Je pa vendarle nekaj kar lahko tem dejavnostim pomaga obdržati se nad vodo.</font><br>
<font size="4">	Torej kot rečeno samo podaljšati do nekako spomladi, kot je bil prvi razmislek se nam je zdelo premalo, ker je seveda treba imet v vidu ne </font><br>
<br>
<b><font size="4">3. TRAK (ŠS) – 18. 35</font></b><br>
<br>
<font size="4">	(nadaljevanje) samo gospodarstvu, ki je s svojimi pobudami jasno pokazalo med drugim tudi Turistična zbornica Slovenije, ki je 5. novembra pozivala, da se podaljša veljavnost teh bonov. Torej ne samo za gospodarstvo pač pa tudi za ljudi. Za ljudi, ki do sedaj tega niso uspeli pokuristit, za tiste, ki mogoče planirajo to ali pa jim je lažje to pokuristit v času nekih dopustov, ki jih tudi že sicer planirajo, pokrit zimske turistične ponudnike, ki so lani v celoti bili zaprti preko tistega dela leta, torej zimskega in nekako to pokombinirat potem še z začetkom naslednje turistične sezone, kar se nam zdi, da bi bilo dobro tako za gospodarstvo kot tudi za ljudi.</font><br>
<font size="4">	Seveda kot rečeno, vlada je, mi smo ta zakon vložili 19. novembra, vlada je 3. decembra podaljševala s sklepom vlade nove bone, ampak še enkrat poudarjam samo do 30. junija. Mi pa popravljamo to na način, da se jih lahko koristi do 30. julija in še odpuščamo odprto možnost, ker ne vemo, kaj bo z epidemijo, da lahko potem vlada po neki svoji presoji se še odloči naprej ali bo to še podaljšala ali pa tudi ne.</font><br>
<font size="4">	Toliko mogoče, ne bi niti dalje razlagala. Če bo kakšno vprašanje bom seveda odgovorila, ampak zaenkrat toliko. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam za to uvodno predstavitev. Preden dam besedo državnemu sekretarju na Ministrstvu za gospodarstvo, naj povem, da gospa Tina Heferle nadomešča gospod Andrejo Zabret in gospod Edvard Pavlič nadomešča gospoda Aljaža Kovačiča. Oba lepo pozdravljam. </font><br>
<font size="4">	In sedaj dajem besedo državnemu sekretarju na Ministrstvu za delo, družino, socialne, se opravičuje, so me malo zmedli, iskreno priznam. Torej državnemu sekretarju na Ministrstvu za gospodarski razvoj in tehnologijo. Izvolite, gospod Simon Zajc.</font><br>
<br>
<b><font size="4">	SIMON ZAJC:</font></b><font size="4"> Hvala lepa. Spoštovane poslanke, poslanci, dober večer. Uvedba  turističnih bonov v letu 2020 se je izkazala kot en ukrep, ki je zelo pripomogel k temu, da smo ublažili padec prihoda tujih gostov v Slovenijo.</font><br>
<font size="4">	Na ta način smo seveda tudi v primerjavi z ostalimi državami močno dvignili obiske domačih gostov. To je pomagalo, da so v tistem prvem letu epidemije naša turistična podjetja uspela prebrodit to krizo. To seveda ugotavlja in priznava tudi turistično gospodarstvo. Do pred kratkim se pravi par dni nazaj ko imam še podatke je bilo turističnih bonov pokoriščenih 85%. Vlada republike Slovenije je pa predlog za podaljšanje turističnega bona vključila tudi v tako imenovani PKP 10, ki predvideva možnost podaljšanja do 6 mesecev, torej do konca junija 2022..</font><br>
<font size="4">	Mi smo mnenja, da je ta datum podaljšanja primeren. Zakaj? Namen turističnih bonov to da namen lanskih bonov je namreč bil pomoč turistični industriji po dolgotrajnem zaprtju dejavnosti po prvem pa po drugem valu epidemije. Meseci podaljšanja turističnih bonov za slovenski turizem do poletne sezone so tako bistveni. Zakaj? V poletni sezoni se je pokazalo že tudi v tem letu, da turizem zaživi tudi brez pomoč države skozi bone. Mi želimo in tako je tudi v predlogu PKP predlagano, da v tem delu do sredine leta pomagamo tako zimskim krajem se pravi krajem z zimsko ponudbo kot tistim, kjer do zdaj še niso uspeli bonov pokoristiti. Potem od poletja naprej pa t pomoč skozi bone ni več tako bistven odločilen faktor.</font><br>
<font size="4">	Prav tako bi poudaril še mnenje, ki ga je Zakonodajno-pravna služba podala. Verjamem, da bo še predstavljen. Na podlagi tega mnenja bomo seveda mogli tudi s strani vlade za PKP 10 spremenit ta člen, te člene, ki podaljšujejo bone in jih prilagoditi k temu mnenju </font><br>
<br>
<b><font size="4">4. TRAK (ŠS) – 18. 40</font></b><br>
<br>
<font size="4">	(nadaljevanje) Zakonodajno-pravne službe, tako da bo ta ukrep izvedljiv.</font><br>
<font size="4">	Iz navedenega zato vlada tudi ne podpira sprejetje tega zakona, ki ga danes obravnavamo. Hvala. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala za vašo obrazložitev. Sedaj pa dajem tako kot je bilo nekako že napovedano še besedo predstavnici Zakonodajno-pravne službe gospe Sladjani Ješić. Izvolite.</font><br>
<br>
<b><font size="4">	SLADJANI JEŠIĆ</font></b><font size="4">: Hvala za besedo. Lepo pozdravljeni. V Zakonodajno-pravni službi smo k predlogu zakona pripravili pisno mnenje, in sicer smo predlog zakona proučili z vidika njegove skladnosti z Ustavo, pravnim sistemom in zakonodajno tehničnega vidika.</font><br>
<font size="4">	Najprej kratka kronologija, in sicer tako imenovani bon 2020 je bil uveden s tako imenovanim PKP 3 zakonom in je veljal do 31. decembra 2020. Na podlagi tako imenovanega PKP 5 zakona je bil ta bon s sklepom vlade podaljšan in velja do 31. decembra 2021. Ob tem je treba opozoriti, torej da zakonsko določen rok ne velja več oziroma se je iztekel že konec leta 2020. In v primeru, kadar se zakonski ukrep prvič podaljša s hierarhično podrejenim pravnim aktom je mogoče kontinuiteto trajanja ukrepa zagotoviti le tako, da se ukrep na zakonski ravni na novo oblikuje. Torej ne z noveliranjem temveč ga je treba na novo oblikovati.</font><br>
<font size="4">	In pravzaprav se v predlog zakona ne more niti vnašati novih vsebin in kot rečeno niti podaljševati ukrepa. To izhaja iz našega mnenja.</font><br>
<font size="4">	Bi se pa opredelila še do amandmaja poslanske skupine SAB, in sicer najprej bi rada poudarila, da prav to, kar smo v mnenju poudarili, da naj ne bi bilo dopustno in tudi sporno z vidika več členov ustave se pravzaprav z amandmaji počenja, in sicer se v predlog zakona vnaša nova vsebina za katero ni jasno, kako je povezana s področjem potrošnje turizma, kateremu je bon 2020 namenjen, kajti dodajajo se dejavnosti trgovanja z električno energijo, s plinastimi gorivi in tako naprej.</font><br>
<font size="4">	Ob tem pa je treba tudi opozoriti, da bodo bone 2020 oziroma bi te bone lahko koristile le osebe, s stalnim prebivališčem v Republiki Sloveniji, ki jih pač še niso vnovčile in v tem smislu je treba pojasniti tudi načelo enakosti do oseb, ki so bone izkoristile že vnovčile. Skratka, ali so se toliko spremenile okoliščine, da je zdaj ta nabor področij na katerih se lahko bon vnovči širši. </font><br>
<font size="4">	Opozorila bi pa tudi, da v primerjavi z veljavnim šestim odstavkom 35. člena PKP 3 manjka druga alineja veljavnega šestega odstavka, in sicer ta določa, da poslovni subjekt vpisan v register nastanitvenih obratov, ki ga vodi AJPES, da je to torej eden izmed pogojev, ki mora biti izpolnjen vendar pa se z amandmajem ne pojasnjeno črta. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam za to obrazložitev in sedaj spoštovane poslanke in poslanci predlagam, da obravnavo opravimo na način, da razpravljamo o obeh členih skupaj. Zakon ima torej dva člena in da glasujemo o amandmaju. Po glasovanju o vloženem amandmaju pa na koncu glasujemo o obeh členih skupaj. Sprašujem, če kdo temu nasprotuje? Vidim, da ne, tako da odpiram razpravo k 1. in 2. členu predloga zakona in tudi vloženemu amandmaju. Kot že rečeno, imamo vložen amandma poslanske skupine SAB, in sicer k 1. členu. In prvi se je in zaenkrat edini k razpravi prijavil gospod Andrej Rajh. Izvolite.</font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa predsedujoča. Jaz imam najprej eno zadevo. Kartice nimam, pa bi prosil, da moj glas ročno prištejete k štetju.</font><br>
<br>
<b><font size="4">	PREDSEDNICA EVA IRGL:</font></b><font size="4"> Spoštovani gospod Rajh. Tukaj pa moram, ne zaradi tega ker ne bi želela, da vi glasujete, ampak so neka pravila v Državnem zboru. Če nihče ne more glasovat s karticami potem glasujemo ročno. V kolikor ste samo vi izjema, si morate kartico zagotovit. To smo že enkrat ste imeli </font><br>
<br>
<b><font size="4">5. TRAK (ŠS) – 18. 45</font></b><br>
<br>
<font size="4">	(nadaljevanje) en podoben problem pa vas res prosim samo zato, ker so pač taka pravila in jaz kot predsedujoča jih moram spoštovat. Izvolite gospod Rajh.</font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Dobro, poglejte državni sekretar je lepo povedal, da je 85% bonov porabljenih. Torej 15% ljudi ni porabilo bonov in očitno iz enega preprostega razloga, ker si ne morejo privoščiti dopusta. Ti boni niso namenjeni zgolj, da ti greš na dopust in da ti pokrije vse stroške, ampak da nekaj primakneš zraven.</font><br>
<font size="4">	In v tem času so se spremenile okoliščine. Nastala je energetska kriza. Cene energentov so odletele v nebo in marsikdo še posebej ti, ki teh bonov niso mogli izkoristit potrebujejo sredstva za plačilo energentov in mi s tem predlogom to problematiko naslavljamo. Torej mi naslavljamo problem najranljivejših. Ni ranljivo samo gospodarstvo, hotelski sektor, gostinski sektor. Ranljivi so tudi odjemalci in oni potrebujejo danes sredstva, da lahko plačajo drago ogrevanje, torej drag zemeljski plin, drago elektriko, drago daljinsko ogrevanje.</font><br>
<font size="4">	In glede na to, da imamo že vzpostavljene te bone in da so sredstva za te zadeve očitno že tudi rezervirana in da od določenega segmenta prebivalstva ne bodo nikoli porabljena za hotelske nastanitve predlagamo, da se tem najranljivejšim prebivalcem pomaga.</font><br>
<font size="4">	Kar pa se tiče torej skladnosti z ustavo. Ustava je narejena za to, da ščiti najšibkejšega in odmik od tolmačenja torej ustave je možen samo, če gre v prid šibkejšega in v tem primeru in ne povzroča nikomur škode. Torej nikogar ne diskriminira in v tem primeru po našem mnenju naš predlog naslavlja najranljivejše ljudi, ki tako in tako niso bili v stanju porabit teh bonov za turistične namene. Niso šli z njimi v gostilno plačat kosila ampak preprosto potrebujejo določena sredstva, da pokrijejo rastoče cene energentov na trgu.</font><br>
<font size="4">	In jaz prosim, da odbor ta predlog podpre. Mi nasljavljamo v bistvu širimo možnost uporabe teh bonov torej na trgovanje z električno energijo, trgovanje s plinastimi gorivi po plinovodni mreži, na trgovino na drobno z lastnimi motornimi gorivi in druga trgovina na drobno zunaj prodajaln, stojnic in tržnic. Torej mi o tem se v bistvu to govori. Mi širimo v bistvu to na prve tri točke, zato ker to ljudje preprosto potrebujejo. </font><br>
<font size="4">	Če mi želimo, da bodo ti ljudje, ki bona niso porabili za obisk kakšne turistične namestitve ali pa v gostinsko turističnem, torej v gostilni, potem je prav, da jim to možnost tudi damo. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Zdaj pa še, ker nimam več prijavljenih k razpravi še predlagateljica, če razumem zaključno besedo. Ja tako. Izvolite gospa Janja Sluga.</font><br>
<br>
<b><font size="4">	JANJA SLUGA (PS NeP):</font></b><font size="4"> Ja, hvala lepa. Se bom na nekatere stvari vseeno odzvala. Torej ja, kot je pred mano poudaril že kolega Rajh, še vedno obstaja določen procent bonov, ki niso pokoriščenih in po izkušnjah ljudi, ki se na nas konstantno obračajo je dejansko v tem času bilo nemogoče bone pokoristi zaradi zasedenosti kapacitet.</font><br>
<font size="4">	Seveda je tukaj treba poudarit, da tudi posamezni turistični ponudniki ali pa posamezna turistična središča niso vsa v enakem položaju da je bilo koriščenje teh bonov po določenih geografskih območjih ali pa turističnih destinacijah, ki so malo bolj izpostavljene seveda večje, kot drugje. Absolutno priznavamo uspešnost tega ukrepa, da se razumemo. Nihče temu ne oporeka. Ravno zato p tudi seveda želimo zadevo podaljšati.</font><br>
<font size="4">	Zdaj, ko se pogovarjamo o tem, da vlada ocenjuje, da je datum, ki ga je sama določila dovolj. Še enkrat poudarjam. V lanskem letu se je zgodilo, da so bile te turistične kapacitete zaprte od konca oktobra do konca aprila. To je toliko časa skupaj in to pomeni, </font><br>
<br>
<b><font size="4">6. TRAK (ŠS) – 18. 50</font></b><br>
<br>
<font size="4">	(nadaljevanje) če se nam to v prihodnjih mesecih še enkrat ponovi, potem tudi 30. 6. ne bo dovolj za to, da bi se ti boni vnovčili. Epidemija je nepredvidljiva ravno zato mi ne določamo arbitrarno nekega datuma ampak puščamo odprt prostor za to, da vlada potem po lastni presoji še določi nek nov datum.</font><br>
<font size="4">	Jaz bi opozorila, da seveda se ne lotevamo samo PKP 3 pač pa se lotevamo tudi PKP 9, ki je v pristojnosti Odbora za gospodarstvo, tako da podaljšujemo obojne bone, lanske in letošnje. Letošnje vsi vemo, da se lahko porabijo bistveno širše pa vendarle se nam zdi prav, da se to kar je vlada nekako že predvideva, kar je že namenila tako gospodarstvu kot tudi ljudem, da se dejansko ima možnost uporabit. Tu ne gre za neke dodatne obremenitve, za neke dodatne ukrepe ampak samo za tisto, kar je sama vlada že presodila, da bi bilo dobro tem namenom dat.</font><br>
<font size="4">	S tega vidika je v resnici naš predlog bistveno širši kot j zdaj sama vlada s sklepom sprejela. Če pa govorim še o tem, kar je predvideno v PKP 10 je pa v tem trenutku še bodoče negotovo dejstvo o katerem se v luči vsega, kar je v ta PKP 10 vključeno bomo šele začeli pogovarjat in je tudi pod velikim vprašanjem ali PKP 10 ne vsebuje vendarle toliko spornih stvari, da zadeva seveda ne bo sprejeta in v tem primeru potem tudi ta predlog vlade glede podaljšanja bonov v tistem paketu seveda ne pride v poštev, zato se nam zdi toliko bolj nujno, da se sledi temu našemu predlogu in se že v tem trenutku za vnaprej po neki predvidljivosti zagotovi ljudem in gospodarstvu možnost koriščenja teh bonov. </font><br>
<font size="4">	Bi pa še v resnici poudarila, da je turistična zbornica Slovenije, ko je 5. novembra na vlado naslovila dopis s prošnjo za podaljšanje teh bonov to storila na podlagi informacij s terena. In te informacije s terena, ki so v tem dopisu navedene govorijo o tem, da se seveda zaradi stanja epidemije v Sloveniji zaradi številk, ki jih imamo dogajajo prestavitve rezervacij, odpovedi rezervacij in da je pomladanski čas po stanju rezervacij slab. In s tega vidika je nujno potrebno določit še kasnejši datum vnovčevanja teh bonov. Slab obisk je tujih gostov. To pa pomeni, da so prizadeti še vedno tisti, ki so bili v resnici najbolj prizadeti in ki še vedno niso iz tega ven izplezali. To pa pomeni tudi tisti, ki izvajajo turistične prevoze in predvsem slišimo vsi skupaj tudi turistične vodnike. Turistični vodniki po večjih mestih so v resnici od začetka epidemije pa še do danes in očitno po informacijah s terena tudi še celo pomlad v bistvu brez vodstev po mestih.</font><br>
<font size="4">	Iz tega vidika je za nas nekako utemeljeno podaljšanje do konca julija z odprto možnostjo po tem še, če bo potrebno. Samo toliko sem hotela obrazložit zakaj smo izbrali ta datum in zakaj se nam absolutno zdi 30. 6 kot končni datum, ki ga ni možno več podaljšat resnično premalo. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Ker ni več prijavljenih k razpravi, razpravo zaključujem in dajem sedaj na glasovanje najprej amandma k 1. členu poslanske skupine SAB in upam, da imate vsi, preverite, če</font><br>
<br>
<b><font size="4">7. TRAK (ŠS) – 18. 55</font></b><br>
<br>
<font size="4">	(nadaljevanje) torej nimam več prijavljenih k razpravi, tako da bomo sedaj najprej glasovali o amandmaju poslanske skupine SAB k 1. členu. Kartice ste preverili, tako da dajem takšen amandma na glasovanje.</font><br>
<font size="4">	Kdo je za? (6 članov.) Je kdo proti? (8 članov.)</font><br>
<font size="4">	Ugotavljam, da amandma ni sprejet.</font><br>
<br>
<font size="4">	In sedaj glasujemo še o obeh členih zakona skupaj.</font><br>
<font size="4">	Kdo je za? (8 članov.) Je kdo proti? (8 članov.)</font><br>
<font size="4">	Ugotavljam, da člena nista bila sprejeta.</font><br>
<br>
<font size="4">	In glede na to, da členi predloga zakona niso bili sprejeti ugotavljam, da je obravnava predloga zakona na matičnem delovnem telesu končana.</font><br>
<font size="4">	S tem zaključujem drugo obravnavo predloga zakona na matičnem delovnem telesu. Odbor bo pripravil poročilo v katerega bo vključil to ugotovitev in jo posredoval predsedniku državnega zbora.</font><br>
<br>
<font size="4">	Zaključujem to točko dnevnega reda in 67. nujno sejo Odbora. Zahvaljujem se vsem poslankam in poslancem, ki ste prišli na to sejo in tistim, ki ste sodelovali in tudi državnemu sekretarju. Lepo vam pozdravljam. Jutri bo naporen dan pa tudi zasnežen, pravijo tako da srečno pot in se vidimo.</font><br>
<font size="4">	Nasvidenje in Lahko noč.</font><br>
<br>
<b><font size="4">Seja je bila končana 8. decembra 2021 ob 18.56.</font></b>