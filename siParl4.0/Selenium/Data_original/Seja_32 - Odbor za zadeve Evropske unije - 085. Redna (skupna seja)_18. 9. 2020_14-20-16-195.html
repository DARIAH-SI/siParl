<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">85. seja</font></b><br>
<br>
<b><font size="4">in </font></b><br>
<br>
<b><font size="4">ODBOR ZA ZUNANJO POLITIKO</font></b><br>
<b><font size="4">66. seja </font></b><br>
<br>
<b><font size="4">(18. september 2020)</font></b><br>
</p></div><br>
<br>
<b><font size="4">Sejo sta vodila mag. Marko Pogačnik, predsednik Odbora za zadeve Evropske unije in Monika Gregorčič, predsednica Odbora za zunanjo politiko.</font></b><br>
<b><font size="4">Seja se je začela ob 8.00 uri.</font></b><br>
<br>
<b><font size="4">1. TRAK: (ES)</font></b><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Spoštovani kolegice in kolegi! Pričenjam 66. sejo Odbora za zunanjo politiko. Dovolite mi, da vas na pričetku te seje vljudno prosim, da glede na zdravstvena napotila tekom celotne seje vzdržujete in spoštujete predpisano medsebojno razdaljo ter da nosite zaščitno masko. </font><br>
<font size="4">	Članice in člane obeh odborov prosim tudi, da preverite ali imate svojo identifikacijsko kartico oziroma ali sedite na svojem stalnem sedežu.</font><br>
<font size="4">	Obveščam vas, da sem prejela tudi nekaj opravičil oziroma pooblastil za sodelovanje na seji. Opravičeno je danes odsoten poslanec gospod Matjaž Nemec iz Poslanske skupine SD ter poslanec gospod Zmago Jelinčič Plemeniti iz Poslanske skupine SNS. S pooblastili pa so danes na seji OZP prisotni: poslanec gospod Boris Doblekar nadomešča mag. Branka Grimsa iz Poslanske skupine SDS, gospod Igor Peček iz Poslanske skupine LMŠ nadomešča gospoda Marjana Šarca, gospod mag. Marko Pogačnik nadomešča gospo Evo Irgl iz Poslanske skupine SDS ter dr. Franc Trček iz Poslanske skupine SD nadomešča poslanko mag. Mairo Hot. </font><br>
<font size="4">	Obveščam vas, da so na to sejo vabljeni predstavniki Urada predsednika Republike Slovenije, predstavniki kabineta predsednika Vlade ter predstavniki Vlade. Vse navzoče prav lepo pozdravljam. </font><br>
<font size="4">	Prehajam na določitev dnevnega reda seje Odbora za zunanjo politiko. S sklicem seje ste prejeli dnevni red seje odbora. V poslovniškem roku nisem prejela predlogov za njegovo spremembo, zato je določen takšen dnevni red kot ste ga prejeli s sklicem.</font><br>
<font size="4">	Besedo sedaj predlagam predsedniku Odbora za zadeve Evropske unije mag. Marku Pogačniku. Prosim.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolegice in kolegi! Začenjam 85. sejo Odbora za zadeve Evropske unije. </font><br>
<font size="4">	Obveščam vas, da so se opravičili, da se ne današnje seje ne morejo udeležiti gospa poslanka Violeta Tomić, gospod poslanec Zmago Jelinčič Plemeniti, gospod mag. Marko Koprivc, s pooblastilom za nadomeščanje pa na današnji seji Odbora za zadeve Evropske unije sodelujejo poslanec gospod mag. Branislav Rajić, ki nadomešča poslanca gospoda Gregorja Periča in gospa poslanka Monika Gregorčič kvota SMC. </font><br>
<font size="4">	Obveščam vas, da so na seji povabljeni poslanci Evropskega parlamenta iz Republike Slovenije, Urad predsednika Republike Slovenije, Kabinet predsednika Vlade ter predstavniki Vlade in Državnega sveta. Vse navzoče lepo pozdravljam.</font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odbora. Dne 16. 9. 2020 ste prejeli še obvestilo o umiku 5., 6. in 7. točke dnevnega reda. Umaknjene točke smo zaradi današnje časovne omejitve, ob 10.00 uri se namreč prične 44. izredna seja Državnega zbora, obravnavali na včerajšnji 18. nujni seji. Ker v poslovniškem roku nisem prejel predlogov za spremembo dnevnega reda, je določen takšen dnevni red seje kot ste ga prejeli s sklicem. Zaradi že omenjene časovne omejitve današnje seje, dvorano imamo na voljo do 9.45, vse navzoče vljudno naprošam za časovno racionalno predstavitev razprave.</font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNE ZADEVE – BRUSELJ 22. 9. 2020. </font></b><font size="4">Gradivo k tej točki smo prejeli od Vlade 17. 9. 2020 na podlagi 8. člena Zakona o sodelovanju med Državnim zborom in Vlado v zadevah Evropske unije. </font><br>
<font size="4">	Naprošam državnega sekretarja na Ministrstvu za zunanje zadeve gospoda Gašperja Dovžana, da predstavi izhodišče za udeležbo delegacije Republike Slovenije na zasedanju. </font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Spoštovana predsedujoča, spoštovane poslanke in poslanci, članice obeh odborov! 	</font><br>
<font size="4">	Dovolite mi, da na kratko predstavim izhodišča za svojo udeležbo na zasedanju Sveta za splošne zadeve, ki bo 22. 9. 2020 </font><br>
<font size="4">	</font><br>
<b><font size="4">2. TRAK: (ES) – 8.05</font></b><br>
<br>
<b><font size="4">	</font></b><font size="4">(nadaljevanje) v Bruslju. Naj poudarim, da je to od marca pravzaprav prvo zasedanje, ki bo potekalo v fizični obliki, tako da je že s tega vidika relativno pomembno. Vmes se je zamenjalo kar nekaj članov, tako da se seveda tudi osebno tega zelo veselim. </font><br>
<font size="4">	Kar zadeva samih tem. Glede na to, da je po daljšem času Svet zaseda ponovno, je dnevni red obsežen. Prva točka bo večletni finančni okvir, naslednja priprave na posebna zasedanja evropskega Sveta, ki bo 24. in 25. 9. 2020 tudi v fizični obliki v Bruslju. Ne vemo še ali bo na dnevnem redu točka o pogajanjih med EU in Združenim kraljestvom. To je še malo v zraku, ampak nekako pripravljeni smo tudi na to točko. Potem vemo, da bo na dnevnem redu točka Zakonodajno načrtovanje. To nekako vedno sledi govoru predsednice evropske Komisije, takoimenovanem govoru o položaju v Evropski uniji, ki smo ga poslušali v tem tednu. In pa kot predzadnja točka še Usklajevanje ukrepov za boj proti Covid19 in pa potem še Poročanje o stanju na podlagi prvega odstavka 7. člena o razmerah na Poljskem in na Madžarskem. Toliko o dnevnem redu na kratko. </font><br>
<font size="4">	Če mi dovolite še glede same vsebine točk. Glede večletnega finančnega okvira vemo, da je sedaj na nemškem predsedstvu, da nekako doseže tudi z parlamentom podporo za implementacijo doseženega dogovora v juliju skozi ustrezne zakonodajne akte. Te aktivnosti tečejo. Evropski parlament ima tudi svoje poudarke. Videli smo že v dosedanjih razpravah, da ga izjemno zanima področje uvedbe lastnih virov, potem vprašanje instrumenta za okrevanje, spoštovanja vladavine prava in pa tudi obseg samega proračuna. Slovenija si v vsem tem procesu prizadeva, da bi bili ustrezni akti čimprej sprejeti, kar bi nam omogočilo čimprejšnji prehod na črpanje sredstev. </font><br>
<font size="4">	Kar zadeva priprav naslednjega zasedanja Evropskega sveta, bo Svet za splošne zadeve nekako pripravil dnevni red in se o njem pogovoril. Pričakujemo, da bodo glavne točke predvsem razprava o enotnem trgu in pa o digitalni preobrazbi. V središču pozornosti pa bodo tudi odnosi EU z Turčijo in pa Kitajsko. Bi pa na tem mestu nekako prosil za razumevanje in bi potem v nadaljevanju dnevnega reda morda malo več o samem Evropskem svetu povedal glede na to, da imamo to tudi posebno točko dnevnega reda. </font><br>
<font size="4">	Dejal sem že, da vprašanje pogajanj med EU in Združenim kraljestvom nekako še ne vemo ali bo zanesljivo na dnevnem redu, ampak ne glede na to nekako s tem računamo. Verjetno ste  spremljali tudi v medijih, da nekako tu potek ni najboljši. Na posameznih področjih sicer zaznavamo, da prihaja v pogajanjih do napredka, vendar pa tudi notranja politična dinamika v Združenem kraljestvu, predvsem aktualni predlog zakona o notranjem trgu, vzbuja nekatere dvome, o katerih se velja pogovoriti. Ocena je, tudi Evropska komisija je nekako prišla do tega zaključka, da ta zakon ima elemente, ki so v nasprotju z izstopim sporazumom Združenega kraljestva iz EU, kar je problem, tako pravni kot politični, ker gre za elemente, ki se nanašajo na protokol o Irski in Severni Irski, kar je seveda še posebej občutljivo. Bomo videli ali do razprave pride ali ne, ampak Slovenija nekako </font><br>
<font size="4">	</font><br>
<b><font size="4">3. TRAK: (ES) – 8.10</font></b><br>
<br>
<b><font size="4">	</font></b><font size="4">(nadaljevanje) nam tu povsem zaupate, da ostajamo konsistentni v stališčih. Potrebno je ohranjati notranjo enotnost EU, ves čas si nekako prizadevati za uspeh pogajanj. Ne sme biti EU tista, ki bi imela kakršnokoli odgovornost za morebitni neuspeh teh pogajanj in dosege sporazuma. Vsekakor pa si ne moremo privoščiti odstopanja od nekih temeljnih principov kot je spoštovanje mednarodnega prava, kamor sodi tudi uresničevanje mednarodnih sporazumov, ki zavezujejo.</font><br>
<font size="4">	Kar zadeva naslednje točke Zakonodajno načrtovanje. Čisto na kratko. Po govoru predsednice Evropske komisije sedaj pričakujemo predstavitev bolj konkretnega delovnega programa, ki bo že vseboval seznam predvidenih zakonodajnih aktov. To je za Slovenijo izjemnega pomena tudi z vidika predsedovanja Svetu EU v prihodnjem letu. Na podlagi tega načrta bomo tudi bolj natančno vedeli kaj bo v času našega predsedovanja na mizi in nam bo omogočilo, da bomo tudi naše lastne prednostne naloge bolj natančno definirali. Pričakujemo pa še en dokument, ki v osnutku že kroži z naslovom Strateško predvidevanje. Gre pa za ideje in predloge Evropske komisije kako dvigniti odpornost EU na različnih področjih, na področju gospodarstva, skratka drugih področjih. Skratka videli smo kako ranljiva je EU v primeru raznih kriz. To je eden od dokumentov, ki se bo lotil tega vprašanja. Naj povem, da je to izredno pomembno področje tudi za Slovenijo. Namreč ravno dvig odpornosti Evropske unije vidimo kot eno izmed ključnih prednostnih nalog v času slovenskega predsedovanja Svetu EU. </font><br>
<font size="4">	Glede naslednje točke Covid-19 in pa usklajevanje na ravni EU. Verjetno nekako vsi vemo, da je tu EU v neki zadregi. Po eni strani zaradi tega, ker nima pristojnosti, da bi se borila proti virusu. Po drugi strani pa vendarle ima ambicijo malo večje koordinacije, da bi bilo med državami čim večja usklajenost. To je tudi stališče Slovenije, tako da v tej razpravi konstruktivno sodelujemo. Je pa to zahtevna razprava, ker države so različne, organi, ki sprejemajo odločitve so različni. Nekatere države so tudi notranje, bom rekel, imajo federativno ureditev, kar je še dodaten element kompleksnosti. Slovenija, kot rečeno, v tej razpravi konstruktivno sodeluje. Seveda nam je v interesu, da bi bili ti ukrepi čimbolj poenoteni in da ne bi prihajalo do motenj na notranjem trgu. Računamo in upamo, da bo to dosežena čim večja stopnja usklajenosti in da bomo potem članice v skladu s temi dogovori tudi ravnale. Predvsem gre za to, da si članice dajo dovolj časa za medsebojno obveščanje v primeru ukrepov zlasti na mejah. Videli smo, da v preteklosti tu nismo morda bili najbolj uspešni. Govorim seveda v množini, ker velja to za vse države članice. </font><br>
<font size="4">	Še glede zadnje točke, torej Vladavina prava. Gre za ponovno obravnavo, ki jo pravzaprav že nekaj časa ni bilo na dnevnem redu. Računamo, da bo Komisija predstavila kako vidi situacijo na Poljskem in Madžarskem. Ko gre za Madžarsko nekako ne vidimo kakšnih dodatnih momentov, ki bi kakorkoli spreminjali situacijo. Na Poljskem je nekako Evropska komisija že opozorila, da  na vprašanje ali pa domnevno diskriminatornih ukrepov v zvezi z (nerazumljiva beseda) skupnostmi v šestih poljskih mestih in pa napovedano zakonodajo s področja družinskih razmerij. Tako da v tem v zvezi pričakujemo poročilo Evropske komisije. Ne pričakujemo pa nobenih nekih premikov. </font><br>
<br>
<b><font size="4">4. TRAK: (ES) – 8.15</font></b><br>
<br>
<b><font size="4">	</font></b><font size="4">(nadaljevanje) Verjetno bo sledila izmenjava mnenj. Z vidika Slovenije je, kar že ves čas nekako poudarjamo, spoštovanje vladavine prava seveda pomembno. To načelo mora veljati tako za države članice Evropske unije, pa tudi za institucije Evropske unije, pa tudi, kot sem že prej omenil, problematiko v zvezi z Brexitom, tudi za države, s katerimi Evropska unija sklepa sporazume. Skratka gre za pomemben princip, ki mora v Evropi biti nekako samoumeven. Seveda za Slovenijo je pomembno tudi to, da bo teh razpravah, ko govorimo o sedmem členu nekako iščemo neko vendarle konvergenco pogledov glede skupnega razumevanja kaj to vladavina prava pravzaprav je. Tu se pojavljajo različni pogledi in v tem smislu vidimo, da bi Svet za splošne zadeve lahko vendarle pripomogel k poenotenju teh pogledov. Cilj vendarle je, da medsebojne vrednote, ki naj bi jih nekako vsi delili, bi morale služiti za medsebojno povezovanje, za tesnejše in boljše razumevanje in ne za medsebojne delitve, čemur smo bili priča morda v preteklosti.</font><br>
<font size="4">	S  tem bi zaključil. Seveda pa v primeru vprašanj z veseljem podam še odgovore. Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju gospodu Gašperju Dovžanu. </font><br>
<font size="4">	Prvi se je k razpravi javil dr. Franc Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala za besedo, predsedujoči.</font><br>
<font size="4">	Lep pozdrav vsem skupaj. Bom se držal vašega priporočila. </font><br>
<font size="4">	Najprej zgolj eno malo začudenje in ena dobronamerna kritika. Sedaj če bom to prvo face in face srečanje, kot ste sami rekli, državni sekretar. Če pravilno berem, nas boste predstavljali zgolj vi. Z vsem splošnim do vas, zunanjega ministra pa ne bo na udeležbi 22. 9. 2020. Tako piše v gradivu, saj mi boste potem lahko odgovorili. To me nekako malo čudi. Čeprav pa je mogoče temu bolje tako, ker za razliko od njega niste arogantna oseba, kar diplomatu ne pritiče, če se tako izrazim, tudi na političnih funkcijah v Mladiki.</font><br>
<font size="4">	Druga zgodba. Kljub zelo obsežnem številu točk, je to gradivo pred nami zelo skopo. Razen tiste strani o BREXITU, ki bo, če bo razprava, je tu ponavadi eden ali dva odstavka in stališča Slovenije skoraj ni. V tem kar ste prej obesedovali je verjetno skoraj ena desetina vašega izrekanja je bila besedna zveza vladavina prava, 2. člen pogodbe o EU. Meni osebno je grozljivo, da se moramo leta 2020 sploh pogovarjati o tem, pa nekako kvadraturo kroga tu iskati. Imeli smo neko izredno sejo obeh odborov, ker nas je neki arogantni zunanji minister hotel šolati kako nimamo pojma in gor in dol. Trenutno sam kot poslanec še ne zasledim nekega jasnega stališča Slovenije do ideje pogojevanja vladavine prava. Pogojevanja seveda tako pri koheziji kot tudi pri instrumentu za okrevanje. Nehajmo se slepiti. Je razprava, je debata o tem. Predsednica Evropske komisije zelo jasno izraža to namero. Navsezadnje nam tudi ni v interesu, da gredo ti denarji iz skupne malhe, ki jih je moral nekdo zaslužiti in so mi bili odvedeni davki in druge dajatve in dejansko vložiti v skupno blagajno ali tisti del denarja, ki ga bo Evropska komisija, Evropska unija, ker kot celota ima boljše bonitete, dobila, se zadolžila na mednarodnih trgih. Dobi nekdo, ki bo ta denar kanaliziral kršeč vladavino prava. </font><br>
<br>
<b><font size="4">5. TRAK: (ES) – 8.20</font></b><br>
<font size="4">	</font><br>
<font size="4">	(nadaljevanje) Moje vprašanje je zelo preprosto. Kakšno je uradno stališče ali predlog uradnega stališča Republike Slovenije do tega vprašanja? (nerazumljiva beseda) pogojevanja. </font><br>
<font size="4">	Na zaprtem delu seje bo mogoče kaj več povedal. Zdi se mi, da se ta Vlada premalo zaveda, pa tudi kakšne vlade pred njo, skoraj večina, da je od nekih tozadevnih izrekanjih namesto da nekomu soliš pamet kako dobro govori, razume slovenščino ali ne, kaj počne sedanji predsednik Vlade, potrebno hasicko? tehtati besede, saj od teh besed, politike so v osnovi argumentirane besede in dejanja, so in bodo odvisne naše bonitete. Mi imamo že neke neljube izkušnje z blebetanjem nekaterih na najbolj odgovornih funkcijah, kar je vplivalo na naše bonitete na mednarodnih finančnih trgih, kar je pomenilo višje obresti, dražje zadolževanje. Tudi v tej luči se mi zdi, da je več kot primeren in nujen razmislek. In če vas citiram, gospod državni sekretar, konsistentnost v stališčih. Veselim se vašega odgovora. Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Državni sekretar, gospod Gašper Dovžan.</font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Hvala lepa za besedo. </font><br>
<font size="4">	Sedaj najprej glede same udeležbe. Tradicionalno je, da Svet za splošne zadeve nekako poteka na ravni ministrov za Evropo oziroma v primeru Slovenije predpostavlja to udeležbo državnega sekretarja, ki je zadolžen za evropsko politiko. Tako da v tem smislu ni nobenega odstopanja. Imeli smo v preteklosti zgolj izjemoma udeležbe zunanjega ministra, če je šlo za kakšne posebej pomembne teme, ki so se ministru zdele zelo pomembne in se je tudi pričakovalo neke premike in je bilo nekako to razlog za udeležbo. Tako se je minister dr. Cerar udeleževal Sveta za splošne zadeve oziroma udeležil nekajkrat, ko je bila na dnevnem redu točka širitev EU in v fazi ko je bila v razpravi spremenjena metodologija širitvenega procesa. Skratka šlo je za nekaj malo bolj krucialne? teme. Sicer pa je to običajno, da zunanji ministri nekako ne sedijo na Svetu za splošne zadeve, ampak se udeležujejo Sveta za zunanje zadeve. Tako je v večini primerov v imenu Slovenije, kar pa seveda ne izključuje možnosti, da se Sveta za splošne zadeve v prihodnji udeleži tudi kdaj zunanji minister. </font><br>
<font size="4">	Kar se tiče pa samega gradiva. Gradivo seveda odraža neko stanje razprave, ki je v trenutku, ko se gradivo piše in mi gradivo pogosto na zunanjem ministrstvu pričnemo oblikovati v času, ko niti še ni jasen dnevni red. Pač tudi Vlada ima poslovniške roke. Seveda se potem samo gradivo na podlagi katerega se zgodi udeležba predstavnika, je veliko bolj konkretno, ampak seveda v okviru teh izhodišč, ki so tu potem potrjene. </font><br>
<font size="4">	Kar pa zadeva samo vprašanje vladavine prava, je potrebno, se mi zdi ločiti, ker, bom rekel, je več ravni te razprave. Poslanec dr. Trček je izpostavil vprašanje pogojevanja. To vprašanje poteka v kontekstu oziroma obravnava tega vprašanja je v kontekstu implementacijske zakonodaje za porabo večletnega finančnega okvira in pa tudi instrumenta za okrevanje in tega pravzaprav na dnevnem redu tega Sveta za splošne zadeve ne bo. Na Svetu za splošne zadeve je trenutno zgolj pač pregled stanja kaj se dogaja v kontekstu člena 7/1 pogodbe o Evropski uniji. Medtem pa, ko vprašanje pogojevanja je pa </font><br>
<br>
<b><font size="4">6. TRAK: (ES) – 8.25</font></b><br>
<br>
<font size="4">	(nadaljevanje)  pač nekaj kar bo odprto v Svetu in pa potem tudi v dialogu z parlamentom, kjer bo potrebno doseči dogovor glede same uredbe.</font><br>
<font size="4">	Kar se tiče slovenskega stališča, mislim, da tu ni nekih odmikov. Dejstvo je, da tako kot večina držav si tudi mi predstavljamo, da so finančna sredstva EU ustrezno zaščitena, da se uporabljajo v skladu z nameni. Mislim, da že precej instrumentov zaščite porabe evropskih sredstev že obstaja. Vprašanje pogojevanja je seveda možno urediti, ampak na način, da bo mehanizem, ki bo to predvideval, zadostoval kriterijem vladavine prava. Mi imamo samo osnutek tega koncepta že dlje časa na mizi. Morda že skoraj dve leti. Imamo na mizi tudi mnenje pravne službe Sveta, ki je zelo kritično do mehanizma, ki je bil nastavljen. Skratka tu je potrebno, če skrajšam, zagotoviti, da ne bomo dobili nek mehanizem za zaščito vladavine prava, ki bo v nasprotju s principi vladavine prava. Skratka tu je potrebno pač zagotoviti kot elemente kot so pravna varnost, ker gre vendarle za enega temeljnih principov pravne države. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Izvolite, dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala za odgovor, gospod državni sekretar. Ampak saj tudi sami ste načeli nek problem, ki ga ima ta parlament, ne samo s to Vlado, da bom iskren. Ima ga že od kdaj smo članica EU in tudi od takrat, od kdaj sem v parlamentu. </font><br>
<font size="4">	Vi ste rekli, da imate neke roke. To gradivo, ki smo vam ga poslali, je takšno kot je in tisti, ki bo šel v Bruselj, v konkretnem primeru tokrat vi, bo imel dosti bolj zajetno gradivo. Po Ustavi Republike Slovenije ste vi del izvršilne veje oblasti, ki odgovarja Državnemu zboru. Odbor za zadeve EU je matično delovno telo, ki v ljudskem jeziku povedno, požegna stališča Republike Slovenije, ki ga pripravi Vlada in ustrezna ministrstva, ga tudi predebatira, ga tudi dopolni, spremeni. To se v zgodovini od kdaj smo članica EU na mojo pobudo zgodilo zgolj enkrat, za razliko od številnih držav, kjer se to upravičeno dogaja večkrat. Odkrito povedano ob prekmurskem kolegu kot najbolj aktiven član Odbora za zadeve EU zadnjih dobrih šest let tudi ko nisem bil redni član, pa sem gospoda Mesca skoraj vedno nadomeščal. Če bi izhajal zgolj iz tega, kar dobim kot vladno gradivo, ne bi mogel tako razpravljati. Ampak nekako kot poslanec pričakujem kvalitetnejše informacije. Sam na osnovi tega, ali veste na koncu je to tudi norčevanje iz parlamentarizma, norčevanje iz Državnega zbora. Seveda kljub temu bom sam še vedno trianguliral in preverjal to na vseh možnih takšnih in drugačnih kanalih, ki jih imam, vključno z ljudmi iz kakšnih drugih držav pa tudi našimi, ki so v Bruslju in še kje. </font><br>
<font size="4">	Ne naleti to zgolj osebno na vas, gospod državni sekretar, ampak to je neka praksa, ki bi jo, če se hočemo resno iti vladavino prava in tudi neko delitev treh vej oblasti, s katero zlasti na Ministrstvu za notranje zadeve ta Vlada ima izrazit problem, treba spremeniti. Ali pa spremenite Ustavo, če boste izbrali ustrezno večino za to? Nisem si to namislil, nisem sedel zraven, ko se je pisala Ustava. Ampak tako kot je to, kot se reče s tujko derogacija parlamenta in na to moram opozoriti. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Imamo še eno pooblastilo, in sicer poslanka gospa Mojca Škrinjar nadomešča poslanca gospoda Jureta Ferjana. </font><br>
<font size="4">	Vidim, da ni več želja po razpravi. Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 22. 9. 2020 in jih podprl.« </font><br>
<font size="4">	Naprošam, da glasujemo samo članice in člani Odbora za zadeve Evropske unije.</font><br>
<br>
<b><font size="4">7. TRAK: (ES) – 8.30</font></b><br>
<br>
<font size="4">	(nadaljevanje) Začenjam glasovanje. Glasujemo.</font><br>
<font size="4">	Kdo je za? (10 članov.) Je kdo proti? (2 člana).</font><br>
<font size="4">	Ugotavljam, da je sklep sprejet. </font><br>
<br>
<font size="4">	Končujem 1. točko dnevnega reda. </font><br>
<br>
<font size="4">	Besedo dajem predsednici Odbora za zunanjo politiko gospe poslanki Moniki Gregorčič.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala. Tudi sama imam najprej eno obvestilo o upravičeni odsotnosti poslanke gospe Lidije Divjak Mirnik z današnje seje.</font><br>
<font size="4">	Sedaj pa ugotavljam, da smo se tudi članice in člani Odbora za zunanjo politiko seznanili z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 22. 9. 2020.</font><br>
<br>
<font size="4">	S tem končujem 1. točko dnevnega reda. </font><br>
<br>
<font size="4">	Obveščam vas, da seje odborov prekinjam za 10 minut. V nadaljevanju bo seja zaprta za javnost. Nadaljujemo ob 8.40 minut.</font><br>
<br>
<font size="4">	(Seja je bila prekinjena ob 8.31 uri.)</font><br>
<font size="4">	</font><br>
<b><font size="4">8. TRAK: (ES) – 9.20</font></b><br>
<br>
<font size="4">	(Seja se je nadaljevala ob 9.21 uri.)</font><br>
<font size="4">	</font><br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolegice in kolegi, nadaljujemo z sejo. </font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – ZASEDANJE SVETA EVROPSKE UNIJE ZA KMETIJSTVO IN RIBIŠTVO, BRUSELJ 21. 9. 2020.</font></b><font size="4"> Gradivo k tej točki dnevnega reda smo prejeli od Vlade 17. 9. 2020 na podlagi 8. člena Zakona o sodelovanju med Državnim zborom in Vlade v zadevah Evropske unije. </font><br>
<font size="4">	Naprošam državnega sekretarja na Ministrstvu za kmetijstvo, gozdarstvo in prehrano gospoda Damjana Stanonika, da nam predstavi izhodišča za udeležbo delegacije Republike Slovenije na zasedanju. Hvala. </font><br>
<br>
<font size="4">	</font><b><font size="4">DAMJAN STANONIK:</font></b><font size="4"> Hvala lepa. Spoštovani predsednik, spoštovane poslanke, spoštovani poslanci! Glede na časovno omejitev bom poskušal čim krajše predstaviti stališča Republike Slovenije za Svet ministrov. </font><br>
<font size="4">	Ministri bodo tokrat razpravljali o reformi skupne kmetijske politike po letu 2020, in sicer bodo razpravljali z naslednjimi vsebinami, ki se bodo nanašale na Zelene arhitekture, ki še ostaja odprta. V popoldanskem delu zasedanja se bodo ministri seznanili s poročanjem komisije o trenutnem stanju vprašanj v zvezi z mednarodno trgovino s kmetijskimi proizvodi. Gre za redno točko, ki je sicer v pristojnosti ministrov za trgovino, a se v duhu preglednosti s to informacijo seznanjajo tudi kmetijski ministri. </font><br>
<font size="4">	Glede sheme za podnebje in okolje, tako imenovano okoljsko shemo, je stališče Republike Slovenije, da bi lahko podprla obvezno naravo te sheme na ravni države članice v primeru, da je za države članice zagotovljena zadostna prožnost pri izvajanju okrepljene pogojenosti, torej da lahko države članice vzpostavijo tako shemo za podnebje in okolje, ki bo odražalo ambicije glede na specifikacije posamezne države in zahteve pri pogojenosti. Pri tem je zelo pomemben vidik preprečevanje neporabljenih sredstev. To finančno prožnost bi lahko dosegli na različne načine z enoletnim odstotkom za celo obdobje kot predlaga komisija. Pomembno bi bilo, da se pri določitvi odstotka za okoljsko shemo upošteva koliko so države članice že vložile v izvajanje kmetijsko okoljskih ukrepov v okviru drugega stebra, zlasti v tistih državah članicah, kjer je razmerje med sredstvi med prvim in drugim stebrom bolj uravnoteženo.</font><br>
<font size="4">	Kot dodatno bi rad še izpostavil, da se je Slovenija pridružila pobudi Francije v spodbujanju beljakovinskih rastlin. In sicer v okviru sedanje SKP vidimo proizvodnjo vezano na plačila kot izredno učinkovit in ciljan? instrument za povečanje predelave beljakovinskih rastlin, zato je namenjena ta podpora temu ukrepu s strani Slovenije in se je pridružila k tej pobudi. </font><br>
<font size="4">	Stališče Slovenije je: Povečanje predelave beljakovinskih rastlin v EU bo pomembno zmanjšalo našo odvisnost od uvoza, kar se je izkazalo za izredno pomembno še zlasti v času pandemije Covid-19. Na ta način bomo prispevali h krepitvi odpornosti prehranskega sistema. </font><br>
<font size="4">	V zvezi s trgovinskimi vprašanji oziroma sporazumi je v </font><br>
<font size="4">	</font><br>
<b><font size="4">9. TRAK: (ES) – 9.25</font></b><br>
<br>
<font size="4">	(nadaljevanje) toku pogajanje o novem trgovinskem sporazumu med EU in Združenim kraljestvom. Glede tega lahko dodamo, da je stališče Republike Slovenije, da do tega sporazuma pride, ampak pod pogojem, da bo tudi Združeno kraljestvo izpolnjevalo pogoje iz izhodnega sporazuma.</font><br>
<font size="4">	Glede sporazuma EU Kitajska je stališče Slovenije, da Slovenija podpira aktivnost komisije glede promocije evropskih agroživilskih proizvodov po svetu. Geografske označbe, ki so del teh shem in so globoko zakoreninjene tradiciji, kulturi in geografskih roalnih? skupnosti, predstavlja posebno ekonomsko vrednost za lokalne skupnosti. Geografske označbe omogočajo proizvajalcem, da s svojim vloženim delom dosežejo boljšo ceno na trgu ter podpirajo razvoj novih delovnih mest na podeželju v okviru proizvodnje, predelave in pa agriturizma.</font><br>
<font size="4">	Toliko zaenkrat. Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju. </font><br>
<font size="4">	Dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala za besedo, predsedujoči. Bom zelo kratek. 	</font><br>
<font size="4">	Vsi, ki resno spremljamo EU in politiko EU, vemo, da je eno od treh, štirih ključnih zadev, ki se mora roditi, to je vsaj do začetka naslednje pomladi, nova skupna kmetijska politika. Vsi tisti, ki imate v spominu, pristopanje v EU, veste, da je to eno od najtežjih pogajalskih področij, mi pa bomo sedaj pol leta gledali neko sago Aleksandre Pivec. Telenovelo, na katerem gričku se bo ona slikala, na katerem se ne bo. In neke interne štose DeSUS-a. Kdaj smo imeli kakšno resno razpravo o novi skupni kmetijski politiki? Kdaj smo imeli resno razpravo v Državnem zboru o zasledovanju devet specifičnih ciljev, ki naj bi jo le-ta imela. Tam nekje dve leti nazaj smo sprejeli nek sklep 14. 9. 2018. Se mi zdi, da gre za neko področje, kjer bi verjetno potrebovali tako javno razgrnitev mnenj kot neko resno skupno sejo tako Odbora za kmetijstvo kot Odbora za zadeve EU. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala dr. Trčku. Ugotavljam, da smo zaključili z razpravo. </font><br>
<br>
<font size="4">	Na glasovanje dajem naslednji predlog sklepa: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za kmetijstvo in ribištvo, ki bo v Bruslju 21. 9. 2020.« Glasujemo.</font><br>
<font size="4">	Kdo je za? (12 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zahvaljujem se vsem udeležencem za današnje razprave.</font><br>
<font size="4">	</font><br>
<font size="4">S tem končujem 4. točko dnevnega reda in 85. sejo Odbora za zadeve Evropske unije.</font><br>
<br>
<b><font size="4">Seja je bila končana 18. septembra 2020 ob 9.28 uri.</font></b>