<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">134. seja </font></b><br>
<br>
<b><font size="4">(11. marec 2022) </font></b><br>
<br>
</p></div><br>
<b><font size="4">Sejo je vodil mag. Marko Pogačnik, predsednik odbora.</font></b><br>
<b><font size="4">Seja se je začela ob 8.03.</font></b><br>
<br>
<b><font size="4">1. TRAK: (VP) 8.00</font></b><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice, spoštovani kolegi, začenjam 134. sejo Odbora za zadeve Evropske unije. Vse navzoče prav lepo pozdravljam. </font><br>
<font size="4">	Obveščam vas, da so danes zadržani in se seje ne morejo udeležiti gospa Tomić, gospa Sukič in gospa Zabret.</font><br>
<font size="4">	Na seji kot nadomestni člani odbora s pooblastili sodelujejo: gospa Karmen Kozmus Ferjan nadomešča poslanca gospoda Doblekarja. </font><br>
<font size="4">	Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, Kabinet predsednika Vlade ter predstavniki Vlade in Državnega sveta. Vse navzoče še enkrat lepo pozdravljam.</font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red odbora. V poslovniškem roku nisem prejel predlogov za njegovo spremembo. V skladu z dogovorom z Ministrstvom za finance ter v skladu s 65. členom Poslovnika Državnega zbora, ki omogoča, da lahko med sejo spremenimo vrstni red obravnave posameznih točk, predlagam, da sejo začnemo s 6. točko, potem pa nadaljujemo po vrstnem redu. ali kdo temu nasprotuje? Ugotavljam, da nihče. S tem je določen tudi dnevni red seje.</font><br>
<font size="4">	</font><b><font size="4"> </font></b><br>
<b><font size="4">2. TRAK: (VP) 8.05</font></b><br>
<br>
<b><font size="4">	</font></b><font size="4">(nadaljevanje) Prehajamo na </font><b><font size="4">6. TOČKO DNEVNEGA REDA – ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, BRUSELJ, 15. MAREC.</font></b><br>
<b><font size="4">	</font></b><font size="4">Gradivo smo prejeli od Vlade 10. marca na podlagi 8. člena Zakona o sodelovanju med Vlado in Državnim zborom v zadevah Evropske unije. </font><br>
<font size="4">	Naprošam državno sekretarko na Ministrstvu za finance dr. Katjo Lautar, da nam predstavi izhodišče za udeležbo slovenske delegacije.</font><br>
<br>
<font size="4">	</font><b><font size="4">DR. KATJA LAUTAR: </font></b><font size="4">Spoštovani predsednik, spoštovani poslanci. Hvala za dovoljeno spremembo.</font><br>
<font size="4">	Dovolite, da vam tudi predstavim izhodišča za zasedanje sveta ECOFIN, ki bo potekal v torek, v ponedeljek pa se bomo srečali v okviru Evroskupine.</font><br>
<font size="4">	Začela bi z obravnavo predloga direktive o splošnem minimalnem obdavčenju za večnacionalna podjetja, o kateri ravno te dni tudi razpravljajo predsedniki vlad. Kot vemo, direktiva sledi dogovoru o reformi mednarodnih pravil za obdavčitev dobičkov multinacionalnih podjetij na podlagi dogovora, ki je bil dosežen na ravni OECD in G20 že oktobra lani, torej tekom našega predsedovanja. Menimo, da ta predstavlja velik korak k učinkovitemu in pravičnemu sistemu obdavčitve dobička multinacionalnih podjetij tudi v luči davčnih izzivov zaradi digitalizacije gospodarstva. Sam predlog direktive določa pravila, v skladu s katerimi bodo države članice naložile plačilo davka na nizko obdavčen dohodek oseb v sestavi večnacionalnih podjetij, kar bo sodilo v obseg direktive. Kot verjetno vemo, Slovenija je omenjeni dogovor podprla že oktobra in podpira tudi ustrezno in učinkovito obdavčenje in davčno stabilnost in predvidljivost na enotnem trgu. </font><br>
<font size="4">	Naslednja točka s področja davčne obdavčitve na nek način je tudi predstavitev francoskega predsedstva, kjer bodo ministre seznanili z nadaljnjimi postopki glede CBAM oziroma mehanizma za ogljično prilagoditev na mejah. Tudi tukaj menimo, da zaradi sredstev, ki smo jih prejeli preko sklada za okrevanje in odpornost, je pomemben korak potrditev sprememb uredbe CBAM v pravo smer. Ker pa gre za kompleksna vprašanja, ki so v pristojnosti več resorjev, tudi Slovenija potrebuje več časa za podrobno analizo predlogov sprememb in besedilo uredbe CBAM in učinkov mehanizma. To se pravi, da bomo ustrezno naslovili področja, ki so pomembna za CBAM, podprli splošni pristop, vendar pa zahtevali nadaljnjo obravnavo tega predloga.</font><br>
<font size="4">	V nadaljevanju pa bo komisija predstavila tudi svoje usmeritve o fiskalni politiki za leto 2023 vključno s pregledom ekonomskega upravljanja. To je tudi zelo pereča tema. Dovolite, da poudarim, da je komisija izdala usmeritev fiskalne politike v visoko negotovih geopolitičnih razmerah – točno na dan invazije Rusije na Ukrajino. Glede na potek in učinke tega dogodka in tudi novih, še ne pripravljenih napovedi tako komisije kot ostalih institucij spomladi letos, se bodo te usmeritve kljub vsemu še dopolnjevale. Ne glede na to pa lahko že danes vidimo, da so usmeritve popolnoma drugačne glede na višino obsega javnega dolga v odstotku BDP. Slovenija je namreč v skupini držav s srednje-nižjim javnim dolgom v odstotku BDP, kar pomeni, da je potrebno prioritizirati investicije, spremljati rast izdatkov in ne strukturnega položaja kot je v na primer v našem fiskalnem pravilu. Vzporedno že od jeseni 2021 potekajo tudi nadaljnji pogovori o prilagoditvah evropskega okvira vključno s spremembami pravil, kjer pa sedaj še ni popolne konvergence med pogledi držav in to se nadaljuje.</font><br>
<font size="4">	Nato bo sledila točka, kjer bodo ministri obravnavali osnutek priporočil sveta k razrešnici komisije glede izvrševanja proračuna EU za proračunsko leto 2020. Na podlagi obravnave tudi letnega poročila evropskega računskega sodišča je to gradivo pripravil proračunski odbor sveta. Menimo, da razrešnica predstavlja primeren okvir in spodbuda za nadaljnje boljše upravljanje s sredstvi EU tako v evropskih institucijah kot državah članicah, zato to podpiramo.</font><br>
<font size="4">	Prav tako je predvideno, da bi svet potrdil sklepe o smernicah za proračun za leto 2023, ki služijo kot referenca nadaljnjemu proračunskemu ciklu v EU. Republika Slovenija pozdravlja te smernice. Ob spoštovanju zgornjih meja večletnega finančnega okvirja in tudi discipline menimo, da je to zelo pomembno za nemoteno delovanje torej VFO in nove generacije ter ostalih ukrepov, ki so se zgenerirali v boju proti pandemiji covid. </font><br>
<font size="4">	Dovolite tudi, da pojasnim, da </font><br>
<br>
<b><font size="4">3. TRAK: (VP) 8.10</font></b><br>
<br>
<b><font size="4">	</font></b><font size="4">(nadaljevanje) nekatere točke so umaknjene iz dnevnega reda, in sicer pregled stanja pri izvajanju instrumenta za okrevanje in odpornost, poročanje o zasedanju ministrov za finance in guvernerjev centralnih bank glede G20 in pa tudi vsi napredki glede zakonodajnih predlogov s področja finančnih storitev, ker se pač tudi finančni ministri in delovna telesa, ki spadajo pod finančne ministre, ukvarjajo z zelo perečimi zadevami. </font><br>
<font size="4">Na Evroskupini samo na kratko seveda bomo razpravljali o aktualnih razmerah v Ukrajini, posledicah na evropsko gospodarstvo. Prav tako bo potekala razprava o fiskalnih pravilih ter o 13. poročilu okrepljenega nadzora za Grčijo.</font><br>
<font size="4">Hvala lepa. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala dr. Katji Lautar za to predstavitev. </font><br>
<font size="4">	Vidim, da interesa za razpravo ni, zato dajem na glasovanje predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve, ki bo v Bruslju, 15. marec, in jih podprl«. Glasujemo.</font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet. </font><br>
<br>
<font size="4">	Končujem 6. točko dnevnega reda.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2010/40/EU O OKVIRU ZA UVAJANJE INTELIGENTNIH PROMETNIH SISTEMOV V CESTNEM PROMETU IN ZA VMESNIKE DO DRUGIH NAČINOV PREVOZA.</font></b><br>
<b><font size="4">	</font></b><font size="4">Gradivo k 1. in 2. točki smo prejeli od Vlade Republike Slovenije 17. februarja na podlagi prvega odstavka 4. člena Zakona o sodelovanju med Vlado in Državnim zborom v zadevah Evropske unije. Skrajni rok za obravnavo gradiva k 1. točki v Državnem zboru je 17. marec. Gradivo k tej točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za infrastrukturo, okolje in prostor kot matičnem delovnem telesu. Slednji ga je obravnaval na svoji 36. seji 24. februarja in sprejel mnenje, ki smo ga prejeli. </font><br>
<font size="4">Naprošam državnega sekretarja na Ministrstvu za infrastrukturo gospoda Aleša Miheliča, da nam predstavi predloge direktive in še zlasti predloge stališč Republike Slovenije. </font><br>
<br>
<font size="4">	</font><b><font size="4">ALEŠ MIHELIČ: </font></b><font size="4">Hvala lepa, predsedujoči, za besedo. Lepo dobro jutro vsem navzočim.</font><br>
<font size="4">	Dovolite, da vam predstavim predlog našega stališča na spremembo direktive, ki naslavlja inteligentne prometne sisteme, ki postajajo vse bolj nujno potrebni za doseganje naših okoljskih in tudi prometnih ciljev.</font><br>
<font size="4">	Republika Slovenija pozdravlja predlog o spremembi Direktive 2010/40/EU o okviru za uvajanje inteligentnih prometnih sistemov v cestnem prometu (direktive ITS) in meni, da odraža novo realnost na področju prometa predvsem kar zadeva digitalizacijo. Sprememba direktive 2010/40/EU je del svežnja zakonodajnih pobud, katerih namen je prispevati k ciljem razogljičenja digitalizacije in večje odpornosti prometne infrastrukture. Poleg revizije direktive ITS ta paket vključuje revizijo uredbe o smernicah Unije za razvoj vseevropskega prometnega omrežja TNT in paketa o mobilnosti v mestih, ki oba vključujeta določbe v zvezi z uvajanjem storitev ITS. Poleg tega je dopolnjena ITS direktiva skladna s predlogom nove uredbe o uvajanju infrastrukture za alternativna goriva, torej AFIR, ki ga je komisija predstavila 14. julija 2021 in ki bi razveljavil direktivo 2014/94/EU Evropskega parlamenta in Sveta o uporabi alternativnih goriv. Nov predlog direktive obravnava nekatere težave pri vzpostavljanju inteligentnih prometnih sistemov v EU. Z danim predlogom sprememb in dopolnitev se predvidene rešitve teh težav predvsem s širitvijo sedanjega področja uporabe direktive na nove in nastajajoče izzive ter z omogočanjem, da so bistvene storitve ITS obvezne po vsej Evropski uniji. Uvajanje storitev ITS bo temeljilo na razpoložljivosti podatkov, potrebnih za zagotavljanje zanesljivih informacij, s čimer se bo zagotovilo izkoriščanje prednosti digitalizacije v cestnem sektorju. </font><br>
<font size="4">Mobilnost in promet sta bistvena za evropske državljane in za evropsko gospodarstvo kot celoto, zato menimo, da </font><br>
<br>
<b><font size="4">4. TRAK: (VP) 8.15</font></b><br>
<br>
<b><font size="4">	</font></b><font size="4">(nadaljevanje) je prost pretok ljudi in blaga čez njene notranje meje ključna svoboda Evropske unije in njenega enotnega trga. Zato je potrebno temeljno preoblikovanje evropskega prometnega sistema za doseganje cilja trajnostne prometne oziroma pametne in odporne mobilnosti. Posebno mesto imajo digitalizacija kot ključno gonilo te preobrazbe, saj bo digitalizacija vplivala na učinkovitejšo rabo infrastrukture in zanesljivejši promet v Evropski uniji. Ravno tem ciljem sledi tudi ta direktiva. Republika Slovenija načeloma podpira predlog sprememb in dopolnitev direktive ITS 2010/40/EU. Spremembe in dopolnitve vodijo k bolj usklajenemu in enovitemu razvoju storitev inteligentnih prometnih sistemov v Evropski uniji, s tem pa se hkrati zagotavlja medobratovalnost storitev.</font><br>
<font size="4">	Hvala za pozornost.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za predstavitev mnenj.</font><br>
<font size="4">	Na 83. seji 9. marca je gradivo k 1., 4. in 5. točki obravnavala tudi Komisija Državnega sveta za mednarodne odnose in evropske zadeve ter sprejela mnenja, ki smo jih prejeli.</font><br>
<font size="4">	Odpiram razpravo. Prvi se je k razpravi javil kolega Černigoj.</font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani predsedujoči, hvala za besedo. Spoštovani državni sekretar, vsi ostali prisotni, cenjene kolegice in kolegi.</font><br>
<font size="4">	Sam bom omenjeno zadevo z velikim veseljem podprl. Predvsem pa tudi zaradi tega, ker omenjena direktiva ima tudi vpliv na gospodarstvo. Sami kot vsi vemo, direktiva ITS pripomore k prostemu pretoku blaga in ljudi ter je skladna s strategijo trajnostne in pametne mobilnosti, zmanjšanje števila prometnih dogodkov, tem predvsem mislim na raznih incidentov na cestah, in izboljšanje upravljanje prometa, lahko ITS pripomore k zmanjšanju zastojev, ki na evropskih cestah povzročijo škodo za več kot 1 % BDP gospodarstva Evropske unije. Zato direktiva pomembno prispeva k gospodarski učinkovitosti in konkurenčnosti gospodarstva Evropske unije. In prav zaradi tega vpliva na gospodarstvo bom omenjeno direktivo z veseljem podprl. </font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Vidim, da interesa za razpravo ni več. Končujem razpravo.</font><br>
<font size="4">	Na glasovanje dajem predlog stališča: »Republika Slovenija načelno podpira predlog sprememb in dopolnitev Direktive ITS 2010/40/EU. Spremembe in dopolnitve vodijo k usklajenemu in enovitemu razvoju storitev inteligentnih prometnih sistemov v Evropski uniji, s tem pa se hkrati zagotavlja medobratovalnost storitev«. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je stališče sprejeto. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O IZBOLJŠANJU DELOVNIH POGOJEV PRI PLATFORMNEM DELU.</font></b><br>
<b><font size="4">	</font></b><font size="4">Skrajni rok za njegovo obravnavo v Državnem zboru je 11. marec 20222. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za delo, družino, socialne zadeve in invalide kot matičnem delovnem telesu. Slednji ga je obravnaval na 75. nujni seji 9. marca in sprejel mnenje, ki smo ga prejeli.</font><br>
<font size="4">	Naprošam generalno direktorico na Ministrstvu za delo, družino, socialne zadeve in enake možnosti gospo Bajuk, da nam predstavi predlog direktive. </font><br>
<br>
<font size="4">	</font><b><font size="4">MAG. KATJA RIHAR BAJUK: </font></b><font size="4">Hvala lepa, predsedujoči. Spoštovane poslanke, poslanci.</font><br>
<font size="4">	Platformno delo v EU se zelo hitro razvija. Digitalne platforme so postale pomemben element novo nastajajočega socialnega in gospodarskega okolja, njihova rast pa se povečuje. Komisija je v okviru svežnja ukrepov za izboljšanje delovnih pogojev pri platformnem delu  in podporo trajnosti rasti digitalnih platform dela v EU podala predlog direktive o izboljšanju delovnih pogojev pri platformnem delu. Namen predloga te direktive je, da se izboljšajo delovni pogoji oseb, ki opravljajo platformno delo, ta cilj pa naj bi se dosegel z naslednjimi ukrepi. Osebam, ki opravljajo delo preko digitalnih platform, naj se dodeli status, ki ustreza dejanski ureditvi njegovega dela. drugo, poveča naj se preglednost uporabe algoritmov in tretje, zagotovi transparentnost in sledljivost delovanja platform. </font><br>
<br>
<b><font size="4">5. TRAK: (VP) 8.20</font></b><br>
<br>
<b><font size="4">	</font></b><font size="4">(nadaljevanje) Ena od ključnih rešitev predloga direktive predstavlja t.i. pravna domneva, da obstaja pravno-delovno razmerje med digitalno platformo dela in osebo, ki opravlja platformno delo, če platforma nadzoruje opravljanje dela. element nadzora je opredeljen z določenimi merili, od katerih morata biti po predlogu direktive izpolnjeni vsaj dve, da se dejavnost razume kot nadzor nad opravljanjem dela. Z uvedbo novih materialnih pravic za osebe, ki opravljajo platformno delo, se želi doseči preglednosti in odgovornost pri algoritmičnem upravljanju. To naj bi se doseglo s pravico do preglednosti v zvezi z uporabo in delovanjem avtomatiziranih sistemov spremljanja in odločanja in z vzpostavitvijo ustreznih komunikacijskih kanalov za osebe, ki opravljajo platformno delo. Predlog direktive tudi nalaga digitalnim platformam dela, ki so delodajalci, da platformno delo prijavijo pristojnim organom države članice, v kateri se delo opravlja, organom za delo in socialno varnost pa zagotavlja dostop do ustreznih informacij o platformnem delu, na primer o številu oseb, ki delajo preko digitalnih platform dela, njihovem zaposlitvenem statusu in splošnih pogojih, ki veljajo zanje. Ti ukrepi bodo navedenim organom pomagali pri zagotavljanju, da se spoštuje pravica iz dela, pri pobiranju prispevkov za socialno varnost ter s tem izboljšalo delovne pogoje oseb, ki opravljajo platformno delo.</font><br>
<font size="4">Vlada Republike Slovenije podpira cilje predloga direktive, s katero se želi izboljšati delovne pogoje in socialne pravice oseb, ki delajo preko platform, tudi zato, da se podprejo pogoji za trajnostno rast digitalnih platform dela. Pri pogajanjih v zvezi z direktivo pa bomo pozorni tako na določitev osebnega področja uporabe direktive kot na vzpostavitev postopka za določitev zaposlitvenega statusa oseb, ki opravljajo platformno delo, ter pravno domnevo, da gre za delovno razmerje. Prav tako bo pozorna na uvedbo novih pravic v zvezi z algoritmičnim upravljanjem in preglednostjo platformnega dela in morebitnih bremen, ki bi jih direktiva lahko prinesla digitalnih platformam dela.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za predstavitev direktive oziroma stališča.</font><br>
<font size="4">	Na 82. seji 1. marca je gradivo k točki obravnavala tudi Komisija Državnega sveta za mednarodne odnose in evropske zadeve in sprejela mnenje, ki smo jih prejeli. </font><br>
<font size="4">Za predstavitev mnenja komisije k točki naprošam člana komisije gospoda Bogomirja Vnučca. </font><br>
<br>
<b><font size="4">BOGOMIR VNUČEC: </font></b><font size="4">Hvala za besedo.</font><br>
<font size="4">	Komisija za mednarodne odnose in evropske zadeve je soglasno sprejela mnenje, da podpira predlog stališč Republike Slovenije do predloga Direktive Evropskega parlamenta in Sveta o izboljšanju delovnih pogojev pri platformnem delu.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za to predstavitev.</font><br>
<font size="4">	Dr. Trček se je javil k razpravi.</font><br>
<font size="4">	Beseda je vaša.</font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala lepa za besedo.</font><br>
<font size="4">	Direktiva gre v pravo smer, ne pa v zadostni meri. Delno je to nakazala že državna sekretarka. Številne t.i. spletne platforme so ena od oblik najbolj primitivnega proletariata in pogojev dela, ki bolj spominjajo na opis stanja v Angliji Engelsa kot na kaj drugega. Te spletne platforme so pač gospodarske družbe, pogosto globalne. V SD-ju smo že skoraj pred slabim letom, zdi se mi aprila lani, zahtevali sklic nujne seje Odbora za delo na temo t.i. lex Uber. V bistvu je pa državna sekretarka povedala, kje je bistvo. Če se hočemo lotiti teh zadev, se bo potrebno poglobiti v algoritme. Algoritmi so v bistvu, a veste, delovnopravna zakonodaja tozadevnih oblik dela in jih je treba tudi razumeti. Kar bo pa seveda velika težava, ker zlasti te globalne platforme, ki nimajo svoje sedeže znotraj EU, ne bojo ravno vriskale od veselja, da bi nam to razkrili, pa tudi potem rabiš v polit9iki neke strokovne delavce, ki znajo prebrati to »zakonodajo«. Šele takrat se bomo lahko resno pogovarjali o teh zadevah. Neka lahkotnost zlasti t.i. slovenski samooklicanih liberalcev in desnice, ki iz tega dela, kako je to neko krasno podjetništvo, kaže zgolj na to, da o tem kaj dosti pojma nimajo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">K besedi se je prijavil še kolega Černigoj.</font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani gospod predsedujoči, hvala za besedo. Spoštovana državna sekretarka, kolegice in kolegi. </font><br>
<font size="4">	Jaz moram reči, da v bistvu to gradivo, ki imamo danes pred sabo, podpiram. </font><br>
<br>
<b><font size="4">6. TRAK: (VP) 8.25</font></b><br>
<br>
<b><font size="4">	</font></b><font size="4">(nadaljevanje) Velikokrat rečemo, da nekako tehnologija prehiteva zakonodajo. Jaz moram se s tem tudi delno strinjati, ampak tukaj imamo en lep primer, ko vidimo, da Evropska unija nekako poskuša držati korak s časom. Poleg tega pa tudi nekako vidimo en tak lep primer, kako lahko Republika Slovenija v svojstvu s tem, da smo tudi člani Evropske unije, nekako poskušamo tudi te platforme, na teh platformah zagotoviti in izboljšati delovne pogoje, predvsem pa upravičiti tudi in zagotoviti socialne pravice vsem tem osebam, ki tukaj delujejo. In tukaj se kaže zelo lep primer, kako prav je in zelo dobro, da je Slovenija članica Evropske unije, ker Evropska unija kot veliko večja pravna zadeva kot Republika Slovenija lahko zagotovi, lahko tudi prisili, in tukaj se s kolegom Trčkom ne strinjam, Evropa lahko doseže marsikaj več kot recimo Republika Slovenija. In jaz to tudi podpiram. </font><br>
<font size="4">	Moramo se pa zavedati, da digitalizacija prinaša razvoj, prinaša tudi drugačno razmišljanje. Tudi moramo se tudi sprijazniti, tudi sam sem bil večkrat po Sloveniji in v tujini, mladi, nekateri mladi tudi želijo drugačnega dela, želijo biti bolj mogoče tudi ne tako vezani, s tem so tudi bolj svobodni. Nekaterim to tudi omogoča svobodno potovanje po svetu in delanje od kjerkoli, samo da se priklopijo na internet. Ampak s to zakonodajo, s to v bistvu, ki jo danes bomo tudi sprejeli, upam, bomo zagotovili, da se bo izboljšale delovne pogoje za te osebe, predvsem pa njihove socialne pravice. In k temu moramo slediti in k temu moramo, jaz osebno to tudi podpiram.</font><br>
<font size="4">	Hvala za pozornost. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Replika dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Nimam jaz nobenih težav, da se nek drugi politični pol z mano ne strinja, ampak za razliko od kolega sem pozorno na MGRT-ju bral TTIP in malo vem, o čem govorim. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Zaključujem razpravo.</font><br>
<font size="4">	Na glasovanje dajem predlog stališča:</font><br>
<font size="4">	»Republika Slovenija podpira cilje predloga direktive Evropskega parlamenta in Sveta o izboljšanju delovnih pogojev pri platformnem delu, s katerim se želi izboljšati delovne pogoje in socialne pravice oseb, ki delajo preko platform, tudi zato, da se podprejo pogoji za trajnostno rast digitalnih platform dela. V pogajanjih v zvezi z direktivo bo pozorna tako na določitev osebnega področja uporabe direktive kot na vzpostavitev postopka za odločitev zaposlitvenega statusa oseb, ki opravljajo platformno delo, ter pravno domnevo, da gre za delovno razmerje. Prav tako bo pozorna na uvedbo novih pravic v zvezi z algoritmičnim upravljanjem in preglednostjo platformnega dela ter morebitnim bremenom, k jih bo direktiva lahko prinesla digitalnim platformam dela. Pri urejanju posameznih pravic bo v izogib morebitnim kasnejšim nejasnim ali dvoumnim opredelitvam predlagala in podpirala jasnejše opredelitve«. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je stališče sprejeto. </font><br>
<font size="4">	</font><br>
<font size="4">	Končujem 2. točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – ZASEDANJE SVETA EVROPSKE UNIJE ZA ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV, BRUSELJ, 14. MAREC.</font></b><br>
<b><font size="4">	</font></b><font size="4">Gradivo k točki smo prejeli od vlade 10. marca na podlagi 8. člena Zakona o sodelovanju med Državnim zborom in Vlado v zadevah Evropske unije.</font><br>
<font size="4">	Naprošam generalno direktorico na Ministrstvu za delo, družino, socialne zadeve in enake možnosti gospo Bajuk, da nam predstavi izhodišče za udeležbo slovenske delegacije na zasedanju sveta.</font><br>
<br>
<font size="4">	</font><b><font size="4">MAG. KATJA RIHAR BAJUK: </font></b><font size="4">Hvala lepa. Spoštovani. </font><br>
<font size="4">Na kratko bom predstavila dnevni red zasedanja Sveta Evropske unije za zaposlovanje, socialno politiko, zdravje in varstvo potrošnikov, ki bo 14. marca v Bruslju. </font><br>
<font size="4">Zasedanje bosta vodila predsedujoči svetu EPSCO, pristojni francoski ministrici Elisabeth Borne in Elisabeth Moreno. Dnevni red tokratnega zasedanja vsebuje tako zakonodajne kot ne-zakonodajne točke. V zakonodajnem delu si bo francosko predsedstvo prizadevalo za splošni pristop v zvezi s predlogom direktive Evropskega parlamenta in Sveta o zagotavljanju uravnotežene zastopanosti spolov med neizvršnimi direktorji družb, ki kotirajo na bori. V okviru ne-zakonodajnega posvetovanja bodo </font><br>
<br>
<b><font size="4">7. TRAK: (VP) 8.30</font></b><br>
<br>
<b><font size="4">	</font></b><font size="4">(nadaljevanje) ministri in ministrice znotraj točke evropskega semestra odobrili sklepe sveta o letnem pregledu rasti za leto 2022 in skupnem poročilu o zaposlovanju ter sprejeli skupno poročilo o zaposlovanju 2022. Svet bo prav tako sprejel sklepe sveta o posebnem poročilu evropskega računskega sodišča o podpori evropskega socialnega sklada za boj proti dolgotrajni brezposelnosti. Ministri in ministrice bodo opravili tudi dve orientacijski razpravi, in sicer o boju proti diskriminaciji pri zaposlovanju ter spodbujanju raznolikosti v svetu dela ter spodbujanju polne udeležbe starejših na trgu dela. Tema neformalnega kosila ministrov in ministric bo ukrajinska kriza predvsem v povezavi s ta teden predlaganimi ukrepi kohezijske politike za begunce v EU. </font><br>
<font size="4">	Naj najprej namenim nekaj besed direktive Evropskega parlamenta in Sveta o zagotavljanju uravnotežene zastopanosti spolov med neizvršnimi direktorji družb, ki kotirajo na borzi. Svet bo predvidoma sprejel splošni pristop k predlogu direktive, ki jo je Evropska komisija predstavila že leta 2012, svet EPSCO pa je s poročilom o napredku zadnjič seznanil junija 2017. V EU obstaja široko soglasje glede potrebe po izboljšanju uravnotežene zastopanosti spolov pri odločanju zlasti na gospodarskem področju in na najvišji ravni. Čeprav obstajajo trdni razlogi za zakonodajne ukrepe na tem področju, je pomembno upoštevati tudi različne razmere in izhodišča držav članic ter načelo subsidiarnosti. Sedanji osnutek, ki vsebuje cilje in nezavezujoče kvote, dosega pravo ravnovesje. Države lahko izbirajo med alternativnima ciljema najmanj 40 % zastopanost vsakega od spolov med neizvršnimi člani upravnega odbora ali najmanj 33 % zastopanost vsakega od spolov med vsemi člani upravnega odbora. Francosko predsedstvo se je po pozitivnih premikih v stališčih nekaterih držav članic odločilo narediti preboj, pri čemer vsebinsko besedilo iz leta 2017 ni posegalo, prilagodilo pa je predvsem časovnico in besedilo posodobilo v delih, ki se sklicuje na aktualna dogajanja in sprejete dokumente. Besedilo predloga upošteva tudi nacionalne okoliščine ter zagotavlja ustrezno prožnost za države članice, ki že imajo v veljavi podobne ukrepe. Večina držav članic kompromisni predlog predsedstva podpira, Republika Slovenija je bila ves čas pogajanj zagovornica predloga direktive, ki bi izboljšal pod-zastopanost žensk na mestih gospodarskega odločanja. Stališče, ki ga predlog direktive podpira, sta leta 2013 sprejela tudi Vlada Republike Slovenije ter Državni zbor. </font><br>
<font size="4">	Svet bo prav tako sprejel sklepe sveta, ki jih je francosko predsedstvo pripravilo na osnovi posebnega poročila evropskega računskega sodišča o podpori evropskega socialnega sklada za boj proti dolgotrajni brezposelnosti. Ta ima, kot vemo, posledice ne le za ekonomski status dolgotrajno brezposelne osebe, ampak lahko predstavlja tudi večje tveganje za revščino in negativni vpliv tudi na gospodarsko rast. Porast dolgotrajne brezposelnosti je tesno povezan z gospodarskimi krizami in tudi s COVID-19 krizo. Evropska unija za reševanje te problematike v državah članicah namenja sredstva evropskega socialnega sklada. Poleg tega je svet leta 2016 sprejel priporočila za vključevanje dolgotrajno brezposelnih na trg dela, evropsko računsko sodišče pa je o tem decembra leta 2021 objavilo posebno poročilo. Na osnovi tega je predsedstvo pripravilo sklepe, ki upoštevajo priporočila evropskega računskega sodišča in so naslovljeni na komisijo. Republika Slovenija podpira sprejem sklepov sveta. Dolgotrajna brezposelnost je pereč problem posebno v zvezi z gospodarskimi krizami in Slovenija temu namenja posebno pozornost v okviru aktivacije za ponovni vstop na trg dela tudi s pomočjo sredstev evropskega socialnega sklada. Posebno poročilo evropskega računskega sodišča na tem področju je pomemben prispevek, pripravljen v času, ko lahko dolgotrajna brezposelnost ponovno postane izrazitejša. Republika Slovenija se tudi strinja s predlaganimi priporočili, naslovljenimi na komisijo in države članice. </font><br>
<font size="4">	Naj predstavim še obe orientacijski razpravi ter razpravo na delovnem kosilu. Francosko predsedstvo je pripravilo usmerjevalni dokument za usmerjanje razprave ministric in ministrov z naslovom Preprečevanje diskriminacije pri zaposlovanju in spodbujanje raznolikosti v svetu dela. Razprava bo namenjena izmenjavi stališč ministrov in ministric glede načina, kako bolj dosledno zagotoviti raznolikost pri zaposlovanju na trgu dela. Drugi sklop bo potekal na temo spodbujanja polne zaposlenosti starejših. Ministri bodo v tem sklopu razpravljali o ukrepih za polno participacijo starejših na trgu dela, </font><br>
<br>
<b><font size="4">8. TRAK: (VP) 8.35</font></b><br>
<br>
<b><font size="4">	</font></b><font size="4">(nadaljevanje) ki je nujno potrebna za doseg cilja 78 % zaposlenega prebivalstva v starosti od 20 do 44 let v EU do 2030 kot je predviden v akcijskem načrtu evropskega stebra socialnih pravic. Za vsebino delovnega kosila je francosko predsedstvo predlagalo razpravo o ukrepih kohezijske politike za begunce v Evropi, ki bo tudi točka v okviru uradnega dela zasedanja s predstavitvijo pobude s strani komisarja Schmidta. Države članice so vabljene, da ob razpravi izpostavijo relevantne vidike in ukrepe na nacionalni ravni, ki so jih sprejele v pomoč beguncem iz Ukrajine. V razpravi bo v imenu EU in odbora Rdečega križa prisostvoval tudi generalni sekretar francoskega Rdečega križa Jean-Christophe Combe. </font><br>
<font size="4">	Še na kratko točka razno. Tukaj bo francosko predsedstvo in komisija svet seznanila s trenutnim stanjem glede priprav na tripartitni socialnih vrh o izvajanju akcijskega načrta EU proti rasizmu z letnim poročilom o enakosti med moškimi in ženskami, o akcijskem načrtu za socialno gospodarstvo, o akcijskem načrtu za evropski steber socialnih pravic ter o izvajanju priporočila sveta o vzpostavitvi evropskega jamstva za otroke.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za to predstavitev.</font><br>
<font size="4">	Dr. Trček. </font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo.</font><br>
<font size="4">	Najprej, predsedujoči, ugotavljam, da nismo sklepčni, ker so vaši kolegi iz SDS vtaknili kartice in šli na kofe. </font><br>
<font size="4">	Drugič, se opravičujem direktorici direktorata, ker sem jo povišal v državno sekretarko. Fluktuacija državnih sekretarjev in sekretark te vlade je takšna, da človek malo to že ne dohaja. </font><br>
<font size="4">	Tretjič, težko se človek ne strinja z načelnimi izhodišči tega sveta. Je pa seveda neko ključno dejstvo, da se moramo pogovarjati o vzajemnih sankcijah ob teh Putinovih norostih v Ukrajini, kako na ravni EU reševati problematiko gospodarstva, dela, delavcev. Pri nas se že določene firme enostavno zapirajo, ker jim cost benefit že na ravni cene energentov ne funkcionira več. In človek bi nekako malo pričakoval vsaj od ranga državnega sekretarja, če že ne pride gospod minister, kakšen odgovor v tej smeri, kako bomo tukaj tvorno sodelovali v veliki EU družini, kot bi rekel kolega Černigoj.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Zdaj dolžan sem določena pojasnila. Glede na to, da zdaj poteka še en odbor v Državnem zboru in da je kar nekaj članov Odbora za zadeve Evropske unije tudi članov tega drugega odbora, so te člani šli na ta drugi odbor. In niso samo člani SDS, ampak, bi rekel, tudi drugi člani. Zato predlagam, če temu ne nasprotujete, da opravimo pri vseh točkah razpravo in da glasujemo potem o vseh točkah in stališčih na koncu. </font><br>
<font size="4">	Glede pripombe v zvezi z neudeležbo ministra oziroma državnih sekretarjev smo dobili opravičilo, da so tako ministri kot državni sekretarji na službenih poteh v tujino in da je to v skladu, dr. Trček, s poslovnikom, da ministrstvo predstavlja generalna direktorica. / oglašanje iz dvorane/</font><br>
<font size="4">	Pričakujem, da bo v skladu s poslovnikom. </font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Seveda v skladu s poslovnikom.</font><br>
<font size="4">	Vi prihajate iz stranke, ki ima koliko ljudi? In lahko tudi kdo koga nadomešča. Ampak ker je petek zjutraj, eni pač po gužvi drvimo, drugi pa ne. tako, da naj ostane za kakega zgodovinarja slovenskega parlamentarizma. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Zdaj prekinjam 3. točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O PREGLEDNOSTI IN CILJNEM POLITIČNEM OGLAŠEVANJU. </font></b><br>
<b><font size="4">	</font></b><font size="4">Gradivo k 4. in 5. točki smo prejeli od Vlade Republike Slovenije 24. februarja na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za obravnavo gradiva k 4. točki v Državnem zboru je 18. marec. Gradivo k omenjenim točkam je bilo v skladu z določili poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za notranje zadeve, javno upravo in lokalno samoupravo kot matičnem </font><br>
<br>
<b><font size="4">9. TRAK: (VP) 8.40</font></b><br>
<br>
<b><font size="4">	</font></b><font size="4">(nadaljevanje) delovnem telesu. Slednji je omenjeni gradivi obravnaval na 66. nujni seji 3. marca in sprejel mnenja, ki smo jih prejeli. </font><br>
<font size="4">	Naprošam državnega sekretarja na Ministrstvu za javno upravo gospoda Boštjana Jambroviča, da nam predstavi predlog uredbe in zlasti predlog stališča Republike Slovenije.</font><br>
<br>
<font size="4">	</font><b><font size="4">BOŠTJAN JAMBROVIČ: </font></b><font size="4">Spoštovani predsednik, hvala za besedo. Spoštovane poslanke in poslanci, lepo pozdravljeni.</font><br>
<font size="4">	Dovolite mi, da predstavim stališče Republike Slovenije na predlog uredbe Evropskega parlamenta in Sveta o preglednosti in ciljanem političnem oglaševanju. </font><br>
<font size="4">	Konec novembra 2021 je Evropska komisija v zakonodajni postopek vložila predlog uredbe Evropskega parlamenta in Sveta o preglednosti in ciljanem političnem oglaševanju (v nadaljnjem besedilu predlog uredbe). Cilj predloga uredbe je v prvi vrsti prispevati k pravilnem delovanju notranjega trga za politično oglaševanje z določitvijo harmoniziranih pravil za visoko raven preglednosti političnega oglaševanja in s tem povezanih storitev. Ta pravila se bodo uporabljala za ponudnike storitev političnega oglaševanja. Namen predloga je tudi zavarovati fizične osebe v zvezi z obdelavo osebnih podatkov z določitvijo pravil o porabi tehnik ciljanja in ojačevanja v kontekstu političnega oglaševanja. Ta pravila se bodo uporabljala ne le za ponudnike storitev političnega oglaševanja, ampak za vse upravljavce, ki bodo uporabljali take tehnike ciljanja in ojačevanja. Na podlagi predlagane ureditve bodo volivci vedeli, kdo jim bo prikazal politični oglas, v čigavem imenu je bil oglas pripravljen in tudi kako ponudnik storitev oglaševanja nima nanje cilja. Predlog uredbe bo tako prispeval k večji ozaveščenosti volivcev, kar je eden od predpogojev za učinkovito izvrševanje volilne pravice. Predlog uredbe določa nove obveznosti za ponudnike storitev političnega oglaševanja in dopolnjuje predlog Uredbe EU o digitalnih storitvah, Uredbe EU o varstvu osebnih podatkov, Kodeks ravnanja EU glede dezinformacij in evropska priporočila za izvajanje volitev iz leta 2018. </font><br>
<font size="4">	Predlog stališča je, da Republika Slovenija pogojno podpira predlog uredbe. V času sprejemanja akta pa je dodatno pozornost treba nameniti obsegu uredbe z vidika načel subsidiarnosti in sorazmernosti, izostritvi definicije političnega oglaševanja, razmejitvi med splošno uredbo o varstvu podatkov 2016/679 in novo uredbo z vidika nadzora pristojnosti organov ter dodatno preučiti in uvesti možnosti za nadzor tudi t.i. prikritega političnega oglaševanja tudi preko nevladnih organizacij. Predlog uredbe meri na poenotenje pravil na notranjem trgu za izvajanje političnega oglaševanja ter s tem na nadgraditev nacionalnih ureditev volilnih kampanj na področju političnega oglaševanja. Glede na to, da iz predloga uredbe izhaja, da ne ureja samo kampanj na ravni EU za volitve v Evropski parlament, je treba tekom nadaljnjih usklajevanj razjasniti vprašanje spoštovanja načel subsidiarnosti in sorazmernosti. Določbe predlagane uredbe je zato treba temeljito preučiti in se zavzeti za, da bodo dovolj jasne in nedvoumne, torej v skladu z načelom določnosti v pravu in da bodo uresničevale tudi načeli subsidiarnosti in sorazmernosti. Trenutno na ravni delovne skupine za splošne zadeve pri Svetu EU po členih poteka izmenjava mnenj med državami članicami o predlogu uredbe. Veliko držav članic ima podobne pomisleke kot so izpostavljeni v predlogu stališča Republike Slovenije. Glede na to, da imajo države članice še veliko vprašanj in pomislekov, se ne pričakuje hitrega napredka obravnave predloga uredbe na Svetu EU.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za predstavitev.</font><br>
<font size="4">	Za predstavitev mnenja komisije Državnega sveta k točki naprošam člana komisije gospoda Bogomirja Vnučca.</font><br>
<br>
<font size="4">	</font><b><font size="4">BOGOMIR VNUČEC: </font></b><font size="4">Hvala lepa.</font><br>
<font size="4">	Komisija predlog stališče Republike Slovenije podpira. Izpostavil bi pa, da komisija predlaga v kontekstu učinkovitejšega izvrševanja volilne pravice fizičnih oseb, da se zagotovijo enotna pravila za preglednost političnega oglaševanja po vsej Evropski uniji. Kajti negativni vpliv tehnoloških sprememb na razvoj storitev političnega oglaševanja in </font><br>
<br>
<b><font size="4">10. TRAK: (VP) 8.45</font></b><br>
<br>
<b><font size="4">	</font></b><font size="4">(nadaljevanje) komuniciranja bi lahko težko zagotovila potem visoke standarde preglednosti, ki bi omogočili bolj odprte in poštene procese v Evropski uniji. Kajti tudi vse članice niso na enaki ravni kar se tiče razvoja tega.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za predstavitev.</font><br>
<font size="4">	Odpiram razpravo. Prvi se je k razpravi javil dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala lepa.</font><br>
<font size="4">	Prvo, če prevedem tisto, kar je povedal človek iz resornega ministrstva, se bi dalo brati tudi takole: ne mudi se nam s tem, ker najbolj kratko bi pri tem potegnil SDS. </font><br>
<font size="4">	Drugič, kakorkoli že obračamo, osebno mislim, da je prava pot tukaj v educiranju državljank in državljanov dejansko. Pa tudi ne podcenjevanju le-teh. </font><br>
<font size="4">	Toliko zgolj na kratko.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Vidim, da interesa za razpravo ni.</font><br>
<font size="4">	Prekinjam 4. točko dnevnega reda.</font><br>
<font size="4">	</font><br>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O PODROBNI UREDITVI URESNIČEVANJA AKTIVNE IN PASIVE VOLILNE PRAVICE NA VOLITVAH V EVROPSKI PARLAMENT ZA DRŽAVLJANE UNIJE, KI PREBIVAJO V DRŽAVI ČLANICI, NISO PA NJENI DRŽAVLJANI.</font></b><br>
<b><font size="4">	</font></b><font size="4">Skrajni rok za obravnavo predloga v Državnem zboru je 11. marec.</font><br>
<font size="4">	Naprošam državnega sekretarja na Ministrstvu za javno upravo gospoda Boštjana Jambroviča, da nam predstavi predlog direktive in zlasti predlog stališča Republike Slovenije.</font><br>
<br>
<font size="4">	</font><b><font size="4">BOŠTJAN JAMBROVIČ: </font></b><font size="4">Hvala za besedo.</font><br>
<font size="4">	Želel bi predstaviti stališče Republike Slovenije na predlog direktive sveta o podrobni ureditvi uresničevanja aktivne in pasivne volilne pravice na volitvah v Evropski parlament za državljane Unije, ki prebivajo v državi članici, niso pa njeni državljani. </font><br>
<font size="4">	V začetku decembra je Evropska komisija v zakonodajni postopek vložila predlog direktive sveta o podrobni ureditvi uresničevanja aktivne in pasivne volilne pravice na volitvah v Evropski parlament za državljane Unije, ki prebivajo v državi članici, niso pa njeni državljani (v nadaljnjem besedilu predlog direktive). Namen predloga direktive je zagotoviti široko in vključujočo udeležbo na volitvah v Evropski parlament, olajšati uresničevanje volilne pravice mobilnih državljanov EU in zaščititi integriteto volitev. Glavne spremembe predloga direktive so naslednje: vsaka država članica bo morala imenovati organ, ki bo pristojen za obveščanje mobilnih državljanov o izvrševanju njihove volilne pravice v državi članici bivanja; določitev enotnih obrazcev za registracijo volivcev za predložitev kandidature s strani mobilnih državljanov in za izmenjavo informacij med državami članicami; zbiranje statističnih podatkov o udeležbi mobilnih državljanov EU na volitvah v Evropski parlament v Republiki Sloveniji. glede imenovanja organa, ki bi bil pristojen za obveščanje mobilnih državljanov o izvrševanju njihove volilne pravice v državi članici bivanja, že veljavni zakon o evidenci volilne pravice v prvem odstavku 7. člena določa, da mora ministrstvo, pristojno za notranje zadeve, najpozneje 10 dni po razpisu volitev v Evropski parlament v Republiki Sloveniji o pogojih in podrobni ureditvi za uresničevanje aktivne in pasivne volilne pravice na volitvah v Republiki Sloveniji obvestiti vse državljane Evropske unije. Ministrstvo za notranje zadeve izvaja individualno obveščanje vseh volivcev, tako novih o njihovih pravicah kot starih o že izvedenem vpisu v evidenco volilne pravice in možnostih spremembe. </font><br>
<font size="4">	Predlog stališča je, da Republika Slovenija podpira predlog spremembe direktive. Ocenjujemo, da bodo v okviru implementacije direktive potrebne minimalne spremembe zakona o evidenci volilne pravice in zakona o volitvah poslancev iz Republike Slovenije v EP. Obravnava predloga direktive na Svetu EU se še ni začela, predvidoma bo to v začetku aprila. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za to predstavitev.</font><br>
<font size="4">	K razpravi se je javil kolega Černigoj.</font><br>
<br>
<b><font size="4">	ANDREJ ČERNIGOJ (PS NSi): </font></b><font size="4">Spoštovani gospod predsedujoči, hvala za besedo. Spoštovani kolegice in kolegi.</font><br>
<font size="4">	Jaz moram reči, da se s to direktivo strinjam. Sam sem imel to izkušnjo, ko veliko mojih kolegov, ko sem deloval v Evropskem parlamentu, je to pravico tudi kolegov in kolegic tudi izkoristilo. Sam se strinjam, da je demokracija ena od vrednot, na katerih temelji Evropska unija. Vsak državljan </font><br>
<br>
<b><font size="4">11. TRAK: (VP) 8.50</font></b><br>
<br>
<b><font size="4">	</font></b><font size="4">(nadaljevanje) ima pravico sodelovati v demokratičnem življenju Evropske unije, odločitve pa se morajo sprejemati čim bolj javno in v kar najtesnejši povezavi z njenimi državljani. Državljani Evropske unije so neposredno zastopani v Evropskem parlamentu in mislim, da to je prava smer za nekako transparentnosti in čim boljšo zastopanost Evropske unije. Državljanstvo Evropske unije pomeni posebne demokratične pravice. Sam sem imel možnost spoznati enega izjemnega človeka Ottota von Habsburga, ki je nekako vsaj toliko od danes se pogovarjamo nekako utelešal. Saj je v bistvu bil po koncu habsburške monarhije tudi njen naslednik, ampak je bil izgnan v Švico, kasneje v Madeiro, doštudiral v Belgiji in potem nekako odšel v združeno Ameriko, kjer se je potem vrnil tudi v samo Nemčijo, kjer je postal tudi dolgoletni evropski poslanec in tudi član panevropske unije in združenja. Jaz moram reči, da ta, mislim, gospod Otto von Habsburg je nekako poosebljal to pravico državljank in državljanov, predvsem tistih mobilnih državljanov Evropske unije, da imajo pravico, da glasujejo tam, kjer trenutno živijo. In ta duh Ottota von Habsburga živi še danes in moram reči, da sem imel izjemno priložnost ga spoznati, se z njim tudi pogovarjati. Predvsem sem pa veliko njegovih del prebral in moram reči, da takih Evropejcev kot je bil on, si lahko samo želimo in nadejamo. Zaradi tega bom tudi z velikim veseljem to zadevo podprl. In mislim, da moramo v bistvu take zadeve in predvsem delo v Evropski uniji to samo podpirati. Evropska unija postaja nekako skupna celota, kjer mladi in tudi drugi pač potujejo, se naselijo tudi drugod zaradi dela, zaradi drugih zadev. In prav je, da vsaj na področju evropskih volitev imajo možnost, da podprejo kandidata v tistem okolju.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za to razpravo.</font><br>
<font size="4">	Besedo ima dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo. </font><br>
<font size="4">	Z vsem dolžnim spoštovanjem do prej omenjenega gospoda Otta von Habsburga, kolikor jaz vem, na območju bivše monarhije ni nastala nobena ustavna parlamentarna monarhija in tudi on ne more biti naslednik. Toliko zgolj kolegu v poduk.</font><br>
<font size="4">	Zdaj en velik problem je tukaj, a veste, državljanstvo EU. A imamo mi kak ausweis, ki nam to izkazuje? Hm? Kdo nam izdaja osebne dokumente, kdo nam izdaja potne liste in tako naprej? Državljanstvo EU bomo imeli, ko bom jaz kot državljan EU z osebnim dokumentom EU, ne vem, šel v Avstrijo in se Avstrijci ne bodo spomnili, da bi malo napenjali mišice na meji, ker to pač lahko počnejo, ali pa še kdo drugi. In to je nek izziv nekih bodočih panevropskih politik, če se lahko tako izrazim, in tukaj sem verjetno jaz bližje omenjenemu gospodu kot slovenska desnica. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala dr. Trčku za to razpravo.</font><br>
<font size="4">	Razpravo zaključujem. </font><br>
<font size="4">	Na glasovanje dajem predlog stališča:</font><br>
<font size="4">	»Republika Slovenija pozdravlja in podpira predlog direktive, katere namen je zagotoviti široko in vključujočo udeležbo na volitvah v Evropski parlament, olajšati uresničevanje volilne pravice mobilnih državljanov Evropske unije in zaščititi integriteto volitev«. Glasujemo.</font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je stališče sprejeto. </font><br>
<br>
<font size="4">	7. točko dnevnega reda umikam iz dnevnega reda, ker iz Ministrstva za okolje in prostor ni zagotovljena udeležba.</font><br>
<font size="4">	</font><br>
<font size="4">	Nadaljujemo s </font><b><font size="4">prekinjeno 3. točko dnevnega reda.</font></b><br>
<b><font size="4">	</font></b><font size="4">Dajem na glasovanje predlog sklepa, ki se glasi:</font><br>
<br>
<b><font size="4">12. TRAK: (VP) 8.55</font></b><br>
<br>
<b><font size="4">	</font></b><font size="4">(nadaljevanje) »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za zaposlovanje, socialno politiko, zdravje in varstvo potrošnikov, ki bo v Bruslju, 14. marec, in jih podprl«. Glasujemo.</font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet. </font><br>
<br>
<font size="4">	S tem končujem 3. točko dnevnega reda.</font><br>
<br>
<font size="4">	Nadaljujem s </font><b><font size="4">prekinjeno 4. točko dnevnega reda.</font></b><br>
<b><font size="4">	</font></b><font size="4">Na glasovanje dajem predlog stališča: »Republika Slovenija pogojno podpira predlog uredbe in pozdravlja njena dva glavna namena zagotoviti enotna pravila za preglednost političnega oglaševanja po vsej Uniji in zavarovati fizične osebe v zvezi z obdelavo osebnih podatkov preko določitve pravil o uporabi tehnik ciljanja in ojačevanja v kontekstu političnega oglaševanja. S svojo globalno vseprisotnostjo, naravo internet za demokratične procese v družbi predstavlja element visokega tveganja, zato je še posebej pomembno urediti pravila političnega oglaševanja preko različnih internetnih storitev. Predlog uredbe bo prispeval tudi k večji ozaveščenosti volivcev, kar je eden od predpogojev za učinkovito izvrševanje volilne pravice. V času sprejemanja akta je dodatno pozornost treba nameniti obsegu uredbe z vidika načel subsidiarnosti in sorazmernosti, izostriti definicije političnega oglaševanja, razmejiti med splošno uredbo o varstvu podatkov 2016/679 in novo uredbo z vidika nadzora pristojnosti organov ter dodatno preučiti in navesti možnost za nadzor tudi t.i. prikritega političnega oglaševanja. Republika Slovenija ni naklonjena določitvi pooblastil Evropske komisije za sprejemanje delegiranih aktov na podlagi predloga uredbe«. Glasujemo.</font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je stališče sprejeto.</font><br>
<br>
<font size="4">	S tem končujem 4. točko dnevnega reda. </font><br>
<font size="4">	S tem tudi končujem sejo Odbora za zadeve Evropske unije.</font><br>
<font size="4">Vsem skupaj se zahvaljujem za današnjo udeležbo in vam želim lep in miren vikend.</font><br>
<br>
<b><font size="4">Seja se je končala 11. marca 2022 ob 8.57.</font></b>