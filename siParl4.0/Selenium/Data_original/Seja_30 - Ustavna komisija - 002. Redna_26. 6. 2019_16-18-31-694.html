<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">USTAVNA KOMISIJA</font></b><br>
<b><font size="4">2. seja</font></b><br>
<br>
<b><font size="4">(26. junij 2019)</font></b></p></div><br>
<b><font size="4">Sejo je vodil predsednik mag. Branko Grims.</font></b><br>
<b><font size="4">Seja se je pričela ob 11.04.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Spoštovani, začenjamo 2. sejo Ustavne komisije in vsem prav lep  pozdrav.</font><br>
<font size="4">	Želel bi vas obvestit, da bo na današnji seji, glede na tematiko, poskrbljeno tudi za tolmačenje v slovenski znakovni jezik in bo to poskrbljeno za celotno trajanje seje.</font><br>
<font size="4">Glede seje so se opravičili gospod Franc Jurša, gospod Zmago Jelinčič Plemeniti in gospod Horváth, se pravi predstavnik madžarske skupnosti. Kot nadomestni poslanke in poslanci: gospoda Andreja Širclja nadomešča gospa Anja Bah Žibert, gospoda Matjaža Hana gospod Jani Prednik, dr. Milana Brgleza Soniboj Knežak in Mašo Kociper Andrej Rajh.</font><br>
<font size="4">Vsem torej še enkrat lep pozdrav. Glede dnevnega reda ugotavljam da, v roku ni bilo pripomb, tako da, ugotavljam, da je dnevni red tak, kot je bil poslan s sklicem seje.</font><br>
<br>
<b><font size="4">2. TRAK: (TB) – 11.05</font></b><br>
<br>
<font size="4">	(nadaljevanje) Prehajamo na </font><b><font size="4">1. TOČKO DNEVNEGA REDA – PREDLOG ZA ZAČETEK POSTOPKA ZA DOPOLNITEV II. POGLAVJA USTAVE REPUBLIKE SLOVENIJE Z OSNUTKOM USTAVNEGA ZAKONA O DOPOLNITVI II. POGLAVJA USTAVE REPUBLIKE SLOVENIJE.</font></b><br>
<font size="4">Zdaj, najprej bi vprašal predlagatelja, se pravi, predstavnico Vlade, ministrico, če želi podat dodatno obrazložitev. Prosim.</font><br>
<br>
<b><font size="4">MAG. KSENIJA KLAMPFER:</font></b><font size="4"> Hvala za besedo. Spoštovani predsednik, spoštovani članice in člani Ustavne komisije.</font><br>
<font size="4">Vlada Republike Slovenije je v obravnavo Državnemu zboru posredovala Predlog za začetek postopka za dopolnitev II. poglavja Ustave Republike Slovenije, skupaj z osnutkom Ustavnega zakona. Predlog je bil pripravljen na pobudo Zveze društev gluhih in naglušnih Slovenije. S predlogom se zasleduje cilj, da se na ustavni ravni uporabnikom slovenskega znakovnega jezika – gluhim, naglušnim, gluho slepim in osebam s polžjimi vsadki, katerim je slovenski znakovni jezik materni in avtohton, zagotovi ustavnopravne podlage za ustrezne ukrepe, s katerimi jim bo dejansko omogočeno polno uveljavljanje človekovih pravic in temeljnih svoboščin, ki jih določa tudi Konvencija o pravicah invalidov.</font><br>
<font size="4">Zaradi navedenega predlagamo dopolnitev 2. poglavja Ustave in sicer, da se za 62. členom Ustave, umesti 62.a člen Ustave, ki bo urejal pravico slovenskega znakovnega jezika. Ustava Republike Slovenije določa, da je Slovenija socialna in pravna država. V Sloveniji so vsakomur zagotovljene enake človekove pravice in temeljne svoboščine, ne glede na narodnost, raso, spol, jezik, vero, politično in drugo prepričanje, gmotno stanje, rojstvo, izobrazbo, družben položaj, invalidnost ali katerokoli drugo osebno okoliščino. To načelo varuje pred neutemeljenim razlikovanjem, zgolj zaradi osebnih okoliščin posameznikov, med katere spada tudi jezik in invalidnost.</font><br>
<font size="4">Ustava Republike Slovenije med človekove pravice in temeljne svoboščine med drugim uvršča tudi svobodo izražanja, volilno pravico, izobrazbo in šolanje, pravico do uporabe svojega jezike in pisave in tako dalje. Sporazumevanje in jezik ter pravica do njune uporabe, sta bistvena za socialno vključevanje in uveljavljanje temeljnih človekovih pravic. Potreba po komunikaciji in jeziku, ter pravica do nje je bistvena, da je človek, človek. Brez komunikacije posameznik v družbi ne more postati učinkovita in produktivna odrasla oseba ali ozaveščen državljan.</font><br>
<font size="4">Gluhe osebe, naglušne osebe, osebe s polžjim vsadkom in gluho slepe osebe zaradi okvare sluha nimajo enakih možnosti pri uveljavljanju človekovih pravic in temeljnih svoboščin, zapisani v Ustavi Republike Slovenije in mednarodnih dokumentih. Pomembnost komuniciranja jezika za te osebe je tako osnovna. Osebe z okvaro sluha v Republiki Sloveniji za komunikacijo uporabljajo slovenski znakovni jezik. Slovenski znakovni jezik je poseben, vizualno znakovni sistem uporabe rok, mimike obraza, oči, ustnic in gibanja telesa. Prav tako se slovenski znakovni jezik razlikuje od znakovnih jezikov drugih držav. Slovenski znakovni jezik ima svojo strukturo, ki ni enaka slovenskemu govornemu jeziku slovenščini, zato se slovenščina ne more dobesedno prevajati v kretnje.</font><br>
<font size="4">Slovenski znakovni jezik ima tudi drugačno slovnico. Je materin, avtohton jezik gluhe skupnosti v Sloveniji, popolnoma neodvisen od slovenščine. Za razliko od slovenščine, ne spada v slovansko jezikovno družino. Uvršča se med jezike manjšin v Sloveniji, do sedaj pa še ne uživa ustavnega varstva in je zato kot materin jezik gluhih, v neenakem položaju. Je znak slovenske in kulturološke pripadnosti, socialnega povezovanja in s tem identifikacije jezikovne manjšine. Slovenski znakovni jezik je potrebno tudi stalno razvijati ter standardizirati, saj sedanja stopnja priznavanja in razvitosti slovenskega znakovnega jezika, ne dosega komunikacijskih zahtev sodobne, na znanju temelječe, družbe.</font><br>
<font size="4">Spoštovani, glede na navedeno predlagam, da članice in člani Ustavne komisije, predlog Vlade Republike Slovenije preučite </font><br>
<br>
<b><font size="4">3. TRAK: (TB) – 11.10</font></b><br>
<br>
<font size="4">(nadaljevanje) in podprete Predlog za začetek postopka za spremembo 2. poglavja Ustave, z namenom umestitve slovenskega znakovnega jezika v Ustavo. Hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Želi besedo še kdo od predstavnikov predlagatelja? / nerazumljivo/ Ne.</font><br>
<font size="4">Potem bi opozoril, da je dne 18. aprila bilo besedilo objavljeno na spletnih straneh Državnega zbora, dne 24. aprila pa smo prejeli pripombo k osnutku Ustavnega zakona, ki sta jo poslala poslanca italijanske in madžarske narodne skupnosti, gospod Felice Žiža in gospod Ferenc Horváth in je bila tudi objavljena na spletnih straneh Državnega zbora. Glede na to, da sem ocenil, da je zelo utemeljena, sem zato tudi naknadno povabil na sejo še Društvo gluhih in naglušnih Južne Primorske in Društvo gluhih in naglušnih Pomurja Murska Sobota, poleg seveda Zveze društev gluhih in naglušnih Slovenije in pa Zavoda Združenja tolmačev za slovenski znakovni jezik.</font><br>
<font size="4">Zdaj pa bi k besedi povabil predstavnika italijanske in madžarske narodne skupnosti, da predstavita pripombo k osnutku Ustavnega zakona. Prosim.</font><br>
<br>
<b><font size="4">FELICE ŽIŽA (PS IMNS):</font></b><font size="4"> Ja, gospod predsednik, hvala za besedo. En lep pozdrav vsem prisotnim. / pozdrav v italijanskem jeziku/</font><br>
<font size="4">No, ko smo dobili predlog in videli predlog za spremembo Ustave Republike Slovenije z znakovnim slovenskim jezikom, smo takoj se zavedali, da na 5. člen in 11. člen Ustave, ki 5. člen v bistvu zagotavlja vsem državljanov Republike Slovenije temeljne svoboščine in človekove pravice ter zagotavlja in varuje pravice narodnih skupnosti. V 11. členu pa je govora, da slovenski jezik je uradni jezik v Sloveniji, na področjih kjer pa živita italijanska in madžarska narodna skupnost, so uradni jeziki tudi italijanščina in madžarščina. Zaradi tega seveda smo nekako svetovali in dali predlog, pisni predlog, da ob znakovnem slovenskem jeziku mora biti zagotovljen tudi znakovni jezik za obe narodni skupnosti, torej v italijanskem in madžarskem jeziku in to seveda, da se doda v 62.a členu, tako kot je bilo predlagano s strani Vlade Republike Slovenije. Jaz mislim da, to je vse iz naše strani, hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br>
<font size="4">Zdaj pa vabim k besedi predstavnika Zveze društev gluhih in naglušnih Slovenije. Prosim.</font><br>
<br>
<b><font size="4">NATALIJA SPARK:</font></b><font size="4"> Lepo pozdravljeni.</font><br>
<font size="4">Jaz sem Natalija Spark, tolmačica za slovenski znakovni jezik in bom danes glas predsednika Zveze društev gluhih in naglušnih Slovenije, gospoda Mladena Veršiča. Tako da, v bistvu, moj glas, moje besede, so njegove besede.</font><br>
<b><font size="4">MLADEN VERŠIČ:</font></b><font size="4"> Najprej bi se lepo zahvalil, da ste mi dali besedo in pa za sprejem na današnji seji. Moram reči, da sem po eni strani navdušen in zadovoljen, da ste nas sprejeli, saj zame to je zelo pomemben dogodek, ker želimo, zveza oziroma gluha skupnost, da se naš jezik zapiše v Ustavo.</font><br>
<font size="4">Rad bi se malo vrnil v preteklost. Gre za to, da jaz od majhnega, vse do danes, ko smo leta 2019, nisem jaz imel, niti moji, se pravi, niti otroci gluhi, današnji otroci gluhi, sistematična pouka znakovnega jezika v šolah. Se pravi, da svojega jezika se pravzaprav nisem mogel učiti. Ne obstaja predmeta, ni obstajal takrat in ne obstaja tudi sedaj. Analiza je pokazala, da so gluhi zelo slabo izobraženi. Moram povedati, pravzaprav poudariti, da je samo 1 procent gluhe populacije visoko izobražena, ostali pravzaprav nimamo nobene izobrazbe, ki bi lahko konkurirala na trgu dela.</font><br>
<font size="4">Če primerjam to z slepimi, ki so enako senzorni v ljudi, jih je približno 14 ali 15 procentov visoko izobraženih. Zakaj je temu tako? Zato, ker oni se lahko izobražujejo po slišni poti, kar je nam ne omogočeno, saj ne slišimo. Posledica ne izobrazbe, pa seveda sami veste, da ne moremo konkurirati na trgu dela, smo slabo zaposljivi ali nezaposljivi, z nizkimi dohodki ali brez dohodkov, na nekih socialnih transferjih. Mi pač želimo se nekako postaviti v bok ostalim invalidom oziroma</font><br>
<br>
<b><font size="4">4. TRAK: (TB) – 11.15</font></b><br>
<br>
<font size="4">	(nadaljevanje) postaviti na isto raven ostalih invalidov ali celo slišečim – to pa nam omogoča le, če se bomo lahko izobraževali v svojem jeziku.</font><br>
<font size="4">Zveza društva gluhih in naglušnih Slovenije je član Evropske zveze gluhih in pravijo tudi drugod po Evropi, da že obstajajo 4 države, v katerih je matični znakovni jezik vključen v Ustavo in te države so Finska, Madžarska, Avstrija, Portugalska in upam in želim si, da bomo mi peta država, se pravi Slovenija država, da bomo lahko ponosni na to, da bo slovenski znakovni jezik vpisan v Ustavo. Rad bi pa še poudaril to, da zelo pomembno je, da obstaja predmet slovenski znakovni jezik, kjer se bo učilo o slovenskem znakovnem jeziku, se pravi o sami vsebini slovenskega znakovnega jezika in da postane to sistemsko urejeno, tako na šolah, zavodih, srednjih šolah in pa ne nazadnje, tudi na fakultetah.</font><br>
<font size="4">Pomembno je tudi, da se uredi sistemsko financiranje za razvoj slovenskega znakovnega jezika. Moram pa ne nazadnje pohvalit, da v bistvu, čutim, da imamo neko podporo Ministrstva za delo, družino in socialne zadeve. Pohvalit moram tudi, se pravi, Državni zbor, pohvaliti moram Vlado, saj nas nekako tudi vsi pozitivno sprejemate in verjamem, da nam bo to s skupnimi močni uspelo, da bo slovenski znakovni jezik vpisan v Ustavo.</font><br>
<font size="4">Še majčkeno bi povedal, jaz vem, da sem bolj počasen, kajne, pa da gre to bolj počasi, ampak ne nazadnje je tudi posledica te moje stopnje izobrazbe, da pa imamo veliko podporo strokovne službe, to je gospod Matjaž Juhart, ki nam pomaga in bo lažje nam vse povedal, to kar mogoče jaz ne morem izraziti, te svoje misli v znakovnem jeziku. Hvala za potrpežljivost in poslušnost.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala tudi vam.</font><br>
<font size="4">Želi besedo gospod Juhart? Prosim.</font><br>
<br>
<b><font size="4">MATJAŽ JUHART:</font></b><font size="4"> Hvala lepa.</font><br>
<font size="4">Predsednik Veršič, povedali ste vse ključne zadeve, tako da, govorili ste iz srca. Mogoče, če sem že pri besedi, no. Zdaj, kot rečeno, no. Dostikrat dobimo vprašanja, zdaj, zakaj pa zdaj v Ustavo, saj imate pa področne zakone in predpise in konvencije in tako naprej, kajne? Torej, res je, torej, tako osebno pravim, pravzaprav, moč in usposobljenost posameznika pride iz nekega izobraževalnega sistema in v Sloveniji že 120 let obstaja izobraževanje gluhih, pa ne vem, če veste, da je bil leta in leta znakovni jezik prepovedan. Gospod Veršič je hodil v šolo, kjer je bil znakovni jezik prepovedan. Ima gluhe otroke, ki niso bili deležni tega izobraževanja v znakovnem jeziku.</font><br>
<font size="4">Jaz lahko povem za moje starše, ki sta oba gluha, mojemu očetu so vezali roke za hrbet, ker je bil znakovni jezik prepovedan in ta mentaliteta je ostala, ostala še do dandanes, pravzaprav, se čutijo posledice tega in zato, pravzaprav, ko govorimo o slabši usposobljenosti, izobrazbi gluhih, je to posledica tega, da je pač znakovni jezik bil za nekoga učni pripomoček, za nekoga pa nekaj, kar pravzaprav gluhi niti ne rabijo v komunikaciji. Jaz bi tukaj se zahvalil ministrstvu, ki je ob tem tudi pred leti naredilo analizo državne skrbi o položaju gluhih in ravno zaradi najslabše izobrazbe gluhih, je socialni položaj gluhih najslabši med vsemi invalidi.</font><br>
<font size="4">Torej, kaj bi si želeli na dolgi rok. Za zanimivost naj povem, da v vseh štirih državah Evropske unije so področni zakoni za gluhe in znakovni jezik zelo dobro urejeni, pa so kljub vsemu temu šli v Ustavo. Nekateri pravijo, ja, gremo v Ustavo zato, ker niso zakoni urejeni. Ni res. In kot je rekla ministrica, kajne, je to, bom rekel, neko ustavno varstvo. Dolgoročno pa bi si želeli tri stvari, ki se zdijo mogoče za koga malo smešne, ampak, mi smo veseli, bom rekel, pisma poslancev madžarske in italijanske manjšine, ki pravzaprav s tem predlogom kaže na to, da znakovni jezik s tem postane eden izmed uradnih jezikov – mislim, uradnih… - eden izmed jezikov v Republiki Sloveniji. Tri stvari so pa ključne: želimo si, da se bi naši gluhi otroci učili </font><br>
<br>
<b><font size="4">5. TRAK: (DAG) - 11.20</font></b><br>
<br>
<b><font size="4">	</font></b><font size="4">(nadaljevanje) v šoli, v slovenskem znakovnem jeziku in se učili o slovenskem znakovnem jeziku. To je tako, kot da bi danes mi v šoli ukinili predmet slovenski jezik, saj se ga otroci učijo pri matematiki, slovenščini, zgodovini, saj ne rabimo predmeta slovenski jezik. Tako je tudi danes pri gluhih - če nimaš svojega jezika, nimaš svoje kulturne identitete. En primer lahko povem. Ta trenutek smo na lastno pobudo in z lastnimi sredstvi ter razpisi razvili 16 tisoč kretenj, naši dve tolmačici uspeta tolmačiti v bazi 16 tisoč kretenj. Pedagoško gledano, otrok v drugem razredu osnovne šole naj bi obvladal približno 15 tisoč besed, uporabljal pa 7 do 8 tisoč. Torej, pojmovni svet jezika gluhih je tako omejen, ampak delujemo maksimalno, kar lahko s sredstvi, ki jih imamo. Druga stvar je, da se prepozna, da je znakovni jezik jezik in da se nehamo prerekati, češ, ali je to komunikacijsko sredstvo ali je to pripomoček, tehnični. Znakovni jezik je jezik, ima svoje zakonitosti, svojo slovnico in svoja pravila. In posledično temu, se pravi, izobraževanje v jeziku in o jeziku, status znakovnega jezika in točka 3, da se tudi umesti razvoj slovenskega znakovnega jezika. Če je znakovni jezik jezik, bi si želeli, da resorno ministrstvo tudi usmeri pozornost na razvoj znakovnega jezika. </font><br>
<font size="4">	Še nekaj vprašanj smo prejeli, gluho-slepi. Naj omenim, da gluho-slepi v Sloveniji uporabljajo različne načine komunikacije, vendar ena izmed komunikacij gluho-slepih je tudi v slovenskem znakovnem jeziku, torej ta se dotika tudi teh oseb, ki imajo hkratno motnjo vida in sluha. </font><br>
<font size="4">	Samo informacijo bi podal. Mi smo na zvezi takoj poslali v vsa društva po Sloveniji dopis, ali imamo med nami kakšne gluhe iz manjšine, ki uporabljajo svoj nacionalni, torej madžarski ali italijanski znakovni jezik. Mi sicer podpiramo pobudo poslancev, poročamo pa, da trenutno nimamo nobenega gluhega, ki bi uporabljal italijanski ali madžarski znakovni jezik na teritoriju Slovenije, imamo pa nekaj teh, ki uporabljajo pa slovenski znakovni jezik. </font><br>
<font size="4">	Rad bi tudi povedal, da je med nami tudi Branko Gornjec, sekretar društva v Pomurju, če bi karkoli potrebovali dodatno, da bi lahko tudi on kaj povedal, kako je to na terenu. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Preden dam besedo naprej, povedali ste podatek, ki je zagotovo zanimiv za mnoge - da je bil znakovni jezik celo prepovedan. Ali lahko opredelite, v katerem obdobju, v katerih letih je to bilo? </font><br>
<br>
<font size="4">	</font><b><font size="4">MATJAŽ JUHART: </font></b><font size="4">Torej, prva šola za gluhe v Ljubljani je bila ustanovljena leta 1900, imenovala se je Gluhonemica. Leta 1880 je bil dobrotnik Valentin Stanič, duhovnik in plezalec Stanič, ki ga poznamo tudi po planinskih poteh, dobrotnik, ki je pravzaprav začel neko izobraževanje gluhih v znakovnem jeziku. On je trdil, da gluhi rabijo znakovni jezik. Ko pa se je Gluhonemica leta 1900 ustanovila, vsa leta do tedaj je bil znakovni jezik prepovedan. Leta 2002 je bil sprejet Zakon o uporabi slovenskega znakovnega jezika. Mi smo upali, da se bo takrat kaj bolj sistematično spremenilo. Naj povemo, da je država ustanovila tri šolske centre, Portorož, Ljubljana in Maribor. In v vseh teh šolskih centrih je bil znakovni jezik zapovedan. Ljubljana je začela neke korake zdajle pred kratkim, tako lahko rečemo, da zadnjih 20, 30 let se beležijo koraki naprej. Je pa dejstvo, danes gluh otrok, ki gre v šolo za gluhe, na osnovni šoli sploh nima predmeta znakovni jezik. Uči se matematiko, uči se slovenščino, upamo, da učitelji znajo dovolj znakovni jezik. Srž, bom rekel, srž tega je bila pravzaprav bolj na fakulteti, ki morda ni izobraževala pedagogov v znakovnem jeziku. Tako zdaj poročamo, no, da zadnjih nekaj let, zadnjih deset let je predmet znakovni jezik na obeh pedagoških fakultetah, v Ljubljani in Kopru, vendar je to postopek, ki traja. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Ostali so se opravičili. Bi pa povabil k besedi predstavnika Društva gluhih in naglušnih Pomurje iz Murske Sobote, ki pa se je današnje seje udeležil. Prosim.</font><br>
<br>
<font size="4">	</font><b><font size="4">BRANKO GORNJEC: </font></b><font size="4">Hvala za besedo, predsedujoči, in hvala za povabilo. </font><br>
<font size="4">	</font><br>
<b><font size="4">6. TRAK: (DAG) - 11.25</font></b><br>
<br>
<b><font size="4">	</font></b><font size="4">(nadaljevanje) Naj uvodoma najprej povem, da imamo v Pomurju kar veliko skupino gluhih, ki živijo na območju, kjer je madžarska narodnost, se pravi, v Lendavi jih imamo okoli deset in še v dveh občinah sta dve gluhi osebi. Vendar vse te osebe uporabljajo slovenski znakovni jezik, edino tega poznajo, madžarskega znakovnega jezika ne poznajo, in slovenski jezik. Tako še nismo naleteli na to, da bi nekdo uporabljal v Sloveniji madžarski znakovni jezik; seznanjeni smo z njim, sodelujemo z madžarsko stranjo, z organizacijo gluhih z Madžarske, in tako je stanje v Pomurju. </font><br>
<font size="4">	Če mi dovolite, bi zdaj samo še dodal en stavek. Vsi ste že veliko slišali o tem znakovnem jeziku, o gluhih in naglušnih, jaz bi samo dodal, da morda ni bilo povedano oziroma izpostavljeno, da pa je ta znakovni jezik edini njihov jezik. To je edini njihov jezik. Madžarska narodnost, z vsem spoštovanjem, in italijanska znajo slovenskega, slišeči, in še kateri drug jezik se lahko naučijo. Našim gluhim pa je to edini jezik, sporazumevajo se tudi v slovenskem jeziku, ampak če bi vi videli eno sporočilo, v dveh stavkih, jaz včasih cel dan ne morem razvozlati, kaj mi je kdo hotel napisati oziroma povedati. Se pravi, besedni zaklad slovenščine je skromen in večinoma se izražajo v znakovnem jeziku. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala tudi vam. </font><br>
<font size="4">	Preden odprem razpravo, bi samo še povedal, da je dr. Matej Tašner Vatovec za nadomeščanje pooblastil gospoda Željka Ciglerja, gospod Edvard Paulič gospoda Igorja Pečka in gospod Gregor Židan gospo Janjo Sluga. </font><br>
<font size="4">	Zdaj pa odpiram razpravo poslank in poslancev, članic in članov Ustavne komisije. Prosim, kar. </font><br>
<br>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa, predsedujoči. </font><br>
<font size="4">	Svoboda izražanja predstavlja eno temeljnih človekovih pravic, njeno uveljavljanje je povezano tudi s pravico do komuniciranja in sporazumevanja. Osebe z okvaro sluha ali različnimi kombinacijami okvar to pravico uveljavljajo na poseben način, zato v SAB podpiramo zapis slovenskega znakovnega jezika v ustavo. Še posebej pa podpiramo to, da se bo začelo slovenski znakovni jezik sistematično razvijati. Ta razvoj bo omogočil pravico do izobraževanja, omogočil bo boljše vključevanje v družbo, omogočil bo tudi možnost dostojne zaposlitve in kar je najbolj bistveno, izkoreninjenje revščine. Naj poudarim, zakaj menim, da je zelo nujno treba razvijati tudi slovenski strokovni znakovni jezik. Prihaja digitalizacija in informatizacija družbe, digitalna revolucija, in če tega danes ne bomo začeli razvijati, bodo naši sodržavljani prikrajšani za dobre in kvalitetne zaposlitve in tudi ustrezno socialno varnost v prihodnosti. </font><br>
<font size="4">	V SAB bomo vpis slovenskega znakovnega jezika v ustavo brezpogojno podprli. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	K besedi se je javil gospod Židan. </font><br>
<br>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala, gospod predsednik Ustavne komisije.	</font><br>
<font size="4">	Spoštovane poslanke, spoštovani poslanci, spoštovani predstavniki društev!</font><br>
<font size="4">	Poslanska skupina Socialnih demokratov podpira začetek postopka, podpiramo tudi začetek postopka za imenovanje strokovne skupine. </font><br>
<font size="4">	Mi na vpis slovenskega znakovnega jezika v ustavo gledamo z več ravni. Pomembno je, kako pomagati posameznikom, da se bodo lažje in bolje vključili, torej da bodo lažje del naše skupnosti. Gledamo pa tudi nekoliko drugače. Slovenski znakovni jezik je del naše kulturne zgodovine, je del definicije našega naroda. In, spoštovane poslanke in spoštovani poslanci, mi smo preživeli tudi takrat, ko nismo imeli države, zato, ker smo posebej varovali svoj jezik in svojo kulturo. Zdaj, ko imamo svojo državo, </font><br>
<br>
<b><font size="4">7. TRAK: (DAG) - 11.30</font></b><br>
<br>
<b><font size="4">	</font></b><font size="4">(nadaljevanje) na katero moramo biti ponosni in jo braniti in razvijati, pa sama meja nas ne varuje. Samo še boljše razumevanje, zakaj je jezik potreben, zakaj je kultura potrebna, del tega je pa tudi slovenski znakovni jezik, nam bodo pripomogli, da bomo kot narod varni tudi v prihodnje. 	Torej, Poslanska skupina Socialnih demokratov podpira. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi še kdo besedo? Prosim. </font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa.</font><br>
<font size="4">	Spoštovane, spoštovani! </font><br>
<font size="4">	V Levici vedno zagovarjamo rešitve, ki izboljšujejo položaj posameznika ali posameznic v naši državi, še posebej, če gre tu za področje ranljivejših skupin ali manjšin. Zaradi tega absolutno podpiramo dopolnitev ustave, s katero bi uredili področje slovenskega znakovnega jezika in zagotavljali enakopraven položaj oseb, ki ga uporabljajo. Pri tem bi želel samo to dodati, da ko pripadniki manjšin, italijanske ali madžarske, gledajo programe v svojem jeziku, ki so pri nas dostopni, vsaj jaz razumem, da je dobro, da se jim prevaja v znakovnem jeziku, ki je njim razumljiv in ga uporabljajo. V tem smislu sem jaz tudi razumel pripombe poslancev v Državnem zboru s strani manjšin. </font><br>
<font size="4">	Nadalje bi rad povedal, da izvajanje ukrepov, s katerimi se uporabnikom slovenskega znakovnega jezika omogoča polno uveljavljanje vseh človekovih pravic in temeljnih svoboščin, je že zdaj kar nekaj predpisov v Sloveniji, ki nas k temu zavezujejo. Naj jih naštejem: Konvencija o pravicah invalidov, Zakon o izenačevanju možnosti invalidov, Zakon o uporabi slovenskega znakovnega jezika in ne nazadnje tudi Resolucija o nacionalnem programu za jezikovno politiko 2014-2018. Zato se lahko vprašamo tule poslanci, ali Vlada oziroma država tudi v praksi uresničuje cilje vseh teh dokumentov, ki sem jih naštel. To je pomembno vprašanje, zato bi Vlado prosili, da podrobno predstavi posledice predlaganih sprememb ustave, ki so danes pred nami. Ker si v Levici nikakor ne želimo, da bi bila to edina posledica tega, da spremenimo ustavo, črka na papirju. Namreč, ta dopolnitev mora zagotoviti tudi izboljšanje položaja gluhih, gluhonemih otrok s polževim vsadkom oziroma vseh oseb, ki imajo okvaro sluha, tudi v praksi se mora njihov položaj izboljšati. Vlado zato prosim za navedbo teh konkretnih posledic predlaganih sprememb ustave. Ti naši pomisleki so na mestu v tem smislu, ker bi radi spomnili, da ko se je spremenilo ustavo v 70.a členu, ki se nanaša na pravico do pitne vode, in med vsemi stvarmi, ki so v tej pravici navedene, je tudi to, da se mora vsem prebivalcem, državljankam in državljanom Slovenije zagotoviti dostop do pitne vode, in to mora zagotoviti država, resda s pomočjo lokalnih skupnosti, ampak če to ne gre, je to obveznost države. Ta zadeva, ki je bila sprejeta 30. 11. 2016 in je potem dobila 18 mesecev časa, da se zakonsko zadeve uredijo, vsebina v zakonu potem uredi, ta zadeva še danes ni urejena, že več kot eno leto zamuja. Glejte, pri stvareh, ki jih sprejmemo, moramo biti načelni in poskrbeti tudi, da ne ostanejo črke na papirju. </font><br>
<font size="4">	To sem želel povedati v imenu naše poslanske skupine. Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi še kdo besedo? Želite odgovoriti, gospa ministrica? Prosim. </font><br>
<br>
<font size="4">	</font><b><font size="4">MAG. KSENIJA KLAMPFER: </font></b><font size="4">Hvala lepa za vprašanje. Ja, namen vpisa znakovnega jezika v ustavo je ravno ta, da se na tej  ustavnopravni podlagi sprejmejo določeni ukrepi, s katerimi se bo omogočilo lažje izvrševanje pravic gluhim, naglušnim, osebam s polževimi vsadki. Predvsem bi si želeli to na področju izobraževanja, da bi se gluhim otrokom </font><br>
<br>
<b><font size="4">8. TRAK (VI) 11.35</font></b><br>
<br>
<font size="4">	(Nadaljevanje) omogočilo učenje v znakovnem jeziku in pa, da bi se lahko tudi učili slovenski znakovni jezik, ki bi tako postal samostojen predmet v šoli, kot je na primer slovenščina. To je eden glavnih ciljev.</font><br>
<font size="4">	Drugi cilj, ki ga zasledujemo s to spremembo Ustave pa je, da bo tudi ustrezno posrbljeno za sam razvoj slovenskega jezikovnega jezika in pa raziskavo tega jezika, kajti ta jezik ima svoja pravila, svoje zakonitosti, slovnico kot tudi drugi jeziki in na ta način bi omogočili seveda sistematičen razvoj jezika, ker se kot družba kot taka spreminjamo, se seveda spreminja tudi naš jezik. Temu pa mora slediti tudi slovenski znakovni jezik. Hvala lepa. </font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Želi še kdo razpravljati? Prosim, gospod Möderndorfer. </font><br>
<br>
<b><font size="4">	JANI (JANKO) MÖDERNDORFER (PS SMC):</font></b><font size="4"> Dober dan želim! Mene pravzaprav veseli, da imamo danes, da smo sploh odprli in začeli diskusijo na to temo. Naj opozorim predvsem na en vidik. To je klasično vprašanje, ki se vedno postavlja, zakaj zapisati nekaj v Ustavo, če imamo že zakon, ki to zelo jasno opredeljuje? In, zakaj podvajati neke pravice v Ustavi z naslovom, če pa je tisti, ki se spoznajo na Ustavo, jasno, da Ustava vsaj na petih deli že pravzaprav opredeljuje pravico, ki bi bila sama po sebi umevna in razumljena, da je lahko, seveda, uporabljajo. Pa vendar na samem začetku je treba povedati, da če mislimo iskreno in če priznamo nekomu pravico do jezika in seveda tudi same uporabe tega jezika, potem je seveda treba to tudi storiti na enak način kot si to naredil s svojim jezikom. </font><br>
<font size="4">	Veliko ljudi v slovenskem prostoru seveda pozna slovenski znakovni jezik in so prepričani, da gre za slovenski znakovni jezik v smislu, da je to pravzaprav enak jezik slovenskemu jeziku, samo da se kaže z znaki. Pravzaprav je treba razumeti, da gre za popolnoma svoj jezik s svojimi slovničnimi pravili, s svojo strukturo jezika in ne nazadnje tudi samo kompozicijo in zato s tega naslova ne moremo govoriti o enakem jeziku. Če pa želimo temu jeziku dati vrednost in vrednost jeziku se da takrat, ko ga pravilno umestiš v prostor, ko ga lahko tudi raziskuješ. Ne nazadnje tudi strokovno poučuješ in zagotavljaš, da ljudje, ki se ukvarjajo s tem jezikom so tudi strokovni, potrebuješ tudi določen izobraževalni proces. Vse to pa seveda pomeni določena sredstva. Danes živimo v Republiki Sloveniji, kjer komurkoli omeniš slovenski znakovni jezik so vsi za in ga podpirajo in lahko rečem, da v svoji zgodovini ne poznam človeka, ki bi pravzaprav nasprotoval temu jeziku. Zatakne pa se problem takrat, ko je treba zagoroviti sredstva. In danes po obstoječi zakonodaji pravzaprav ne najdemo tiste pravne podlage, ki bi zagotavljala samo po sebi umevnost, da se ta jezik lahko raziskuje, razvija, in ne nazadnje, da je samo po sebi umevno, da se jezik uporablja v vseh inštitucijah, čeprav je zakon zelo jasen. Eden od primerov je zagotovo izobraževalni sistem, kjer imajo velike in resne težave, da se ta jezik sploh pojavlja v teh inštitucijah. Ne nazadnje kar je še bolj pomembno je za mene osebno zelo dobrodošla raziskovalna naloga Priznanje znakovnih jezikov, ki ga je naredil Državni zbor oziroma raziskovalna skupina v Državnem zboru. Treba se je vedno vprašati, kako pa imajo to urejeno v zahodnih evropskih državah, kjer so v bistvu demokratične in gledajo vsaj podobno na enak problem oziroma kakšne rešitve so tam povzeli. Zelo pomembno je, da se zavedamo, da je kulturni pristop do obravnave in razumevanja lahko zelo različen v različnih državah. Ne nazadnje je treba vedeti, da v slovenskem prostoru, če vprašate strokovnjake, ki se ukvarjajo s tem jezikom ali </font><br>
<br>
<b><font size="4">9. TRAK: (NB) - 11.40</font></b><br>
<br>
<font size="4">	(Nadaljevanje) se z njim samo srečujejo, delovno, imajo problem že en sam, to pa je, da je pravzaprav bil ta jezik z njihove strani in tudi zgodovinsko gledano bolj obarvan z gledanostjo stroke vzhodnega bloka Evrope. Dočim znakovni jezik v drugih evropskih državah zahodnega, pa se je razvijal z drugačnim vidikom in pristopom, se pravi, s stroko zahoda, ki pa sta imela oba drugačen pristop do vprašanja slovenskega znakovnega jezika in temu primerno je potekel tudi različen pristop razvoja slovenskega znakovnega jezika v različnih državah. Razcvet, da bom skrajšal razumevanje, razcvet se pravzaprav v Evropi začne dogajati v začetku 80.let. Pred tem seveda ni bil znakovni jezik neka neznanka v Evropi, daleč od tega. Svojo zgodovino ima bistveno daljšo, govorimo o 200. letih pred tem, pa vendar, iz vidika zakona in pa ustavne materije pa se je začel ta premik dogajati v 80.letih. Nekatere države, verjetno so pred mano predhodniki razložili kjer pravzaprav je to urejeno z Ustavo, kje pa je to z zakonom in kljub temu imamo še vedno v Evropi tudi dve državi, ki tega nimata urejeno niti z ustavo niti z zakonom. Gre za dve državi. Recimo naj omenim samo Italijo, ki je v bistvu naša soseda in ima to najslabše urejeno v Evropi. Še več, v Evropi oziroma miselnost v Italiji je bila v preteklosti tako urejena, da je bilo dovolj, če so ljudem, ki imajo problem s komunikacijo, pravzaprav dali nek denar in s tem so rešili vso vprašanje. Ni pa seveda zagotovljeno vseh ostalih pravic. Recimo, svojevrsten paradoks je Anglija, kjer imajo urejeno vprašanje znakovnega jezika, pa vendar zato tam nimajo sprejetega nobenega resnega zakona niti nimajo to urejeno v ustavi, imajo pa to urejeno z enim samim navadnim dekretom, ki ga je izdalo njihovo ministrstvo za področje dela, kjer v bistvu na podlagi neke pritožbe gluhega upravnika pravzaprav izdajo, da je to nujno potrebno urediti, in da ima pravico do storitve oziroma rabe znakovnega jezika. Od takrat naprej, od tiste odločbe, ki jo je izdalo to ministrstvo v angleški Vladi, je obveljalo v celotnem angleškem anglosaksonskem prostoru, da je ta pravica unikatno univerzalna in velja za vse organe in nihče nikoli niti pravno niti kakorkoli drugače ni podvomil, da jim ta pravica ne pripada. In zato sploh to ni vprašanje in zato tam imajo podlago za poučevanje, za uporabo pred državnimi organi, za razvoj njihovega jezika in ne nazadnje tudi za njihove šole, kjer vzgajajo otroke in podobno. Si predstavljate takšno dejanje v Republiki Sloveniji? Praktično je nemogoče, neizvedljivo, neuresničljivo in katerokoli drugo besedo bi lahko še uporabil, da je to to, kajti našel bi se prvi uradnik, ki bi rekel, da nima pravne podlage za to, da nekaj počne, sploh pa ne na podlagi nekega mnenja, ki bi ga izdala mogoče ministrica za delo in potem bi kar cela Republika Slovenija in celotni izobraževalni sistem začel delovati po tem mnenju. Zato, ker smo v naši državi, roko na srce, navajeni, da iščemo samo še pravne podlage za svoja dejanja, ki naj bi bila zakonita, pravilna in prava, je seveda nujno potrebno, da pripeljemo do točke, da se takšen predpis oziroma takšna pravica zapiše tudi v Ustavi. Namreč raziskovalna naloga tudi govori o tem, da marsikje, pri nas smo najprej zakonsko to uredili in ne z ustavo. Marsikje so to uredili z ustavo, pa niso zakonsko uredili. Recimo primer je Avstrija. V Avstriji so to uredili z ustavo, ampak še danes nimajo urejene pravice tako kot bi pravzaprav morala biti oziroma imajo slabše urejeno pravico kot je v Republiki Sloveniji. Se pravi, ni povsod enako merilo in zato zgled po Evropi razen to, da se povsod zelo hitri, in bom rekel, ustvarjajo pogoje glede na svoje kulturne, pravne in ostale obveznosti ali ureditve ali navade, kot jih imajo v državi, povsod ideja in pravica do svojega jezika, znakovnega jezika za gluhe in naglušne oziroma tiste,</font><br>
<font size="4"> </font><br>
<b><font size="4">10. TRAK: (ŠPE) – 11.45</font></b><br>
<br>
<font size="4">	(nadaljevanje) ki so uporabniki tega jezika, seveda tudi ustvarja in daje samo z enim samim razlogom – ustvariti tiste pogoje, da pridemo do tiste točke, kjer lahko rečemo, da imamo enake pogoje tudi s slišečimi ali t.i. polno čutečimi. Od tukaj naprej pa seveda štartamo vsi pod istimi pogoji in zato je to tako nujno potrebno. Sam osebno trdim, da dokler v državi ne bomo priznali te pravice tudi z ustavo, bomo težko govorili o tem, da smo nekomu priznali pravico, da je to njegov pravi materni jezik in da ga res lahko uporablja vsepovsod v Republiki Sloveniji. Namreč še danes se pojavljajo vprašanja po praktično 15 – Matjaž, ne vem 17 letih, ne vem, ko od leta 2002, ko pravzaprav velja Zakon o slovenskem znakovnem jeziku oziroma njegovi uporabi, je  bistvu problem, da še danes pri navadnem zobozdravniku se zasebnik sprašuje, ali je on dolžan to plačati to pravico, da ga seveda njegov pacient razume. Še danes, mislim, da en mesec nazaj smo dobili okrožnico iz Združenja tolmačev slovenskega jezika, kjer ponovno pozivajo, da gre za pravico, ki jo morajo dosledno uveljavljati vsi. Zasebni zdravnik bo imel povrnjene stroške iz zdravstvene blagajne, vendar za njega je ta pot predolga. 40 dni mora čakati na povrnitev teh sredstev. Vendar, a si zamislite, da se nekdo sploh sprašuje po tem, ali je on dolžan zagotoviti pravico, da ga pacient razume, bi pa rad zaslužil na njegovih zobeh in imel plačano storitev, to se mu zdi pa samo pod sebi umevno. Ne pa, ali ga bo pacient razumel, kaj mu sploh počne po ustih. To je v 21. stoletju, leta 2019 – oprostite za mene, ne nazadnje tudi kot poslanca in državljana, pravzaprav popolnoma nezaslišano, da se odpira diskusija.</font><br>
<font size="4">	Ali je umestitev v ustavo dobra oziroma, ali je takšna kot je predlagana in zapisana, lahko rečem samo to, da prav zato je zelo zahteven ustavno revizijski postopek na Ustavni komisiji nujno potreben, da se seveda vključijo tudi stroka in pove svoje kaj razmišlja oziroma kaj misli, da je potrebno pri takšni ureditvi popraviti, urediti na način, ki bo ustrezen in veljaven in ne nazadnje na koncu tudi razumljiv in uporaben. Zato seveda podpiram nadaljnji razvoj postopka Ustavne komisije oziroma ustavno revizijskega postopka v smeri seveda, da se takšna pravica s tem namenom tudi vpiše in se da seveda ljudem, ki so dolga leta veljali pravzaprav za umsko zaostale, pravico do njihovega jezika. In da jim končno postavimo v naši družbi mesto, ki jim gre, to pa je, da so v prvi vrsti najprej ljudje. Ljudje, ki uporabljajo tudi svoj jezik in ne nazadnje se z njim živijo in ustvarjajo in ustvarjajo tiste pogoje, da bodo lahko do smrti tudi sami za sebe skrbeli. Če to ni naša dolžnost oziroma želja, da pridemo do tega, verjamem pa, da vsi tako razmišljamo ali pa vsaj v tej smeri, potem seveda ne vidim, da imam kakršnokoli skrb.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br>
<font size="4">	Želi še kdo razpravljati? Ugotavljam, da nihče. Torej, predlagam, da preidemo na odločanje. In sicer glede na razpravo, zdaj staro načelo rimskega prava je, da kdor molči se strinja. Lahko samo ugotovim, da je očitno visoko soglasje o tem, da se s tem postopkom nadaljuje. Predlagam pa, da ga nadaljujemo z ustanovitvijo strokovne skupine. Glede na to, pa da gre za relativno zahtevno temo, za kar bo najbrž tudi težko najti ustrezne strokovnjake, predlagam, da določimo nekoliko dalji 15-dnevni rok za imenovanje oziroma za poziv za predlaganje kandidatov za člane strokovne skupine. Tako da predlagam, da bi kot rok določili 12. julij 2019. Poslali bi tudi poziv poslanskim skupinam, da dajo svoje predloge, potem pa bi skupaj sporazumno oblikovali strokovno skupino. V enakem roku pa predlagam tudi, da bi zaprosili Vlado, da pripravi natančneje oceno posledic, tudi Levica je na to zelo dobro opozorila.</font><br>
<font size="4">       </font><br>
<b><font size="4">11. TRAK: (ŠPE) – 11.50</font></b><br>
<br>
<b><font size="4">	</font></b><font size="4">(nadaljevanje) Gre za vprašanje, kaj vse potem potegne to za seboj za posamezne institucije. Ne samo seveda za izobraževanje, kar je logično, ampak tudi za različne državne institucije, za medije, za vse ostale, ki delujejo javno, da potem lahko tudi ustavni strokovnjaki ocenijo, ali je potrebno na ustavnopravni ravni upoštevati kakšne posebne poudarke, omejitve pri oblikovanju ustavnega zakona.</font><br>
<font size="4">	Želi kdo o takem predlogu razpravljati? Ugotavljam, da ne. Potem dajem tak predlog na glasovanje. Da se ustanovi strokovna skupina, da je rok za evidentiranje 12. julij 2019 in da v enakem roku pričakujemo tudi natančnejšo oceno Vlade Republike Slovenije o materialnih in drugih posledicah, ki jih bo prinesel zapis znakovnega jezika v Ustavo. Enako tudi pričakujemo, da se bo opredelila do pripombe predlagateljev, se pravi predstavnikov italijanske in madžarske narodne skupnosti in seveda o tej se bo moralo opredeliti tudi potem imenovana strokovna skupina. </font><br>
<font size="4">	Dajem tak predlog na glasovanje. Glede na dogovor, da bomo glasovali javno že na prvi seji, pa glasujemo z dvigom rok. Kdor je za tak predlog, naj prosim to potrdi z dvigom rok.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Torej, je tak sklep soglasno sprejet.</font><br>
<br>
<font size="4">	S tem prekinjam sejo, ki jo bomo nadaljevali po tem, ko bomo zbrali predloge za strokovno skupino. </font><br>
<font size="4">	O nadaljevanju boste obveščeni.</font><br>
<font size="4">	Hvala vsem za udeležbo, še posebej današnjim gostom in srečno pa lepe počitnice!</font><br>
<br>
<b><font size="4">	(SEJA JE BILA PREKINJENA 26. JUNIJA 2019 OB 11.52.) </font></b>