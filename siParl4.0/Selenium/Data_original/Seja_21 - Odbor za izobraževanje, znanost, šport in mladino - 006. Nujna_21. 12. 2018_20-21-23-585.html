<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">6. nujna seja</font></b><br>
<br>
<b><font size="4">(21. december 2018)</font></b></p></div><br>
<b><font size="4">Sejo je vodil predsednik mag. Branislav Rajić.</font></b><br>
<b><font size="4">Seja se je pričela ob 8.02.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Dobro jutro vsem.</font><br>
<font size="4">Vse članice in člane odbora, vabljene ter ostale prisotne lepo pozdravljam. Pričenjam 6. nujno sejo Odbora za izobraževanje, znanost, šport in mladino.</font><br>
<font size="4">Obveščam vas, da je gospa Ljudmila Novak zadržana, nadomestnih članov ali članic nimamo. S sklicem seje ste prejeli naslednji dnevni red seje odbora: </font><b><font size="4">1. TOČKA IN EDINA – ODLOČANJE O JAVNI PREDSTAVITVI MNENJ O POMENU ZNANOSTI, RAZISKAV IN INOVACIJ ZA DRUŽBENI IN GOSPODARSKI RAZVOJ SLOVENIJE.</font></b><br>
<font size="4">Ker v poslovniškem roku nisem prejel predlogov v zvezi z dnevnim redom, je določen takšen dnevni red seje kot je bil predlagam s sklicem.</font><br>
<font size="4">Smo torej pri 1. točki dnevnega reda, to je odločanje o javni predstavitvi mnenj o pomenu znanosti, raziskav in inovacij za družbeni in gospodarski razvoj Slovenije.</font><br>
<font size="4">Predlog za sklic javne predstavitve mnenj z dne 19. december 2018 je objavljen v računalniškem omrežju Državnega zbora. Po sklicu pa ste včeraj, 20. decembra, prejeli še prevod gradiva, na podlagi katerega bo potekala javna predstavitev mnenj.</font><br>
<font size="4">V razpravo dajem naslednji predlog sklepa: Odbor za izobraževanje, znanost, šport in mladino bo na podlagi 46. člena Poslovnika Državnega zbora opravil javno predstavitev mnenj o pomenu znanosti, raziskav in inovacij za družbeni in gospodarski razvoj Slovenije in sicer predvidoma v petek, 11. januarja 2019, ob 11. uri.</font><br>
<font size="4">Namen javne predstavitve mnenj je pridobiti mnenja in stališča strokovne in širše javnosti glede navedenih področij kot podlago za pripravo predloga Zakona o znanstveno raziskovalni dejavnosti. Javna predstavitev mnenj naj bi podala odgovore na kar nekaj vprašanj - Kako zagotoviti ustrezno avtonomijo raziskovanja in avtonomijo raziskovalnih organizacij, torej med avtonomijo in odgovornostjo? Kakšen je posreden in neposreden vpliv raziskav na konkurenčnost gospodarstva ter družbeni razvoj v celoti? Kako zagotoviti ustrezna sredstva za raziskovanje in v katera področja usmerjati dodatna sredstva? Kako doseči ustrezno upravljanje sistema raziskave inovacij ter javnih raziskovalnih organizacij? </font><br>
<br>
<b><font size="4">2. TRAK: (TB) – 8.05</font></b><br>
<br>
<font size="4">	(nadaljevanje) Uvedba ključnih kazalcev uspešnosti v povezavi z institucionalnim financiranjem oziroma relacija do programskega financiranja? Uporaba tujega jezika v raziskovalnem procesu in prijavah na instrumente financiranja? Internacionalizacija – kako opolnomočiti(?) raziskovalne institucije za intenzivno internacionalizacijo? In na koncu, razmerja med znanostjo in raziskavami in inovacijami ter potreben institucionalni dizajn za implementacijo politik – kako zagotoviti ustrezno sodelovanje raziskav in industrije?</font><br>
<font size="4">Glede na to, da je bilo potrebno veliko časa vložiti v sam prevod gradiva, na podlagi katerega bo potekala javna predstavitev mnenj, predlagam, da članice in člani odbora morebitne dodatne predloge za vprašanja ali morebitne predloge za vabljene, posredujete službi odbora do četrtka, 3. januarja 2019, do najkasneje do 11. ure, zaradi pravočasnega sklica same javne predstavitve mnenj.</font><br>
<font size="4">Preden se začne razprava, besedo dajem državnemu sekretarju iz Ministrstva za izobraževanje, znanost in šport, gospodu dr. Jerneju Štromajerju. Izvolite.</font><br>
<br>
<b><font size="4">DR. JERNEJ ŠTROMAJER:</font></b><font size="4"> Hvala za besedo, dobro jutro. Lep pozdrav vsem skupaj.</font><br>
<font size="4">Na ministrstvu smo veseli, da je prišlo do, da smo uspeli skupaj uskladiti, da je prišlo do pobude za javno predstavitev mnenj o tako pomembni zadevi, kar se nas tiče, znanosti, raziskav, inovacij in pa seveda splošnega, družbenega in gospodarskega razvoja Slovenije. Kot je že iz gradiva razvidno, smo zaradi prepoznanega pomena raziskav in inovacij v ministrstvu kot država izkoristili možnost, ki nam jo ponuja Evropska unija in znotraj programa Obzorja 2020 izvedli oziroma pridobili s strani tujih ekspertov, narejeno pregled raziskovalnega inovacijskega sistema v Sloveniji, na dveh področjih – internacionalizacija in pa sodelovanje raziskovalne sfere z gospodarstvom.</font><br>
<font size="4">Pogled od zunaj je ključnega pomena za identifikacijo šibkih točk slovenskega raziskovalno inovacijskega sistema. Priporočila, ki so pred vami, se nanašajo na sistem kot celoto, ne glede na to, kako so resorno razdeljene pristojnosti, se v to vključuje tako naše ministrstvo, gospodarsko ministrstvo, Služba Vlade za razvoj in kohezijo.</font><br>
<font size="4">Poleg finančne krepitve področja so potrebne tudi sistemske spremembe v slovenskem prostoru, kar se znanosti raziskave inovacij tiče, ki pa so v določeni meri, vsaj kar se našega ministrstva tiče v skladu z Zakonom o raziskovalni in razvojni dejavnosti, ki je tudi del koalicijskega sporazuma, že v veliki meri usklajene. Strokovno poročilo, ki je pred vami, pa ponuja še dodaten zunanji pogled in ponuja določene dodatne rešitve, ki jih bomo seveda ustrezno komponirali v zakonski predlog, za katerega verjamem, da ga boste poslanke in poslanci imeli v kratkem tudi pred sabo za odločanje.</font><br>
<font size="4">Zdaj, samo poročilo, ki ga boste imeli pred sabo oziroma, ki ga, upam, da bomo obravnavali na javni predstavitvi mnenj, prihaja v točki kot sem rekel, intenzivnih priprav na sistemske spremembe, zato bo pa hkrati / nerazumljivo/ k pregledu / nerazumljivo/ izvajanja razvojno inovacijske strategije Slovenije.</font><br>
<font size="4">Delno je že evalvacija bila storjena za obdobje 2013-2014. Če pa pogledamo v bistvu evalvacijo, pa že ta trenutna, pa še nismo končali s to resolucijo, kaže dva ključna pogoja za uspešnost oziroma nadaljnji razvoj - vzpostavitev pravnega okvirja s predložitvijo zakonodaje, o čemer sem že nekaj govoril in pa ustrezna državna finančna podpora. V tem mandatu nas čaka še tudi ta izziv, da potem, ko se aktualni »risk« kot mu rečemo, izteče, da sprejmemo novo nacionalno zakonodajo in strategijo na tem področju in zagotovo so takšne javne razprave kot bo ta, v začetku mandata, nujno potrebne za to, da na ustrezen položaj, tako znotraj parlamenta kot slovenske družbe, uvrstimo pomen znanosti, raziskav in inovacij.</font><br>
<font size="4">Namen javne predstavitve mnenj torej vidimo kot izmenjavo pogledov na rešitve in oblikovanje kar se da širokega konsenza glede potrebnih sprememb, kar je nujno za implementacijo potrebnih novosti. Veseli smo, da se bo lahko v razpravo poleg parlamentark in parlamentarcev, predstavnikov ministrstev, vključila široka paleta zunanjih ekspertov, zainteresirane javnosti deležnikov, ker vemo, da imajo veliko za povedat. Zato ker, če spremljamo aktivnosti v družbi in politiki, v zadnjem času imamo dogodke kot so Shod za znanost. Imamo dogodke kot so Noč raziskovalcev. Ministrstvo pripravlja sodelovanje zunaj tudi dogodke kot so »Science meets parliament« in pomen znanosti, raziskav, inovacij za družbeno gospodarski razvoj Slovenije je zagotovo velik. Javno zavedanje in pa prepoznavnost tega, pa ni takšen kot bi si želeli.</font><br>
<font size="4">Zato na ministrstvu vsekakor podpiramo javno predstavitev mnenj. Zahvaljujemo se vodstvu Državnega zbora oziroma predsedniku odbora za njegovo pomoč pri izvedbi oziroma pri pripravi na to zadevo in upamo, da bomo 11. januarja lahko v širokem konsenzu se iskreno pogovorili, ugotovili kje</font><br>
<br>
<b><font size="4">3. TRAK: (ŠPE) – 8.10</font></b><br>
<br>
<b><font size="4">	</font></b><font size="4">(nadaljevanje) smo, ugotovili kaj moramo narediti in kam gremo ter skupaj potem naredili potrebne korake za izboljšanje področja znanosti, raziskav, inovacij v Sloveniji. </font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala gospod državni sekretar. Mi tudi upamo, da bo javna predstavitev mnenj 11. januarja ob 11. uri trajala mogoče 11 ur, da dočakamo tudi noč znanosti in me zanima, če želi kdo razpravljati? / Oglašanje iz dvorane/. Ja, to bo predstavitev mnenj, tako da razprava bo verjetno. Hvala kolega. Če ni drugih razpravljavcev, zaključujem razpravo in dam predlog sklepa na glasovanje.</font><br>
<font size="4">	Glasujmo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	S tem je sklep sprejet.</font><br>
<font size="4">Zaključujem 1. točko dnevnega reda in s tem 6. nujno sejo odbora. Vsem se zahvaljujem za sodelovanje in vam želim še vedno lepo jutro. Nasvidenje.</font><br>
<br>
<b><font size="4">Seja je bila končana 21. decembra 2018 ob 8.12.</font></b>