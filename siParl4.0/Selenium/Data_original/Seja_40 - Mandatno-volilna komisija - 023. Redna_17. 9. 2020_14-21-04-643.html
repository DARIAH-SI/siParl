<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">23. seja</font></b><br>
<br>
<b><font size="4">(17. september 2020)</font></b></p></div><br>
<br>
<b><font size="4">Sejo je vodil Ivan Hršak, predsednik komisije. </font></b><br>
<b><font size="4">Seja se je začela ob 9.00.</font></b><br>
<br>
<b><font size="4">1. TRAK: (NB)</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 23. sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam. </font><br>
<font size="4">	Na seji kot nadomestni članice in člani komisije s pooblastili sodelujejo: Marijan Pojbič nadomešča Anjo Bah Žibert, Jože Lenart – Braneta Golubovića, Jani Prednik - Matjaža Hana, Mojca Škrinjar – Daniela Krivca in Nada Brinovšek - Jožeta Tanka. </font><br>
<font size="4">	S sklicem seje ste prejeli naslednji dnevni red. </font><br>
<font size="4">	1. Predlog za imenovanje člana nadzornega sveta Slovenske tiskovne agencije. </font><br>
<font size="4">	2. Predlog za izvolitev v sodniško funkcijo na sodniško mesto okrajne sodnice na Okrajnem sodišču v Cerknici. </font><br>
<font size="4">	3. Predlogi za izvolitev v sodniško funkcijo na sodniška mesta okrajnih sodnikov in sodnic na Okrajnem sodišču v Ljubljani. </font><br>
<font size="4">	4. Predlogi za izvolitev v sodniško funkcijo na sodniška mesta okrajnih sodnic na Okrajnem sodišču v Ljubljani. </font><br>
<font size="4">	5. Predlogi sklepov o izvolitvi sodnikov porotnikov:</font><br>
<font size="4">a) Delovnega sodišča v Celju</font><br>
<font size="4">b) Delovnega sodišča v Kopru</font><br>
<font size="4">c) Delovnega in socialnega sodišča v Ljubljani za odločanje v delovnih sporih</font><br>
<font size="4">č) Delovnega in socialnega sodišča v Ljubljani za odločanje v socialnih sporih</font><br>
<font size="4">d) Delovnega sodišča v Mariboru</font><br>
<font size="4">	6. Predlog sklepa o razrešitvi članice Sveta fundacije za financiranje invalidskih in humanitarnih organizacij v Republiki Sloveniji. </font><br>
<font size="4">	7. Določitev kandidacijskega postopka za imenovanje predsednika in članov Državne volilne komisije ter njihovih namestnikov. </font><br>
<font size="4">	8. Administrativne zadeve. </font><br>
<font size="4">	10. 9. 2020, ste prejeli predloga za razširitev dnevnega reda seje z naslednjima točkama in sicer: </font><br>
<font size="4">	4.a točka – Predlog za izvolitev v sodniško funkcijo na sodniško mesto okrožnega sodnika na Okrožnem sodišču v Novem mestu. </font><br>
<font size="4">	6.a točka – Predlog sklepa o sestavi in imenovanju predsednika, podpredsednika, članov in namestnikov članov preiskovalne komisije o zagotavljanju zaščitne opreme ter ukrepih inštitucij in nosilcev javnih funkcij za zajezitev širjenja bolezni COVID-19 od 1. 2. 2020 do odreditve predmetne parlamentarne preiskave. </font><br>
<font size="4">	Želi kdo v imenu svoje poslanske skupine predstaviti stališče o predlogih za razširitev dnevnega reda? Če ne, preidemo na glasovanje. Glasujemo o predlagani razširitvi dnevnega reda seje z novo 4.a točko. Glasujemo. </font><br>
<font size="4">	Kdo je za? (15 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet. </font><br>
<font size="4">	Sedaj bomo pa glasovali še o predlagani razširitvi dnevnega reda seje z novo 6.a točko. Glasujemo. </font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet. </font><br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 101. členom Poslovnika sejo zapreti za javnost. </font><br>
<font size="4">	Obveščam pa vas tudi, da smo danes zaradi jutrišnje izredne seje na zaprosilo predsednika odbora za zadeve </font><br>
<br>
<b><font size="4">2. TRAK: (AB) – 9.05</font></b><br>
<br>
<b><font size="4">	</font></b><font size="4">(nadaljevanje) Evropske unije, skrajšali termin naše seje in sicer imamo na razpolago termin do 12.30 ure in verjamem, da bomo v tem času sejo tudi dokončali. </font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZA IMENOVANJE ČLANA NADZORNEGA SVETA SLOVENSKE TISKOVNE AGENCIJE, KI GA JE DRŽAVNEMU ZBORU PREDLOŽILA VLADA. </font></b><br>
<font size="4">	Del gradiva je objavljen pri EPI, obrazložen predlog Vlade pa ste zaradi varstva podatkov prejeli v varovani predal v sistemu UDIS. K tej točki dnevnega reda je vabljeno Ministrstvo za kulturo. Seje se udeležuje državna sekretarka na Ministrstvu za kulturo, dr. Ignacija Fridl Jarc, ki jo prav lepo pozdravljam. </font><br>
<font size="4">	Uvodna pojasnila; Zakon o Slovenski tiskovni agenciji v 1. in 2. odstavku 12. člena določa, da ima nadzorni svet STA 5 članov, pri čemer 4 člane imenuje Državni zbor na predlog Vlade in sicer enega člana izmed strokovnjakov za medije, enega člana izmed ekonomsko finančnih strokovnjakov, enega člana izmed pravnih strokovnjakov ter enega člana izmed strokovnjakov za informatiko. V skladu z 9. odstavkom 12. člena traja mandat članov 4 leta, z možnostjo enkratnega ponovnega imenovanja. Državni zbor je 3 od 4 članov nadzornega sveta imenoval 26. 9. 2019. Mandat jim je začel teči z dnem konstituiranja, 11. 12. 2019 in traja do 11. 12. 2023. Četrta kandidatka predlagana Državnemu zboru, v imenovanje s strani Vlade iz vrst pravnih strokovnjakov, je v času teka postopka v Državnem zboru kandidaturo umaknila, zato je morala Vlada ponoviti postopek izbora kandidata za enega člana nadzornega sveta STA, izmed pravnih strokovnjakov. Vlada na podlagi 2. odstavka 13. člena Zakona o Slovenski tiskovni agenciji za preostanek mandata nadzornega sveta STA Državnemu zboru predlaga, da za člana imenuje Radovana Cerjaka. Pogoji za člana nadzornega sveta STA so določeni v 4., 5. in 7. odstavku 12. člena zakona. Iz predloga Vlade izhaja, da je izpolnjevanje zakonskih pogojev preverila posebna komisija. Predlogu Vlade pa so priloženi tudi življenjepis in izjava predlaganega kandidata o izpolnjevanju pogojev iz 7. odstavka 12. člena zakona ter potrdilo o usposobljenosti za člane nadzornih svetov in upravnih odborov gospodarskih družb. V skladu s 3. odstavkom 13. člena Zakona o Slovenski tiskovni agenciji, Državni zbor imenuje člane nadzornega sveta z večino glasov vseh poslancev. </font><br>
<font size="4">	Želi predstavnica Ministrstva za kulturo predlog dodatno obrazložiti? </font><br>
<font size="4">	Prosim.</font><br>
<br>
<font size="4">	</font><b><font size="4">DR. IGNACIJA FRIDL JARC:</font></b><font size="4"> Predsedujoči, hvala za besedo. Spoštovane poslanke in poslanci, lepo pozdravljeni!</font><br>
<font size="4">	Menimo, da ste že temeljito obrazložili celoten postopek in dokumentacijo, ki je na razpolago. Torej ponavljam, Vlada predlaga Radovana Cerjaka, diplomiranega pravnika, delujočega na delovnem mestu odvetnik, ki ima tudi potrdilo o usposabljanju za člane nadzornih svetov in upravnih odborov in njegova vloga je bila popolna, vsa dokumentacija pa je v gradivu.</font><br>
<font size="4">	Zgolj toliko, če bo potrebno še kakšno dodatno pojasnilo pa v nadaljevanju.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev.</font><br>
<font size="4">Za magnetogram še, da Luka, poslanec Luka Mesec po pooblastilu nadomešča dr. Mateja Tašnerja Vatovca.</font><br>
<font size="4">	Sedaj pa odpiram razpravo članic in članov Mandatno-volilne komisije. Želi kdo razpravljati? </font><br>
<font size="4">	Izvoli kolegica …</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">/ izklopljen mikrofon/ Bojana Muršič.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Bojana Muršič, ja. Izvoli.</font><br>
<br>
<font size="4">	</font><b><font size="4">MAG. BOJANA MURŠIČ (PS SD):</font></b><font size="4"> Hvala lepa, predsednik za besedo.</font><br>
<font size="4">	Najprej iskrena hvala za predstavitev državni sekretarki, vendar na tem mestu moram povedat, da v gradivu, ki smo ga prejeli je postopek, bom rekla zelo ohlapno napisan oziroma celo zavajajoč. Zakaj to navajam; res je, četrta kandidatka, ki je bila izbrana izmed pravnih strokovnjakov, je tik pred sejo MVK 18. 9. 2019 odstopila oziroma umaknila svojo vlogo, zato je Vlada morala ponoviti postopek. Se pravi govorim o lanskem letu, 18. 9. in glede na to, da je bil postopek s strani te nove Vlade peljan </font><br>
<br>
<b><font size="4">3. TRAK: (ŠZ) – 9.10</font></b><br>
<br>
<font size="4">	(nadaljevanje) 3. julija 2020, se mi je postavilo vprašanje, kaj se je dogajalo v tem času. Ali prejšnja vlada ni izpeljala postopka? Ampak prejšnja vlada je izpeljala postopek, to se pravi Šarčeva vlada in je objavila razpis v Uradnem listu 18. oktobra 2019. Ponavljam, razpis je bil objavljen v Uradnem listu.</font><br>
<font size="4">	To gradivo, ki smo ga mi prejeli s strani vlade, tega ne navaja. Zato na tem mestu res postavljam vprašanje, zakaj nas poslance zavajate z gradivom? V bistvu še nekako razumela, če bi bil ta razpis objavljen zgolj na neki spletni strani. Ne razumem pa tega, da se razpis objavi v Uradnem listu. Izpeljani so bili postopki. Izbrana tudi kandidatka, vendar do imenovanja na vladi ni prišlo, zaradi odstopa vlade. Tudi to razumem. Ne razumem pa, da tega ne navedete v gradivu oziroma me zanima ali je bil ta postopek sploh zaključen? Ali je vlada sprejela sklep, da se ponovi postopek? Ker to se mi pa res ne zdi korektno, kajti v enem letu od te zapolnitve četrtega kandidata, bi že zdavnaj postopki morali biti izpeljani.</font><br>
<font size="4">	Res apeliram na vlado, da nam poslancem dajejo korektne podatke, da postopke, če seveda ta kandidatka, ki je šla čez celotno sito, ki je pač obrazloženo oziroma ki ga celoten razpis zahteva, ni bila primerna za to vlado, da to obrazloži zakaj ne in daje bil postopek končan in se je začel nov postopek, ki je bil objavljen 3. julija 2020. In tudi seveda objavljen v Uradnem listu. Resnično je to nedopustno, kaj se dogaja, ne vem kam to pelje in res takšen postopek, ki je bil je zame nekorektno izpeljan. Zato o tem sklepu, ki ga pač predlagate, bom glasovala proti.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">Besedo ima Violeta Tomić, izvolite.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Hvala lepa. Slabo vas slišim zaradi maske verjetno, ki jo nosite. </font><br>
<font size="4">	Ja, kar je kolegica Bojana Muršič dejala popolnoma drži in kam to pelje, jaz bi rekla da pelje v totalitarni režim in popolno podrejanje medijev. Recimo bobu bob. Kandidat, ki ga predlagate nima prav nobenih oziroma ne ustreza pogojem, ki jih zahteva predstavnik nadzornega sveta STA. In zavedati se moramo, da je STA izjemnega pomena za objektivno poročanje in da po STA-ju tudi drugi mediji v Sloveniji povzemajo novice. Skratka, poleg zavajujočega postopka glede njega in gradiva, kot ga je prej omenila kolegica, pa ugotavljamo da predlagani kandidat Radovan Cerjak ne izpolnjuje pogojev, pa tudi ne etičnih meril za imenovanje za predstavnika, ustanovitelja v nadzornem svetu.</font><br>
<font size="4">	Menimo, da izmed zahtevanih karakteristik Cerjak ne izpolnjuje pogoja, da mora imeti kandidat vsaj 10 let delovnih ali pet let vodstvenih izkušenj, na področju, ki zagotavlja ustrezna znanja in izkušnje za opravljanje funkcije nadzora STA. Predvsem pa je sporna njegova politična zaznamovanost. Skratka, najprej je bil v Novi Sloveniji, zdaj vladajoči SDS in menimo, da v skladu s sedmim odstavkom 12. člena Zakona o STA, član nadzornega sveta STA ne more biti na tak način politično obeležen in kontaminiran z revanšizmom, kot je to vaš kandidat Radovan Cerjak.</font><br>
<font size="4">	Med drugim je zaslužen tudi za to, da Ljubljana nima več Titove ceste, nekaterim seveda se to zdi super. Vidim, ja. Javno izraža tudi nestrpne poglede do pravic manjšin, istospolno usmerjenih, do socialnih delavk, javno blati ugledne profesorje, dekane fakultet, častne meščane Ljubljane</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Kolegica Violeta, drži se točke dnevnega reda. Ne iti preširoko. Govorimo o kandidatu.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Govorimo o kandidatu, opisujem njegove karakteristike. V čem je problem?</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> V redu, samo ne iti preširoko izven te točke dnevnega reda.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Še vedno govorimo o kandidatu. Je tudi odvetnik Nove24, v kateri velikokrat objavljajo njegova nestrpna stališča, bil je </font><br>
<br>
<b><font size="4">4. TRAK: (DAG) – 9.15</font></b><br>
<br>
<b><font size="4">	</font></b><font size="4">(nadaljevanje) zelo tesen pred sodišči, ko se je v zadevi Patria branilo pravice Janeza Janše. Skratka, danes mu vladajoča koalicija oziroma stranka SDS vrača uslugo popolne lojalnosti. Ni mu sveta niti smrt desetletnega utopljenega dečka na Soči, ki jo zlorabi, da napade delavke na centrih za socialno delo. »Indoktrinacija,« citiram njega, »socialnih delavk se začne že na fakulteti in tudi nek mlad človek, ki se odloči za študij socialnega dela, postane po doktrini, ki jo je vpeljala nova častna občanka Ljubljane,« misli na Gabi Čačinovič, »popolnoma zmešan.« Skratka, po mnenju Levice odvetnik Radovan Cerjak res ne ustreza ne etičnim ne profesionalnim merilom, ki so potrebna za delo v  Nadzornem svetu STA, in ne dosega kriterijev strokovnosti in nepristranskosti. Zato tudi tu lahko pride do očitnega konflikta interesov in tudi pojava koruptivnih dejanj. Njegova stališča tudi niso v duhu demokratičnih vrednot enakopravnosti in strpnosti, prav nasprotno. Torej, v Levici bomo glasovali proti njegovemu imenovanju.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? (Da.)</font><br>
<font size="4">Maša Kociper, izvoli, beseda je tvoja.</font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Hvala.</font><br>
<font size="4">	Razpravljajo torej o imenovanju člana Nadzornega sveta agencije STA. Najprej bi rekla, da STA, se pravi, Slovenska tiskovna agencija je po mojem osebnem mnenju in po mnenju Poslanske skupine SAB res služba in agencija, ki opravlja svoje poslanstvo v javnem interesu. Če lahko kdaj RTV Sloveniji očitamo tudi mi, da je preveč pristranska, da morda preferira kakšno stranko, STA vedno dela profesionalno in v javnem interesu. Danes je bilo že omenjeno, kadarkoli se kaj pomembnega dogaja v tej državi na notranjepolitičnem področju ali sicer, tudi ko se nobenemu drugemu novinarju ne da priti, STA pride in korektno poroča. Celo tako so se razvadili drugi novinarji, da ne rečem polenili, da več ali manj prepisujejo to, kar zapiše STA o nekem dogodku. Tako pomembna je ta agencija, tako pomemben javni servis izvaja, da je res pomembno, da vztrajamo pri nekih standardih, ki so se v teh letih vzpostavili. </font><br>
<font size="4">	Mene zanimata dve stvari. Če je to res, kar je rekla kolegica Muršič, da je bil nek postopek izpeljan, potem res opozarjam javnost, da nismo nora država. Pri nas vlada, ko se zamenja, se očitno vse jovo na novo spremeni. Tako kot imam občutek, da na ministrstvu, ko se minister zamenja, se življenje začne od začetka. In to zaustavlja našo državo. Postopki, ki se peljejo, bi se morali izpeljati. Stvari, ki jih je pripravil en minister, bi se morale nadaljevati. Ja, lahko se minimalno popravijo, se da kaka usmeritev, ki je bližja tej vladi, ne pa jovo na novo, vsakič znova izumljamo toplo vodo. In tako kot hoče, očitno, ta desna Vlada, vsakič, ko pride, ne glede na to, da imajo ljudje v teh medijskih hišah mandate, sredi mandata menjavati ljudi, tako očitno tudi ne upošteva postopkov, ki so zakonito izpeljani, tako kot določa zakon, ampak jih ne vem kako - to boste, upam, državna sekretarka, odgovorili – ustavi. Prosim, da odgovorite kolegici Muršič, ali je bil tam nekdo izbran, in če je bil izbran, kako to, da ni bil posredovan v Državni zbor, kaj se je zgodilo, ali je bil sprejet kak sklep, da se postopek ustavi, na kakšni podlagi je bil sprejet ta sklep. Skratka, neka vlada, leva ali desna, ima eno obdobje, v katerem redno dela, in postopki, ki takrat tečejo, se morajo izpeljati. Seveda ima nova vlada izmed nabora prijavljenih spet možnost izbrati tistega, ki ne ustreza, ne more pa ustavljati postopkov, jih na novo začenjati, zato da nagovori svoje pristaše, da se prijavijo. In to se očitno tu dogaja. Razlika med tako imenovanimi levimi in desnimi – saj vemo, da to retoriko uporabljamo samo zaradi lažjega razumevanja – je, da mi, ki smo bolj levo, predlagamo nekoga, za katerega mislimo, da je strokoven, je tudi veliko bolj </font><br>
<font size="4">	</font><br>
<b><font size="4">5. TRAK: (DAG) – 9.20</font></b><br>
<br>
<b><font size="4">	</font></b><font size="4">(nadaljevanje) nevtralen, seveda ga pa potem javnost in mediji – bom kar rekla mediji – označijo, da je od tistega, ki je predlagatelj. Niso vsi ljudje od tistega, ki je predlagatelj. Od tistega, ki je predlagatelj, so pa ljudje, v ljudskem žargonu, se pravi, njihovi in tisti, ki imajo take reference in tako preteklost, kot jo ima ta gospod. In to je ta razlika, tako imenovane bolj leve vlade postavijo nekoga za strokovnega direktorja Fursa in ga potem itak tadesni označijo, da je od te in te stranke, od tiste, ki pač vlada, zato se SDS s tem sploh ne ukvarja in da prav svojega člana stranke. Zakaj bi se potem zafrkavali, saj imajo prav, kajne – itak bo označen, da je naš, ker smo ga mi postavili, potem pa dajmo ultra hardcore člana stranke. In če to, kar je kolegica Violeta Tomić povedala, drži, potem je to spet en preverjen strankarski, izjemno tudi ideološko opredeljen kader, ki prihaja v Nadzorni svet Slovenske tiskovne agencije, ki je tako pomembna institucija, kot sem prej povedala, ki opravlja tako pomemben javni servis. </font><br>
<font size="4">	Jaz teh informacij glede gospoda, žal, nisem dobila. Tako bom zelo vesela, če bo kdo od predlagateljev povedal malo več o njegovem delu, ali je res odvetnik Nove24TV in tako naprej, da res vidimo, ali je ta njegova ideološka podstat tako jasna. Predvsem pa pričakujem odgovore, kaj se je zgodilo s prejšnjim razpisom, kdo je bil izbran, zakaj ni bil izbran, kako je bil ustavljen in kako je prišlo do tega, na kakšni podlagi, da je ta razpis bil ustavljen in se je začel nov razpis.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Zdaj ima besedo Mojca Škrinjar. </font><br>
<br>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Hvala lepa. </font><br>
<font size="4">	Sicer se nisem želela prav hitro vključiti v debato, vendar me je razprava predhodnice, gospe Maše Kociper, spomnila na to, kar se je dogajalo in kar sedaj očita, in mislim, da to, kar gospa Maša Kociper očita, ne drži. Gre za to, da vlade delajo pač po svoji izbiri. Naj spomnim, da je prav Vlada njene predsednice, gospe Alenke Bratušek, v koš zmetala šest zakonov, ki sem jih pripravila, vodila kot državna sekretarka, to je bil med drugim Zakon o osnovni šoli, Zakon o posebnih potrebah, Zakon o vrtcih, Zakon o gimnazijah, Zakon o strokovnih in poklicnih šolah. In marsikatere od teh stvari še danes niso urejene, nekatere se poskušajo, kot vem, zdaj urediti, nekatere so bile zelo problematične. Zakone je Vlada Janeza Janše sprejela na svoji zadnji seji, in zatem, ko je prevzela vlado Vlada gospe Alenke Bratušek, so zakoni romali v koš. Danes se vprašajte, zakaj otroci še vedno čakajo po dve leti na razne odločbe o usmeritvi. Če bi tega ne bilo, pa če bi držalo to, da je treba postopke peljati, kot je navedla predhodnica, potem tega problema ne bi bilo. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Kolegica Mojca, prosim, držimo se točke, no.</font><br>
<br>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Ja. Ideološka opredelitev gospoda Cerjaka, ne razumem, kaj pomeni ideološka opredelitev, ali to pomeni, ali je veren ali ni veren, to je pač intimna opredelitev vsakega izmed nas. In če je član stranke, veste, zdi se mi, da živimo seveda v demokraciji, vsi tu smo člani strank, in zdi se mi, da nas dobesedno žalite s tem, ko nas na nek način opredeljujete, da smo pa člani strank. Seveda smo, vsi tu smo člani strank, zato smo bolj izpostavljeni v družbi, ker zagovarjamo nekatere praktične politične rešitve vodenja države, lokalnih skupnosti. Mislim, da biti član stranke je častno. </font><br>
<br>
<b><font size="4">6. TRAK: (AB) – 9.25</font></b><br>
<br>
<b><font size="4">	</font></b><font size="4">(nadaljevanje) In to ne more biti ovira, razen tam, kjer zakon prepoveduje, to pa mislim, da je v vojski. Zato menim, da je gospod Cerjak primeren kandidat za ta položaj.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Zdaj ima pa besedo Luka Mesec. Izvoli.</font><br>
<font size="4">	/oglašanje iz klopi/ postopkovno. </font><br>
<font size="4">Postopkovno? Aha, Violeta Tomić.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Oprostite, spoštovani predsednik, ampak to je bilo zdaj čisto zavajanje. Mene ste hoteli ustaviti, ko sem govorila o kandidatu Radovanu Cerjaku, medtem ko to zavajanje, da mi imamo nekaj proti vernim ali govorila je o zakonih, ki jih je gospa Bratušek dala v predal, pa res nimajo popolnoma nobene veze s tem in to je bom rekla, blago rečeno, smešno ali pa popolnoma nedopustno in ne na nivoju za tako razpravo tukaj, ki jo imamo. </font><br>
<font size="4">	Hvala.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Ja, to je odgovorila seveda na komentar Maše Kociper. In dejansko, če rečemo, vsaka Vlada, ki pride ima svojo politiko in potem tudi pred druge. Tako da vedno očitajo ena Vlada, ena opcija. Drugi opciji, ko pride ona opcija pa svoje. Skratka, to je sprenevedanje, če vsak drugega na …</font><br>
<font size="4">	Kaj imaš, Maša? Postopkovno?</font><br>
<font size="4">	</font><br>
<font size="4">	</font><b><font size="4">MAŠA KOCIPER (PS SAB):</font></b><font size="4"> /izklopljen mikrofon/ repliko.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Repliko? Ja, izvoli repliko.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ne razpravljat predsednik, no, brez da se prijavite k besedi. Ja, gospa, nekam na en žulj sem vam stopila očitno. Gospa Alenka Bratušek to ni nič metala v koš. Ministrstvo za izobraževanje je vodil en drug minister, ki se je pač odločil tako kot se je, ampak bistvo je to, da mi govorimo danes o razpisih. Vi ste se na nekaj drugega, na eno bolečino očitno odzvali. Mi govorimo danes o razpisih, ki pa se morajo speljati tako, kot so predvideni. Ampak se tudi zato ne bi oglasila k besedi, k besedi sem se oglasila zato, ker ste rekli, da sem osporavala a je verna ali ni verna. Jaz se z besedo vere nisem dotaknila. Izrecno pazim, da se tega nikoli ne dotaknem in prosim, da mi take stvari ne polagate v usta. </font><br>
<font size="4">	Kar se pa tiče tega – ja, pa kaj pa je hudega, če je član stranke – poglejte, pri nekaterih imenovanih v tem Državnem zboru, zlasti, ko gre za medije, zlasti ko gre za medije, imamo določbo, da ne smejo biti kandidati člani organov strank. On morda ni član organov strank, pa še to ne vemo točno, če je, ampak že ta določba nakazuje, da politično, jasna politično opredeljenost prav pri teh imenovanjih ni v redu. Jaz ne rečem, da je biti član stranke zavrženo, tudi jaz sem članica stranke. Res vsi tukaj smo člani stranke. Ljudje, ki pa kandidirajo v nadzorne organe nekje, kjer je treba nek javni servis zagotoviti, neko nevtralnost, pa ni v redu, če so tako zelo politično opredeljeni. In tu me ne bo nihče prepričal, da je isto eno imenovanje ali pa drugo. Mediji so izjemno vnetljiva in občutljiva vsebina, kjer je treba biti še posebej pazljiv. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Besedo ima Luka Mesec.</font><br>
<br>
<font size="4">	</font><b><font size="4">LUKA MESEC (PS Levica):</font></b><font size="4"> Ja, hvala za besedo.</font><br>
<font size="4">	Bom jaz odgovoril na to kaj pomeni, da je ta človek ideološko opredeljen. Vsi se spomnite, ko tistega nesrečnega dogodka v Soči z utopitvijo otrok, ko je Borut Jakopin, uslužbenec enega izmed ministrstev zapisal takole o CSD-ju ob tej nesreči »Slovenski Centri za socialno delo so leglo feministk, nedofukanih zafrustriranih žensk in poženščenih beta fantkov«. To je seveda bilo pospremljeno s plazom ogorčenja v javnosti, da nek javni uslužbenec tako komunicira in da to postaja nivo, ki je v tej državi dopusten. Radovan Cerjak pa se je oglasil in bil povzet na Novi24, v Demokraciji, povedal pa je naslednje. Povedal je, da val ogorčenja glede tega tvita o nedofukanih beta fantkih, poženščenih, zafrustriranih feministkah in tako naprej govori o tem, kako orkestrirana je slovenska medijska krajina. Povedal je, da je ta zapis v 99 odstotkih točen. To kar vam govorim so vse citati iz njegovega stališča. In povedal, da je njegova ocena o socialnih delavcih popolnoma enaka. Potem je še dodal, da je dostojen dialogu javnosti temelj demokracije. </font><br>
<br>
<b><font size="4">7. TRAK: (TB) – 9.30</font></b><br>
<br>
<font size="4">	(nadaljevanje) Ampak, tega tvita ne vidi onkraj tega, dostojnega dialoga. Vidi ravno obratno. To, da slovenska medijska krajina take tvite obsoja, on vidi kot neko orkestracijo te medijske krajine in ta človek bo zdaj pristal v nadzornem odboru STA – Slovenske tiskovne agencije, to je, če tako rečemo, meta medija, po katerem vsi ostali mediji povzemajo stališča. In kaj bo ta človek tam zagovarjal? On bo tam zagovarjal popolno razvodenitev vseh standardov dostojnosti, ki so, kot je sam napisal, temelj demokratičnega dialoga. To ni, oprostite, razlika med levimi in desnimi, to ni razlika med opozicijo in koalicijo, to je meja med civilizacijo in barbarstvom. Ko bomo dovolil, da to postane slovenski »mainstream«, da tako komunicira Slovenska tiskovna agencija, RTV Slovenija in tako naprej, potem, oprostite, smo pa res zabredli globoko v 30. leta prejšnjega stoletja.</font><br>
<font size="4">	Zato sprašujem, na tem mestu, predvsem – za SDS vem, da je izgubljen – ampak, predstavnike ostalih koalicijskih strank, se pravi SMC, NSi in Desus, ali res mislite tega človeka podpret?</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Želi še kdo razpravljati? (Da.)</font><br>
<font size="4">	Ja, Violeta Tomić, izvoli.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Se naj navežem na predhodnika. Glejte, pomemben je nivo komunikacije in če tega ne bomo ohranili, potem nas res lahko skrbi, kam plovemo. Zdaj, enostavno »guglanje«, boste videli, v Demokraciji članek, ko je gospod Radovan Cerjak, ki je zastopal gospo Sofijo Piko Simić, imeli so tam na televiziji Nova 24, pač nek babji ravs, je temu rekel Boris Tomašič. Pa glejte, jaz bom samo brala to, kar piše, kajne. Naj bi bil pač v odnosu z eno in potem sta se ravsali, zdaj, takole vam bom prebrala, če dovolite:</font><br>
<font size="4">»Konflikte med novinarkama je Tomašič označil za babji ravs, pri čemer pravi, da Mlakarjeva ni imela pojma o delu na televiziji. Nobena pri </font><i><font size="4">»ravsu«</font></i><font size="4"> ni bila </font><i><font size="4">»uboga reva«</font></i><font size="4">, je obenem pripomnil. Včasih se je Mlakarjeva po njegovem mnenju vedla nenavadno: mladim novinarjem naj bi govorila, da jo vzburja, ko so v oblekah, kako se lahko naučijo doseči orgazem brez ejakulacije in podobno. Spet drugič je bila potrta. Kasneje je televizijo zaradi prenizke plače zapustila tudi Simićeva.«</font><br>
<font size="4">Oprostite berem in si ne izmišljam. On je zastopal eno od teh v babjem ravsu za Novo24 in zdaj si želi biti v nadzornem svetu ene najpomembnejše – ne ene najpomembnejših – tiskovnih agencij v Sloveniji, ki je znana po tem, da objektivno poroča. Tudi sestra enega od poslancev oziroma ministra, iz Nove Slovenije, je novinarka tam in vedno lahko rečemo, da je zelo objektivna in profesionalna, tako kot so vsi novinarji pri STA in to, na to moramo bit ponosni in to moramo ohraniti in ne smemo dovoliti, da bi si stranka SDS še to prisvojila in res apeliram na vas, koalicijske partnerice, da uporabite glas razuma, kajti to je pot v nepovratno.</font><br>
<font size="4">Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Besedo ima kolegica Andreja Zabret.</font><br>
<br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Ja, hvala za besedo.</font><br>
<font size="4">	Ja, da ne bom ponavljala vse, kar je bilo že povedano. Vse to, kar smo slišal, je pač enostavno povedano katastrofa in v Listi Marjana Šarca tega kandidata ne bomo podprli in bom ponovila vprašanje kolege Luke – če res, da naj koalicijske partnerice, kot so Desus, NSi in SMC, se opredelijo oziroma, če mislijo, da je res ta kandidat primeren za nadzorni svet STA, ki je res medij, kateri je v javnem interesu, ki vedno poroča</font><br>
<br>
<b><font size="4">8. TRAK: (AB) – 9.35</font></b><br>
<br>
<b><font size="4">	</font></b><font size="4">(nadaljevanje) na neodvisno in pravzaprav prihaja na vse dogodke, katere morda velikokrat določeni mediji ne pridejo. STA je vedno prvi na različnih dogodkih in tudi poroča zelo objektivno, zato bi bilo prav, da so tudi vsi člani nadzornih svetov neodvisni, ne pa tako močno ideološko orientirani.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Besedo ima Mojca Škrinjar. </font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa. </font><br>
<font size="4">	Glejte, gospod Radovan Cerjak je odvetnik. Odvetniki branijo, zastopajo ljudi iz vseh polov. Ljudi, ki so nekaj dobrega storili in se jim je zgodila krivica in ljudi, ki so nekaj slabega storili in jih branijo na sodišču. To je pač njihov posel in tukaj ne moremo mešati tistega, kar pač odvetnik pove in dela. Če bi mešali, potem gospod Marjan Šarec nikoli ne bi smel biti predsednik Vlade, kajti baba ni žaba. »In kva je zdaj babe stare zmešane?« Poglejte si YouTube ali vam ga predvajam; žalitve žensk enih deset minut in norčevanje. »Kaj zdej, nisem jo razumu, ker je protezo okol obrnila«. Mislim, glejte, jaz to jemljem pač kot igralski poklic. Odigraj je nekaj skečev. To je bil pač njegov posel, prej kot predsednik Vlade je bil pač nekoliko drugačen. Delal je drugo delo, na drug način. In lepo prosim, če lahko to dvoje ločimo.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Maša Kociper ima besedo. </font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ja, jaz se tudi strinjam, moram reči s predhodnico, da to kar nekdo dela v življenju, sploh, če je odvetnik in koga zagovarja, zame ni problem. Zame je problem to, o čemer sem jaz govorila, tako očitna politična opredeljenost in tako očiten neprimeren nivo izkazovanja te politične opredeljenosti. Saj imamo mi na Twitterju in socialnih medijih ljudi take in drugačne politično opredeljenosti, ki to svojo politično opredeljenost kažejo na en spoštljiv način, tako kot je treba. To da se nekdo – če je to res – poistoveti lahko s tako brutalno prostaškim tvitom ali karkoli je to bil, ki ga je prebral poslanec Luka Mesec, je zame tudi nesprejemljivo. Ampak govorimo o tem, da bi naj za nadzorni svet Slovenske tiskovne agencije iskali ljudi, ki imajo neke kompetence, kot jih zahteva zakon, tokrat je pravno področje, to kolega očitno ima in ki nek nivo komunikacije pozna in spoštuje, kajti sedeli bodo v nadzornem svetu medija. </font><br>
<font size="4">Ampak nisem se zato oglasila k besedi. 	</font><br>
<font size="4">	K besedi sem se oglasila zato, ker predsednik, vidim, da zaključujete to razpravo, jaz pa pričakujem ali znotraj razprave ali potem – no, zdaj sta se spogledala z gospo državno sekretarko – odgovor na vprašanja, ki smo jih podali v zvezi z razpisom in upam, da ga bomo dobili, sicer se bom ne glede na razpravo še javila k besedi.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Besedo Luka Mesec.</font><br>
<br>
<font size="4">	</font><b><font size="4">LUKA MESEC (PS Levica):</font></b><font size="4"> Ja, hvala za besedo.</font><br>
<font size="4">	Zdaj Radovan Cerjak tega, kar sem prebral ni povedal kot odvetnik, ni tega povedal v funkciji obrambe svoje stranke. To je zapisal kot posameznik, kot član demokratične skupnosti in s svojim imenom in priimkom in ne z nekim likom stoji za temi besedami. To je njegovo stališče in taka stališča bo zagovarjal tudi kot član nadzornega sveta Slovenske tiskovne agencije. Zato ponavljam svoje vprašanje drugim strankam koalicije, razen SDS, njihovo mnenje smo že slišali. Ali res mislite podpreti tega človeka kot primernega za to, da zavzame mesto nadzornemu odboru verjetno enega od najpomembnejših slovenskih medijev. Res hočete, da tak diskurz o »pofukanih feministkah in nedofukanih beta fantkih« postane nekaj, kar je v tej državi sprejemljivo nekaj, </font><br>
<br>
<b><font size="4">9. TRAK: (ŠZ) – 9.40</font></b><br>
<br>
<font size="4">	(nadaljevanje) kar je dopustno, da širi celo STA. To so namreč osebna stališča tega človeka. Lahko vam še enkrat preberem ta njegov post, če želite.</font><br>
<font size="4">Glejte, takole je rekel: »Ko gledam kako se je vsulo po Vinku Gorenaku, kar je re-tweetal malce čuden zapis, a vsebinski 99 točen tvit uradnika na MNZ, pa zopet ugotavljam, kako orkestrirana je slovenska medijska krajina. Oglasila se je celo Sonja Lokar, ki nam je ostala v spominu, zaradi njenih solz ob odhodu zadnjega partiskega kongresa.« Pol mal preskočim: »O CSD-jih pa samo to, večkrat se pri svojem delu srečam s socialnimi delavkami in moja ocena o njih je popolnoma ista, kot jo je na neroden način izrazil uslužbenec Ministrstva za notranje zadeve.« </font><br>
<font size="4">Žal ne bom opisoval konkretne primere, človek tudi tožilnika ne zna uporabljati, ki sem jih doživel, to da CSD so nujno potrebne kadrovske prevetritve. Indoktrinacija socialnih delavk se začne že na fakulteti in tudi nek mlad človek, ki se odloči za študij socialnega dela, postane / nerazumljivo/ ki jo je vpeljala nova častna občasna občanka Ljubljane popolnoma zmešan. Toliko o standardih tega človeka. </font><br>
<font size="4">Zdaj pa res prosim, preden gremo na glasovanje, da se pač opredelite in poveste slovenski javnosti ali so to za vas dopustni standardi ali ne. Govorimo pa o tvitu, da vam to še enkrat preberem: »Slovenski CSD-ji so leglo feminist, nedofukanih zafrustriranih žensk in poženščenih deta fantkov.« V bran tega tvita ne kot odvetnik, ampak kot posameznik je Radovan Cerjak stopil in verjetno bi ga branil, kot zapis na STA.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala. Zdaj, kot zadnja razpravljavka še Violeta Tomić, potem bo pa državna sekretarka odgovorila na vprašanje. Izvoli, Violeta.</font><br>
<br>
<b><font size="4">VIOLETA TOMIĆ (PS Levica):</font></b><font size="4"> Hvala za besedo. Glejte, jaz bi rada izpostavila, da igralec igra tisto, kar je zapisano oziroma kaj ljudje hočejo. In je treba ločiti, kaj je izrekel lik, tudi lahko ubija v določenih likih, tudi hude stvari igrajo igralci. Skratka, kaj je izrekel Serpentinšek ni isto, kar je izrekel Marjan Šarec. Enkrat za vselej prosim, naj bo jasno.</font><br>
<font size="4">Prihajam iz istega poklica in večkrat sem tudi jaz doživela takšne in podobne diskreditacije, ki pa so znak popolnega nepoznavanja, da ne rečem še kaj hujšega kar se dogaja slovenski kulturi in umetnosti danes pod to skrajno desno vlado. Kar bi jaz rada izpostavila je, da gospod ne zadostuje kriterijem za imenovanje. Poleg tega, kar je izpostavila kolegica Muršič in že tako rekoč imenovane kandidatke in na to želimo odgovor vsi tukaj, je potrebno izpostaviti, da naj bi imel kandidat 10 let delovnih ali pet let vodstvenih izkušenj na področju, ki zagotavljajo ustrezna znanja in izkušnje za opravljanje funkcije nadzora STA. To me zanima. Pa pustimo vso ideološkost ob strani in njegove tvite. </font><br>
<font size="4">In drugo, oseba ne more biti nadzornik STA, ki pogodbeno sodeluje s podjetji, ki opravljajo enake oziroma podobne storitve kot STA, zaradi česar bi lahko prišlo do konflikta interesov. Gospod je zelo tesen sodelavec Nove24. kaj več še želite? Hvala.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala. </font>
<ul>
<ul><font size="4">Zdaj bo pa podala odgovore še državna sekretarka. Izvolite, beseda je vaša. </font></ul>
</ul>
<br>
<b><font size="4">DR. IGNACIJA FRIDL JARC:</font></b><font size="4"> Hvala za besedo. </font><br>
<font size="4">Razpis, ki je bil objavljen decembra, zdaj kot je poudarila, kot ste poudarili tudi sami, je objavila vlada Marjana Šarca. Zakaj ta razpis ni bil izpeljan je treba vprašati torej to vlado. Mi smo nastopili mandat, 13. marca 2020. Naloga te vlade je, da je skrajno operativna. STA kot veste je zaradi tega, ker je imel samo štiri člane, ni mogel operativno delovati in vlada je 3. junija 2020 na podlagi prvega odstavka 13. člena Zakona o STA objavila javni poziv vsem kandidatom. Javni vemo vsi kaj pomeni, torej so se lahko prijavili vsi možni kandidati in prijavila sta se dva izmed teh kandidatov je potem potekala, izključno strokovna presoja. </font><br>
<br>
<b><font size="4">10. TRAK (VI) 9.45</font></b><br>
<br>
<font size="4">	(Nadaljevanje) V zakonu o STA so predpisani vsi pogoji, ki jih mora ta predlagani kandidat izpolnjevati in predlagani kandidat je pogoje izpolnjeval. Glede na to, seveda, to pomeni, da argumentacije, ki smo jih slišali iz različnih strani različnih poslancev ne vzdržijo strokovne presoje in da je predlagani kandidat za vlado ustrezna izbira. </font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. Bojana Muršič. </font><br>
<br>
<b><font size="4">	MAG. BOJANA MURŠIČ (PS SD):</font></b><font size="4"> Hvala lepa. Prvič, razpis, ki ga je objavila Šarčeva vlad ni bil objavljen decembra, ampak je bil objavljen oktobra. To, državna sekretarka, vam bi morali napisati vaši strokovni sodelavci natančno. Ne bom dlakocepska, žal, pač sem takšna. </font><br>
<font size="4">	Drugič, če se zgodi to, kar se je zgodilo, da je bil javni poziv, tako kot sedaj, kot ste ga vi objavili, objavljen, tudi ta je bil v bivši Šarčevi vladi, je postopek potrebno zaključiti. Jaz sem vam povedala, da vam ne osporavam postopka, ki ste ga izpeljali. Ampak povejte, ali ste postopek prejšnji zaključili ali ne. Saj v bistvu ni drugega, ampak ne zavajati. Javni razpis je bil objavljen oktobra, ne decembra, to, kar ste vi navedli. Kandidatki ali kandidatka je bila izbrana po vsem postopku, ki je veljal po razpisu. Kaj ste naredili s tem? V razpisu imate tudi jasno navedeno, da obveščate kandidata v primeru, da je izbran. Tudi to razumem. Ampak ne razumem kaj se je dogajalo na vladi ali, kje je ostal ta dokument o izbranem kandidatu. Ni problem, vi bi ga lahko imeli na tej vladi, ki se je sestala, rekli, poglejte, ta kandidat nam ne ustrezam, ponovimo postopek, zaključili smo postopek. Vse to razumem. Ne razumem pa tega, da nam v gradivu, ki ga dobimo, to zamolčite, da je bil objavljen javni poziv. Tudi sedaj ste ga objavili, tako kot ste vi navedli. Ampak ne zavajajte nas, vse skupaj, slovenske javnosti, pa tudi poslance. Hvala lepa. </font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala. S tem zaključujem razpravo. </font><br>
<font size="4">	Na glasovanje dajem naslednji predlog sklepa… /oglašanje iz klopi./ Sem prej rekel, da je zadnja… še Muršičevi sem dal… Dobro, izjemoma še Maša Kociper. Izvolite. </font><br>
<br>
<b><font size="4">MAŠA KOCIPER (PS SAB):</font></b><font size="4"> Predsednik, dajmo ponoviti. Toliko časa kot poslanci želijo razpravljati lahko razpravljajo. To je edina pravica in to za kar so izvoljeni, da razpravljajo. In če se želijo še prijaviti se prijavijo in moraš vsaj pogledati preden rečeš, zaključujem razpravo, če se želi še kdo prijaviti. Ti pa nisi pogledal, ker si sam določil, da je bila poslanka Muršič zadnja…</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Izvoli, sedaj imaš besedo.</font><br>
<br>
<b><font size="4">MAŠA KOCIPER (PS SAB):</font></b><font size="4"> No, saj, da bo drugič lažje, to razlagam. </font><br>
<font size="4">Skratka, nismo dobili odgovora. Prosim za odgovor na vprašanje gospe poslanke Muršič, kako in na kakšni pravni podlagi se je zaključil prejšnji razpis. S kakšnim sklepom, s kakšno odločitvijo je bila izbrana, očitno kandidatka, očitno je bila izbrana celo že neka kandidatka, potem obveščena, da ni več izbrana. Ali je dobila pismo, oprostite, smo si premislili, prišla je druga vlada, lahko da, ampak to ni pravni dokument. Prosim odgovor na to vprašanje. Hvala lepa. </font><br>
<br>
<b><font size="4">PREDSEDNIK IVAN HRŠAK: </font></b><font size="4">Državna sekretarka odgovarja tako kot odgovarja. Ona je povedala svoje. Če bo želela bo še odgovorila, ni pa to nujno. Še Luka Mesec, potem pa bom zaključil razpravo. </font><br>
<br>
<b><font size="4">LUKA MESEC (PS Levica):</font></b><font size="4"> Mene tudi zanima odgovor na moje vprašanje, ki sem ga postavil dvakrat, in sicer če lahko slovenski javnosti poslanke in poslanci koalicijskih strank pojasnite, kako boste glasovali in zakaj. </font><br>
<br>
<b><font size="4">PREDSEDNIK IVAN HRŠAK: </font></b><font size="4">Še kdo želi razpravljati? Če ne, zaključujem razpravo. …/oglašanje iz klopi/ Izjemo, ker sem rekel, da zaključujem razpravo. Izvoli, še ti, zadnja. </font><br>
<br>
<b><font size="4"> VIOLETA TOMIĆ (PS Levica):</font></b><font size="4"> Hvala, da ste mi izjemoma dali besedo, ampak dokler poslanci želimo razpravljati bomo. Jaz nisem zadovoljna z odgovorom sekretarke, da gospod ustreza pogojem, ker se4m navedla, da ne more kandidirati nekdo, ki pogodbeno sodeluje s podjetji, ki opravljajo enake oziroma podobne storitve kot STA, zaradi česar bi lahko prišlo do konflikta interesov. </font><br>
<br>
<b><font size="4">11. TRAK: (AB) – 9.50</font></b><br>
<br>
<b><font size="4">	</font></b><font size="4">(nadaljevanje) Kako lahko ustreza pogojem, če nima zahtevanih vsaj 10 let delavnih ali vodstvenih izkušenj na področju, ki zagotavlja ustrezna znanja in izkušnje za opravljanje te funkcije. Na podlagi česa, gospa sekretarka ugotavlja, da ima pogoje. Edini pogoj, ki ga izpolnjuje je partijska knjižica.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Zdaj pa še zadnja, Andreja Zabret. </font><br>
<br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Ja, hvala za besedo.</font><br>
<font size="4">	Ja, jaz bi tudi prosila, da če bi lahko državna sekretarka odgovorila na ta vprašanja kaj se je zgodilo s tem javnim razpisom in s to kandidatko, potem bi tudi prosila koalicijske partnerje, če se jim zdi ta kandidat primeren za nadzornika STA-ja. Bi pa prosila predsednik, tudi vas, da ne komentirate kako državna sekretarka odgovarja na vprašanja in ali bo odgovarjala ali ne. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Seveda lahko odgovorim. Državna sekretarka bo povedala tisto, kar misli, da je. Zdaj jo pozivam, če želi še odgovoriti na vprašanja, naj odgovori. Ne morem jo pa prisiliti. / oglašanje iz klopi/</font><br>
<font size="4">	Evo, državna sekretarka je svoje povedala.</font><br>
<font size="4">	Jani Prednik.</font><br>
<br>
<font size="4">	</font><b><font size="4">JANI PREDNIK (PS SD):</font></b><font size="4"> En lep pozdrav še iz moje strani. </font><br>
<font size="4">	Nisem se želel javiti, ampak jaz vidim, da je državna sekretarka v hudi zadregi. To je lahko samo znak tega, da nima pojma kaj so delali, kaj delajo. Drug razlog je lahko, da nekaj skrivajo. Dejstvo je, da smo opozicijski poslanci, oziroma, da so opozicijski poslanci našteli vrsto razlogov zakaj ta človek ne more prevzeti te funkcije. Koalicijski poslanci, razen SDS-a so tiho, kar pomeni, da so v dodatni zadregi zaradi vseh naštetih razlogov in jaz predlagam, da rešimo tako državno sekretarko, kot koalicijskega partnerja, nehamo o tem razglabljati. Seveda pa bomo Socialni demokrati glasovali proti temu.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Dobro. S tem zaključujem razpravo in dajem na glasovanje naslednji predlog sklepa.</font><br>
<font size="4">	Mandatno-volilna komisija predlaga Državnemu zboru, da sprejme sklep, s katerim se za člana nadzornega sveta Slovenske tiskovne agencije za preostanek mandata nadzornega sveta Slovenske tiskovne agencije, to je do 11. 12. 2023 imenuje Radovan Cerjak. Glasujemo.</font><br>
<font size="4">	Kdo je za? (10 članov.) Kdo je proti? (7 članov.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na 2. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO … prosim mir v dvorani …</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V CERKNICI, KI GA JE DRŽAVNEMU SVETU PREDLOŽIL SODNI SVET.</font></b><br>
<font size="4">	Del gradiva je objavljen pri EPI. Obrazložen predlog Sodnega sveta pa ste zaradi varstva podatkov prejeli v varovan predal v sistemu UDIS. K tej ter k naslednjim trem točkam dnevnega reda sem vabil predsednika Sodnega sveta, dr. Erika Kerševana, ki ga prav lepo pozdravljam.</font><br>
<font size="4">	Uvodna pojasnila; Sodni svet na podlagi 130. člena ustave 1. odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Cerknici izvoli Špelo Ocepek. Predsednika Sodnega sveta dr. Erika Kerševana prosim za uvodno obrazložitev predloga.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Hvala lepa. </font><br>
<font size="4">Gospod predsednik, gospe poslanke, gospodje poslanci!</font><br>
<font size="4">	Gospa Špela Ocepek je bila izbrana kot najboljša kandidatka na podlagi svojih izkazanih referenc, tako od izjemnega uspeha na študiju na Pravni fakulteti, kot tudi pri svojem poklicnem, profesionalnem delu, tako na Vrhovnem sodišču, kot na Ustavnem sodišču, tako da je ob ostalih izkazovanih pogojih prepričala tudi z razgovorom članice in člane Sodnega sveta in jo zato predlagamo na izvolitev na mesto okrajne sodnice na Okrajno sodišče v Cerknici.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Se zahvaljujem za to dodatno obrazložitev.</font><br>
<font size="4">	In sedaj odpiram razpravo članic in članov komisije. Želi kdo razpravljati? </font><br>
<br>
<b><font size="4">12. TRAK: (ŠZ) – 9.55</font></b><br>
<br>
<font size="4">	(nadaljevanje) Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep, s katerim se v sodniško funkcijo, na sodniško mesto okrajne sodnike na Okrajnem sodišču v Cerknici izvoli Špela Ocepek. Pričenjam z glasovanjem. Glasujemo.</font><br>
<font size="4">Kdo je za? (11 članov.) Je kdo proti? (Nihče.)</font><br>
<font size="4">Ugotavljam, da je sklep sprejet.</font><br>
<br>
<font size="4">Zaključujem to točko dnevnega reda. </font><br>
<br>
<font size="4">Prehajamo na </font><b><font size="4">3. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO, NA SODNIŠKO MESTO OKRAJIH SODNIKOV IN SODNIC NA OKRAJNEM SODIŠČU V LJUBLJANI,</font></b><font size="4"> ki jih je Državnemu zboru predložil Sodni svet. Del gradiva je objavljen pri EPI, obrazložene predloge sodnega sveta pa sta zaradi varstva podatkov prejeli v varovani predal v sistemu UDIS. </font><br>
<font size="4">Uvodno pojasnilo. Sodni svet na podlagi 130. člena Ustave prvega odstavka 23. člena Zakona o sodnem svetu in prvega odstavka 19. člena Zakona o sodniški službi, Državnemu zboru predlaga, da v sodniško funkcijo, na sodniško mesto okrajnih sodnikov in sodnic na Okrajnem sodišču v Ljubljani, izvoli Primoža Štrancarja, Nino Zadravec, Jerco Oblak, Marka Beoviča in magistro Marjeto Brecelj. Predsednica sodnega sveta doktor Erika Kerševana prosim za obrazložitev. Izvolite.</font><br>
<br>
<b><font size="4">DR. ERIK KERŠEVAN:</font></b><font size="4"> Hvala lepa gospod predsednik. Ker vem, da imate danes zahteven dan in bi seveda urnik k temu primeren, bom zelo kratek. </font><br>
<font size="4">Obe točki, tako ta, kot naslednja, sta povezani z javnim razpisom za Okrajno sodišče v Ljubljani, ki vsebuje večje število sodniških mest in ker so se na ta mesta prijavljali na oba razpisa iz lanskega leta, tudi kandidati, ki so seveda želeli konkurirati na obeh razpisih, je Sodni svet to združil, zato je danes toliko hkratnih predlogov pred vami. Gre pa za nadomeščanje seveda sodnikov in sodnic, ki so bodisi karierno napredovali na višja mesta, bodisi so se odločili seveda kakšni za drugo poklicno pot. </font><br>
<font size="4">Pri tem bi seveda poudaril, ne da bi se, razen če bi to seveda želeli, opredeljeval do posameznih predlogov, ki so pisno tudi utemeljeno pred vami. Gre za kandidatke in kandidate, ki so v glavnem prihajali iz vrst strokovnih sodelavcev, vendar na različnih področjih in stopnjah sodišč, ki so se izkazali v svojem že dolgoletnem delu, kajti seveda vsi med njimi so že dalj časa se dokazovali v okviru, tudi sodstva, da prikažejo in izkažejo svoje sposobnosti za opravljanje sodniškega poklica. In za to moram reči, da smo bili na Sodnem svetu veseli, da se je med toliko prijavljenimi kandidati, torej skupaj jih je bilo 70, lahko izbralo izvrstne pravnice in pravnike, ki bodo predano opravljali svoj sodniški poklic na Okrajnem sodišču v Ljubljani. </font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala lepa. Zdaj pa odpiram razpravo članic in članov. Maša Kociper, izvoli.</font><br>
<br>
<b><font size="4">MAŠA KOCIPER (PS SAB):</font></b><font size="4"> Ja, jaz bi pa prosila, mogoče samo predsednika Sodnega sveta, za kratko pojasnilo. </font><br>
<font size="4">Morda bi to mogla vedeti, ampak ne spremljam več tega področja. Kako je zdaj, glede na to, da je danes kar nekaj sodnikov in recimo veliko za isto sodišče ali ni več te politike nadomeščanja samo odhajajočih sodnikov? Kako je zdaj s tem imenovanjem? Ali to gremo čez kvoto? Nekaj časa je namreč, kolikor se spomnim veljalo, da se samo nadomeščajo odhodi. Malo v dveh besedah razložite, ali pa v petih razložite, kako zdaj poteka to nadomeščanje oziroma kadrovanje novih sodnikov. Hvala. </font><br>
<br>
<b><font size="4">PREDSEDNIK IVAN HRŠAK:</font></b><font size="4"> Doktor Kerševan, izvolite.</font><br>
<br>
<b><font size="4">DR. ERIK KERŠEVAN:</font></b><font size="4"> Ja, hvala lepa. </font><br>
<font size="4">Sodni svet, to je treba uvodoma poudariti ni tisti, ki odloča o tem, ali se bo zaposlilo novega sodnika ali ne. Tak razpis se seveda vodi na podlagi odločitve drugih organov in seveda je tudi odločitev o tem, ali se sodnika potrebuje ali ne v njihovih rokah. Mi smo seveda s temi razlogi, tako kot vi pravite, v nekaj stavkih seznanjeni, vendar o tem seveda ne odločamo. Želimo pa biti s tem seznanjeni tudi mi, ker se tudi z vidika, seveda obvladovanja, kot bi temu rekel, skupnega števila sodnikov lahko zagotavlja tudi ustrezno delovanje sodnega sistema, kar pa je seveda naloga sodnega sveta. </font><br>
<font size="4">Kolikor smo mi pridobili podatke, gre tu za v bistvu izpolnjevanje potreb Okrajnega sodišča. </font><br>
<br>
<b><font size="4">13. TRAK: (TB) – 10.00</font></b><br>
<br>
<font size="4">	(nadaljevanje) Ne gre za povečevanje zaradi nekih dodatnih kapacitet, je pa to seveda nekaj, kar je, kot rečeno, v oceni drugih pristojnih organov, želel sem samo uvodoma pojasniti, zakaj se je naenkrat znašlo pred vami toliko predlogov, ker je seveda v tem času bilo tudi toliko razpisov pravnomočnih.</font><br>
<font size="4">Tako da, upam da, sem uspel vsaj v nekaj besedah pojasniti, kakšne informacije jaz v zvezi s tem imam.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala za to dodatno obrazložitev.</font><br>
<font size="4">	Želi še kdo razpravljati? (Ne.) Če ne, zaključujem razpravo in na glasovanjem dajem naslednje predloge sklepov: Prvi sklep; »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajnega sodnika na Okrajnem sodišču v Ljubljani, izvoli Primož Štrancar.« Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Prehajamo na drugo glasovanje; »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani, izvoli Nina Zadravec.« Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">Prehajamo na tretje glasovanje; »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani, izvoli Jerca Oblak.« Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">Prehajamo na četrto glasovanje; »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajnega sodnika na Okrajnem sodišču v Ljubljani, izvoli Marko Beovič.« Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">Prehajamo še na peto glasovanje; »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani, izvoli mag. Marjeta Brecelj.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA - PREDLOGI ZA IZVOLITEV V SODNIŠKO FUNKCIJO NA SODNIŠKA MESTA OKRAJNIH SODNIC NA OKRAJNEM SODIŠČU V LJUBLJANI,</font></b><font size="4"> ki jih je Državnemu zboru predložil Sodni svet. Del gradiva je objavljen pri EPI. Obrazložene predloge Sodnega sveta pa ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodna pojasnila; Sodni svet na podlagi 130. člena Ustave, prvega odstavka 23. člena Zakona o Sodnem svetu in prvega odstavka 19. člena Zakona o sodniški službi, Državnemu zboru predlaga, da v sodniško funkcijo na sodniška mesta okrajnih sodnic na Okrajnem sodišču v Ljubljani, izvoli dr. Ano Jereb, dr. Andrejo Fakin in mag. Tino Grum Trošt.</font><br>
<font size="4">	Prosim dr. Erika Kerševana za uvodno obrazložitev.</font><br>
<font size="4">	Izvolite.</font><br>
<br>
<b><font size="4">DR. ERIK KERŠEVAN:</font></b><font size="4"> Hvala lepa.</font><br>
<font size="4">Tu bi samo še enkrat dodal, da je med, na tem razpisu, prijavljenimi 66. kandidati, Sodni svet z velikim zadovoljstvom lahko izbiral med mnogimi dobrimi kandidatkami in kandidati in izbral predlagane 3, med katerimi sta ob, seveda, vseh praktičnih izkušnjah, »nadelih« na sodiščih, dve doktorici znanosti in ena magistra pravnih znanosti, kar seveda, lahko daje tudi še dodatno širino</font><br>
<br>
<b><font size="4">14. TRAK: (ŠZ) – 10.05</font></b><br>
<br>
<font size="4">	(nadaljevanje) pri opravljanju navedenega poklica. Tako, da hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa. </font><br>
<font size="4">Odpiram razpravo. Maša Kociper, izvoli.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ja, do zdaj smo vendar večinoma v MVK, kjer sem članica že ves čas, v obeh mandatih svoje poslanske funkcije, odločali o manjšem številu sodnikov za eno sodišče. Redko se zgodi, da za eno sodišče, v enem šusu, če rečem po domače potrdimo osem sodnikov. </font><br>
<font size="4">	Na moje vprašanje prej, ker vem da ni pristojnost sodnega sveta, kdo določi, koliko sodnikov se bo izvolilo, sicer nisem dobila konkretnega odgovora. Meni je namreč jasno, da predsedniki sodišč izrazijo svoje zahteve in verjetno je potem tisti, ki razpis objavi Ministrstvo za pravosodje je tisti, ki odloča. To jaz predvidevam. Kolikor se še spomnim teh stvari. Ampak zdaj pa razmišljam, da kot poslanka v teh gradivih zelo pogrešam informacijo o tem, zakaj se nadomešča sodnik oziroma ne nadomešča, zakaj je izvolitev sodnika potrebna? </font><br>
<font size="4">	Se pravi, če mi tukaj odločamo o tem, da se nekdo, ne pozabimo, da gre to za izvolitev za do konca življenja, za nedoločen čas, da bo nekdo celo življenje lahko opravljal funkcijo sodnika. In če vemo, da imamo v Sloveniji nadpovprečno veliko število sodnikov, bi vendar jaz kot poslanka želela informacijo, zakaj so ti novi sodniki potrebni. </font><br>
<font size="4">Predvsem v primeru, ko jih je osem za eno sodišče. In jaz sem prepričana, da Okrajno sodišče v Ljubljani ni bilo zdaj to toliko pod kadrovano, da bi ves čas manjkalo osem sodnikov in te informacije zakaj, zdaj v enem trenutku toliko sodnikov, pri čemer ves čas imenujemo sodnike na Okrajno sodišče v Ljubljani. Jaz sem pač na ta imenovanja malo bolj pozorna. To informacijo bi pričakovala, zato ker tu nimam nobenega, ki bi mi znal odgovoriti, bi pa pričakovala v gradivu in prosim, to je moja pobuda MVK-ju, da se morda gradiva v tem smislu dopolnijo.</font><br>
<font size="4">	Vprašanje za predsednika Sodnega sveta. Pri teh osmih imenovanjih, zaradi ljudi, ki niso videli gradiva, če lahko morda poveste, ali so ti kandidati vsi prišli iz sodnih vrst. Se pravi, so bili do zdaj na sodišču, kot zaposleni, pač na različnih področjih kot ste rekli? Ali je kdo od njih tudi prišel iz vrst odvetnikov ali drugih pravnih strokovnjakov. Kot smo na tem odboru že večkrat poslanci omenjali, tudi poslanci SDS, gospa poslanka Anja Bah, vem da je bila glede tega zelo aktivna, se nam zdi, da bi bilo koristno, da se tudi zaradi različnih pogledov na sojenje, različnih pristopov v sodne vrste rekrutira ljudi, ki ne prihajajo izključno in samo iz sodstva in imajo izključno in samo to sodno predznanje in to sodno izkušnjo zaposlitve. </font><br>
<font size="4">	Tako, da če lahko odgovorite lepo prosim. Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">Želite dr. Kerševan odgovoriti? (Da.) Izvolite.</font><br>
<br>
<font size="4">	</font><b><font size="4">DR. ERIK KERŠEVAN: </font></b><font size="4">Ja, seveda. Zdaj, prvo kar se tiče potreb zaposlovanja novih sodnikov, je to seveda vprašanje števila sodnikov, v katerem tudi Sodni svet želi nadaljevati razpravo. Tudi v letnem poročilu se tega vprašanja dotikamo in to bo nedvomno še tema, ki pa seveda ni povezana z čisto konkretnim kadrovskim postopkom, kar se nas tiče, ker tudi mi tega ne moremo preverjati. To ni stvar, kjer bi mi lahko konkreten postopek ustavljali, zaradi tega, ker bi mislili na Sodnem svetu, da je kakšen sodnik preveč oziroma premalo, kakorkoli. </font><br>
<font size="4">	Tukaj je ta postopek res nekoliko, zato sem tudi to že uvodoma želel poudariti, tak da odpira vprašanje, prav to, kar ga je gospa poslanka odprla, zakaj naenkrat toliko sodnikov. Ampak to očitno se je združevalo že nekaj časa potrebe in potem je šlo lani v dva razpisa hkrati, ki smo jih potem mi, zaradi opisanih razlogov, ker so se prijavljal isti kandidati na oba razpisa združili, da smo lahko imeli en razgovor in imeli celo posebno izredno sejo sodnega sveta, za to da smo te razgovore opravili z velikim številom kandidatov, ki jih je bilo več, kot zgolj povabljenih. </font><br>
<font size="4">	Tako, da smo se zelo potrudili, da smo tudi mi te postopke, ki so zdaj že eno leto v teku in pomenijo v bistvu neko verjetno združevanje potreb, čez daljši čas, vsaj tako je bilo za razumeti izvedli hkrati. Odpira pa to seveda in legitimno tudi to vprašanje zato se tudi želim do tega opredeliti. </font><br>
<br>
<b><font size="4">15. TRAK: (DAG) – 10.10</font></b><br>
<br>
<b><font size="4">	</font></b><font size="4">(nadaljevanje) Kar se tiče izbranih kandidatov. Ja, strinjam se, tudi na Sodnem svetu si zelo želimo tega, da se v sodniške vrste privabijo tudi zunanji strokovnjaki, od profesorjev prava, odvetnikov in tako naprej. Je pa seveda odvisno to od njihove motivacije, ali se prijavljajo na razpise ali ne, kar je zelo povezano z urejanjem položaja sodniškega poklica. Imamo tudi kandidate na mnogih razpisih, tudi danes, recimo, je na razpisu, ki sledi, torej za Okrožno sodišče v Novem mestu bil izbran prav odvetnik z daljšim stažem kot eden od kandidatov, ki so res prepričali. In mislimo, da bo lahko s svojimi izkušnjami iz odvetniških vrst dopolnil sodniške vrste z nekim dodatnim pogledom. Medtem ko med temi kandidatkami in kandidati na Okrajnem sodišču v Ljubljani so, kot sem že povedal, to strokovni sodelavci sodišč, vendar je pri njih marsikdo med njimi tudi zelo, bi rekel, dinamično opravljal pravno pot ne samo na sodišču, ampak neko fazo potem svojega poklica na sodišču, nekateri med njimi – ne bom šel zdaj po imenih – so tudi že zapustili sodišče v tem času in zdaj delajo na drugih institucijah. Tako gre za neko kombinacijo različnih znanj, je pa seveda to pomembno, da vendarle, kot je bilo tudi že večkrat poudarjeno, najdemo tiste najboljše in tudi take, ki se lahko jutri usedejo, kot se temu reče, na sodniško mesto in res dobro opravljajo to funkcijo. </font><br>
<font size="4">	Morda še to kot dodatek. Gre za okrajno sodišče, to je najnižja stopnja sodstva v Republiki Sloveniji, ki je začetek sodniške kariere, in na taka mesta se po naravi stvari večkrat prijavljajo tisti, ki že dolgo let predano in kvalitetno opravljajo svoje delo na sodiščih. Seveda pa, kot imamo potem pri okrožnih sodiščih in višjih stopnjah, lahko motivacija tudi zunanjih kandidatov za prijavo postane toliko močnejša. </font><br>
<font size="4">	In ja, samo da še enkrat na koncu podčrtam, bistveno je, da izberemo najboljše pravnike in pravnice, seveda različnih profilov, in bi si tega v prihodnje tudi mi želeli. </font><br>
<font size="4">	Hvala lepa. Upam, da sem odgovoril na vprašanja. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Se zahvaljujem za dodatno obrazložitev. </font><br>
<font size="4">	Besedo še vedno želi Maša Kociper. Izvoli. </font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Ja, jaz razpravljam, predsednik, ne toliko, da bi želela dialog s predsednikom sodišča, zato ker je to pomembno vprašanje. Jaz sem kolege na MVK že opozorila, naj bodo pozorni pri nadaljnjih izvolitvah in potrditvah v sodniško funkcijo. </font><br>
<font size="4">	Kot zanimivost to spremljam, če ste opazili, od devetih imenovanj, ki jih imamo danes – izvolitev, pardon -, osmih, pardon, na mesto okrajnega sodnika, je šest žensk in dva moška… dva moška, je to pravilno spreganje? Skratka, če boste v nadaljevanju pozorni, ker sem vas že nekajkrat opozorila, boste opazili, da na višje sodišče in na Vrhovno sodišče pa moški izrazito lažje napredujejo. Ne zahtevam nobenega odziva gospoda predsednika Sodnega sveta, samo razpravljam o tem dejstvu, ki ga opažam že leta in leta. </font><br>
<font size="4">	Ampak, kaj sem hotela reči – izrazito sem pozorna že več let na to, koliko sodnikov imamo v Sloveniji, ne zato, ker bi si želela, da sodna veja ne deluje učinkovito, ampak zato, ker tudi prihajam s sodišča in ker je moje mnenje in tudi stališče naše stranke, da dokler bo število sodnikov v Sloveniji tako veliko, se ne bo mogel izboljšati plačni položaj sodnikov. To je moje stališče, ki ga zagovarjam že vsa leta. Sodnik bi moral biti, po vzoru nekaterih držav, vrhunski pravni strokovnjak, alfa in omega postopka, ki ga vodi, nekdo, ki ima ustrezen suport, da se ne ukvarja z birokracijo, nekdo, ki odloča o najtežjih pravnih vprašanjih zlasti in čim manj o dejanskih vprašanjih, ki se lahko rešijo tudi v mediaciji in drugače. In bi moral imeti za to za sabo ljudi, ki opravijo vse, kar je potrebno, v zvezi z vpisnikom, vabljenimi, obravnavami in vsem drugim, on bi pa moral samo odločati. In tak strokovnjak bi potem seveda moral imeti tudi ustrezno plačilo, ki bi mu zagotavljalo nevtralnost, neodvisnost, strokovnost in tako naprej. Dokler bomo mi masovno imenovali in volili nove in nove sodnike. In pri vrhu v svetu in Evropski uniji po številu sodnikov tega ideala, o katerem govorim, ne bomo dosegli. Zato vedno to spremljam, koliko ljudi se izvoli v </font><br>
<font size="4">	</font><br>
<b><font size="4">16. TRAK: (DAG) – 10.15</font></b><br>
<br>
<b><font size="4">	</font></b><font size="4">(nadaljevanje) sodniško funkcijo. In opozarjam javnost in morda strokovno javnost, ki posluša, da na tak način, pri tako velikem številu sodnikov funkcionarske prave plače, kot bi si jo zaslužili, pač ne bo, dokler jih bo toliko. </font><br>
<font size="4">	Kar zadeva ostalo - slišala sem, da med temi osmimi ni niti enega, ki bi prihajal izven sodnih vrst na izvolitev za sodnika -, bi pa povedala samo to, da je že raziskava Odvetniške zbornice Slovenije pokazala, da več kot 50, po mnenju nekaterih 70 % odvetnikov životari in da bi si mnogi, mnogi od njih zelo želeli, da bi lahko bili sodniki in opravljali sodniško funkcijo. Ampak ker niso imeli te sreče, da bi takoj po končanem izobraževanju na Pravni fakulteti dobili zaposlitev na sodišču, nikakor ne pridejo v te sodne vrste in ne morejo priti do zelo zaželenega poklica sodnika. Jaz vem, da je marsikateri sodnik nezadovoljen, vem, da se obseg dela, zlasti pa zahtevnost dela povečuje, pa vendar je to spoštovana služba, ugledna, ki prinaša številne bonitete, ki prinaša veliko socialno in materialno varnost in je predvsem ena redkih služb, ki so za vedno. In zato apeliram tu na Sodni svet, da res odpre vrata za sodniško funkcijo tudi ljudem, ki niso imeli možnosti zaposliti se na sodišču, tam narediti potem še magisterij, doktorat in tako naprej, ampak so morali takoj, zaradi takih ali drugačnih okoliščin, prijeti za praktično pravno delo, in da jih čim več vključi v svoje vrste.</font><br>
<font size="4">	Zdaj bom pa končala, da ne bom ostalih, ki jih verjetno ta tema nič kaj ne zanima, preveč obremenjevala. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? Če ne, zaključujem razpravo. </font><br>
<font size="4">	Na glasovanje dajem naslednje predloge sklepov, in sicer prvi predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani izvoli dr. Ana Jereb.« Glasujemo. </font><br>
<font size="4">	Kdo je za? (12 članov.) Kdo je proti? (Nihče.) </font><br>
<font size="4">	Ugotavljam, da je sklep sprejet.</font><br>
<font size="4">	Prehajamo na drugi predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani izvoli dr. Andreja Fakin.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Prehajamo na tretji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Ljubljani izvoli mag. Tina Grum Trošt.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda.</font><br>
<font size="4">	</font><br>
<font size="4">	Prehajamo na </font><b><font size="4">4.A TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNEGA SODNIKA NA OKROŽNEM SODIŠČU V NOVEM MESTU</font></b><font size="4">, ki ga je Državnemu zboru predložil Sodni svet. </font><br>
<font size="4">	Del gradiva je objavljen pri EPA, obrazloženi predlog Sodnega sveta pa ste zaradi varstva podatkov prejeli v varovani predal v sistemu Udis. </font><br>
<font size="4">	Uvodna pojasnila. Sodni svet na podlagi 130. člena ustave, prvega odstavka 23. člena Zakona o sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrožnega sodnika na Okrožnem sodišču v Novem mestu izvoli Petra Žnidaršiča. </font><br>
<font size="4">	Izvolite, dr. Kerševan, besedo za uvodno obrazložitev.</font><br>
<br>
<font size="4">	</font><b><font size="4">DR. ERIK KERŠEVAN: </font></b><font size="4">Hvala lepa, gospod predsednik.</font><br>
<font size="4">	Samo to bi še enkrat poudaril, da je to ravno tisti primer, o katerem je gospa poslanka govorila in za katerega smo tudi mi, moram reči, na Sodnem svetu veseli, da lahko v sodne vrste vključimo tudi nekoga od zunaj, torej, ki je svoje poklicno življenje, poklicno pot opravil </font><br>
<br>
<b><font size="4">17. TRAK: (DAG) – 10.20</font></b><br>
<br>
<b><font size="4">	</font></b><font size="4">(nadaljevanje) v tem primeru kot odvetnik. Gre za uglednega odvetnika z daljšim stažem, ki se je odločil nadaljevati svojo poklicno pot na mestu okrožnega sodnika na Okrožnem sodišču v Novem mestu in je tudi, kot bi temu lahko rekli, zmagal na razpisu v konkurenci z drugimi, ki so že delali na sodiščih. Je pa prepričal seveda članice in člane Sodnega sveta, da smo ga s potrebno dvotretjinsko večino potrdili na naši seji in ga zato predlagamo Državnemu zboru v izvolitev. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za obrazložitev.</font><br>
<font size="4">	Odpiram razpravo poslank in poslancev. Želi kdo razpravljati? Izvoli, Dušan Šiško.</font><br>
<br>
<font size="4">	</font><b><font size="4">DUŠAN ŠIŠKO (PS SNS): </font></b><font size="4">Hvala, predsednik.</font><br>
<font size="4">	Saj se niti nisem mislil oglasiti, ampak ker Maša vedno opozarja, kako samo moške rinemo nekam naprej, bom pa takole rekel. Zdajle sem dobil podatek, res je star od 31. 3. 2019, ko je moj kolega Jani Ivanuša podal poslansko vprašanje v zvezi s kadrovsko sestavo slovenskih sodišč. In ne boste verjeli, pri Vrhovnem sodišču je žensk 41, moških 58, višje sodišče, okrožno, okrajno, upravno, vsepovsod ženske prevladujejo s 70 plus. Tako ni treba govoriti, da se samo moške favorizira, ko se napreduje. V tem letu in pol, od 31. 3. 2019 do danes, pa se sigurno to razmerje ni spremenilo v prid moških. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? Maša Kociper, izvoli.</font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Samo kratko odgovorim kolegu. Ja, vemo, sodni poklic je absolutno feminiziran, tako kot tudi učiteljski, pa še kateri. Opozarjam samo, da lažje napredujejo moški, kar kaže tudi delež na Vrhovnem sodišču, kjer je večji delež moških kot žensk, kar ne vzdrži logike ostalih sodišč, kjer je absolutno več žensk kot moških. S tem bom končala, samo na to hočem vsakič znova opozoriti, ker se tudi naša stranka bori za enak položaj žensk na vseh sodiščih, tudi na višjih nivojih, tudi za preboj tako imenovanega steklenega stropa, ki ga poznamo kot izraz, da ženske do nekega nivoja lahko napredujejo, dalje pa ne, in to ne velja samo za sodišča. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">	Želi še kdo razpravljati? Dr. Kerševan, izvolite. </font><br>
<br>
<font size="4">	</font><b><font size="4">DR. ERIK KERŠEVAN: </font></b><font size="4">Rad bi samo čisto na kratko poudaril, mislim, da dve točki. Prvič, ne poznam razlogov, zgodovinskih seveda, ker se ta struktura oblikuje čez daljše obdobje, zakaj je res odstotek moških na določenem sodišču lahko večji, kot bi sicer bil v povprečju. In se strinjam z vsemi, ki opozarjajo, da je treba na to gledati zelo previdno in zelo pozorno, da ne prihaja do kakršnekoli diskriminacije; to je prva točka. Druga točka, kar lahko zagotovim, da pri vseh članicah in članih in razpravah na Sodnem svetu v času, odkar sem jaz član, nikoli ni bil dan poudarek ali prednost komurkoli na podlagi kakšne osebne okoliščine ali da bi bil zaradi tega v slabšem položaju. Prav je, da se na to opozarja, prav je, da se v zvezi s tem, kot se reče, nadaljuje s posebno pozornostjo, da se ugotovi, ali res prihaja do kakšnih sistemskih pomanjkljivosti. Zanesljivo pa – to lahko tu pred gospemi poslankami in gospodi poslanci ponovno potrdim – na Sodnem svetu ni nobenih preferenc glede na spol kandidatov. Tudi moram reči, da bi si – pa je to moje osebno razmišljanje – želel, razen seveda glede navedene pozornosti, da ne pride do anomalij, da spola v nekem smislu ne bi več opazili kot nek kriterij pri komurkoli, ki se zavzema za kakršnokoli funkcijo, in s tem bi dosegli tisto enakopravnost, ki si jo vsi želimo, da to sploh ni več nek faktor, nek element, ki bi bil pomemben, tako kot kakšne druge osebne značilnosti niso.</font><br>
<font size="4">	Hvala pa za vsa opozorila, hvala tudi za poudarke. In v zvezi s tem samo to lahko poudarim, da bomo zelo, zelo skrbno skrbeli za to, da ne bi niti navzven izpadlo, da je katerikoli kandidatki oteženo napredovanje v primerjavi z moškimi kandidati. Hvala lepa. </font><br>
<br>
<b><font size="4">18. TRAK: (AB) – 10.25</font></b><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa. </font><br>
<font size="4">	Želi še kdo razpravljati? Če ne, zaključujem razpravo in na glasovanje dajem naslednji predlog sklepa.</font><br>
<font size="4">	Mandatno-volilna komisija predlaga Državnemu zboru, da sprejme sklep s katerim se s sodniško funkcijo na sodniško mesto okrožnega sodnika na Okrožnem sodišču v Novem mestu izvoli Peter Žnidaršič.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda. Dr. Kerševanu se zahvaljujem za uspešno sodelovanje. </font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG O SKLEPU O IZVOLITVI SODNIKOV, POROTNIKOV, DELOVNIH IN SOCIALNEGA SODIŠČA. </font></b><br>
<b><font size="4">	</font></b><font size="4">Delovna besedila predlogov sklepov so objavljena na spletni strani Državnega zbora, s sklicem. Razpis in predlog kandidacijskega postopka sta objavljena v sistemu Udis, preostalo gradivo za sejo pa ste članice in člani zaradi varstva podatkov prejeli v varovani predal v sistemu Udis. </font><br>
<font size="4">	Uvodna pojasnila; Zakon o delovnih in socialnih sodiščih v 2. odstavku 15. člena določa, da voli sodnike porotnike delovnih in socialnih sodišč Državni zbor. Predsednik Državnega zbora je 18. maja 2020 na podlagi 3. odstavka 15. člena Zakona o delovnih in socialnih sodiščih razpisal volitve sodnikov, porotnikov, delovnih in socialnega sodišča za 21. september 2020. Razpis je bil objavljen 20. maja 2020 v uradnem listu Republike Slovenije, številka 73/20. </font><br>
<font size="4">	Za sejo ste prejeli predlog poteka kandidacijskega postopka in delovna besedila predlogov sklepu, ki so oblikovani na podlagi pravočasno posredovanih predlogov in nekaterih kasnejših dopolnitev upravičenih predlagateljev. Opozoril bi na dejstvo, da so upravičeni predlagatelji predlagali 252 kandidatov manj kot je bilo razpisanih mest in sicer 152 kandidatov manj iz vrst delavcev, oziroma zavarovancev in 100 kandidatov manj iz vrst predstavnikov delodajalcev oziroma zavodov. Zaradi bojazni izražene s strani delavnih in socialnega sodišča, da glede na ukrepe, povezane s koronavirusno boleznijo 2019, novoizvoljeni sodniki porotniki ne bi mogli priseči do poteka mandata predhodnikov, je v predloge sklepov vključena tudi določba, po kateri ostanejo dosedanji sodniki porotniki na dolžnosti do prisege sodnikov porotnikov novega mandata. </font><br>
<font size="4">	Zelo smiselno se mi zdi opozoriti tudi na težave z izvajanjem zakonodaje, ki so se izkazale tekom tega in preteklih kandidacijskih postopkov. Težave se kažejo zlasti pri določitvi upravičenih predlagateljev na strani reprezentativnih sindikatov, združenj zavarovancev, organiziranih na območju Slovenije in združenj delodajalcev, organiziranih na območju Slovenije. Zakon določa, da se lista kandidatov delavcev in lista kandidatov zavarovancev oblikujeta na predlog reprezentativnih sindikatov na območju Republike Slovenije, v sorazmerju s številom njihovih članov, pri čemer pa ne obstaja ažuriran seznam reprezentativnih sindikatov. Na seznamu sindikatov z reprezentativnostjo se tako vodijo tudi sindikati, ki so bili že izbrisani iz evidenc Ajpesa. Število članov sindikata pa ni javno dostopno, kar je posledica zastarelega Zakona o reprezentativnosti sindikatov iz leta 1993. </font><br>
<font size="4">	Nejasno je tudi kdo so upravičeni predlagatelji na strani združenj zavarovancev, organiziranih na območju Slovenije, ter združenj delodajalcev, organiziranih na območju Slovenije, z izjemo združenj nastalih na podlagi Zakona o gospodarskih zbornicah. </font><br>
<font size="4">	Glede na prejšnje razpise očitno iz mandata v mandatu pada tudi zanimanje za prevzemanje te funkcije. Leta 2005 je bilo 80 kandidatov premalo, </font><br>
<br>
<b><font size="4">19. TRAK: (DAG) – 10.30</font></b><br>
<br>
<b><font size="4">	</font></b><font size="4">(nadaljevanje) leta 2010 je bilo 166 kandidatov premalo, zato so bile leta 2011 na pobudo sodišč izpeljane ponovne volitve. Leta 2015 je bilo 195 kandidatov premalo, letos pa že kar 252 kandidatov premalo. Razlogov za takšno stanje je več, na primer, negotovost glede mesta dela, matično sodišče ali zunanji oddelki, prenizka nagrada in povračila stroškov za sodelovanje pri sojenju, delo na sodiščih med delovnim časom. Glede na navedeno bi bilo na tem mestu smiselno razmisliti tudi o posodobitvi veljavne ureditve na tem področju oziroma prilagoditvi zakonodaje posebnostim te funkcije. </font><br>
<font size="4">	Če se strinjate, bi se Mandatno-volilna komisija z dopisom v zvezi s to problematiko obrnila na Vlado. Ali želi kdo razpravljati?  Če ne, zaključujem razpravo. </font><br>
<font size="4">	Na glasovanje dajem naslednje predloge sklepov, in sicer prvi predlog sklepa: »Mandatno-volilna komisija predlaga Državnemu zboru, da sprejme Sklep o izvolitvi sodnikov porotnikov Delovnega sodišča v Celju v predlaganem besedilu.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Drugi predlog sklepa: »Mandatno-volilna komisija predlaga Državnemu zboru, da sprejme Sklep o izvolitvi sodnikov porotnikov Delovnega sodišča v Kopru v predlaganem besedilu.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Tretji predlog sklepa: »Mandatno-volilna komisija predlaga Državnemu zboru, da sprejme Sklep o izvolitvi sodnikov porotnikov Delovnega in socialnega sodišča v Ljubljani za odločanje v delovnih sporih v predlaganem besedilu.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Četrti predlog sklepa: »Mandatno-volilna komisija predlaga Državnemu zboru, da sprejme Sklep o izvolitvi sodnikov porotnikov Delovnega in socialnega sodišča v Ljubljani za odločanje v socialnih sporih v predlaganem besedilu.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Peti predlog sklepa: »Mandatno-volilna komisija predlaga Državnemu zbor, da sprejme Sklep o izvolitvi sodnikov porotnikov Delovnega sodišča v Mariboru v predlaganem besedilu.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Zdaj pa glede na podane uvodne ugotovitve ob predstavitvi poteka kandidacijskega postopka predlagam še naslednji sklep: »Mandatno-volilna komisija predlaga Vladi, da preuči zakonodajo, ki ureja volitve sodnikov porotnikov Delovnega in socialnega sodišča, ter pripravi morebitne spremembe in dopolnitve v smeri odprave nejasnosti, zlasti v delu, ki opredeljuje upravičene predlagatelje za vlaganje predlogov kandidatov.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda. </font><br>
<br>
<b><font size="4">20. TRAK: (DAG) – 10.35</font></b><br>
<br>
<b><font size="4">	</font></b><font size="4">(nadaljevanje) Prehajamo na </font><b><font size="4">6. TOČKO DNEVNEGA REDA – PREDLOG SKLEPA O RAZREŠITVI ČLANICE SVETA FUNDACIJE ZA FINANCIRANJE INVALIDSKIH IN HUMANITARNIH ORGANIZACIJ V REPUBLIKI SLOVENIJI.</font></b><br>
<b><font size="4">	</font></b><font size="4">Fundacija za financiranje invalidskih in humanitarnih organizacij v Republiki Sloveniji je 4. 8. 2020 Državnemu zboru posredovala odstopno izjavo članice sveta fundacije Simone Stegne, ki jo je Državni zbor imenoval 21. aprila 2017 iz vrst humanitarnih organizacij, ter Državni zbor pozvala, da prične postopek imenovanja novega člana sveta fundacije, ki bo imenovan za preostanek mandatnega obdobja 2017-2022. Dne 11. 9. 2020 pa nas je fundacija obvestila, da je imenovana članica svojo odstopno izjavo preklicala. Glede na navedeno lahko ugotovimo, da ni več razlogov za pripravo sklepa o razrešitvi članice ter za začetek postopka imenovanja novega člana iz vrst humanitarnih organizacij. 	</font><br>
<font size="4">	Želi kdo razpravljati? Če ne, zaključujem razpravo.</font><br>
<br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">6.A TOČKO DNEVNEGA REDA – PREDLOG SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O ZAGOTAVLJANJU ZAŠČITNE OPREME TER UKREPIH INSTITUCIJ IN NOSILCEV JAVNIH FUNKCIJ ZA ZAJEZITEV ŠIRJENJA BOLEZNI COVID-19 OD 1. 2. 2020 DO ODREDITVE PREDMETNE PARLAMENTARNE PREISKAVE.</font></b><br>
<b><font size="4">	</font></b><font size="4">Kot gradivo za to točko dnevnega reda ste prejeli: delovno gradivo predloga sklepa, ki je objavljen na spletni strani, in poziv poslanskim skupinam ter predloge poslanskih skupin, ki ste jih prejeli v sistemu Udis. </font><br>
<font size="4">	Uvodna pojasnila. Državni zbor je na seji 14. 7. 2020 odredil parlamentarno preiskavo o zagotavljanju zaščitne opreme ter ukrepih institucij in nosilcev javnih funkcij za zajezitev širjenja bolezni covid-19 od 1. 2. 2020 do odreditve predmetne parlamentarne preiskave. </font><br>
<font size="4">	Poslovnik o parlamentarni preiskavi v 5. členu določa, da Državni zbor za vsako parlamentarno preiskavo imenuje posebno preiskovalno komisijo, ki jo praviloma imenuje na isti seji, na kateri sprejme sklep oziroma izda akt o odreditvi parlamentarne preiskave, najkasneje pa na prvi naslednji seji. </font><br>
<font size="4">	V skladu s prvim odstavkom 6. člena poslovnika sestavlja preiskovalno komisijo najmanj pet članov, vsak član ima svojega namestnika, ki je član iste poslanske skupine. Poslanska skupina pa se lahko odpove članstvu oziroma namestništvu v preiskovalni komisiji. Predsednik in podpredsednik preiskovalne komisije se v skladu z drugim odstavkom 6. člena poslovnika imenujeta izmed članov. Na podlagi tretjega odstavka 6. člena poslovnika se lahko v preiskovalno komisijo imenujejo samo poslanci. </font><br>
<font size="4">	Navedena parlamentarna preiskava je odrejena na zahtevo poslancev, zato je treba pri njeni sestavi upoštevati peti odstavek 6. člena poslovnika, v skladu s katerim imajo vse poslanske skupine v preiskovalni komisiji enako število članov oziroma njihovih namestnikov, predsednik preiskovalne komisije pa se imenuje izmed poslancev, ki so vložili zahtevo za uvedbo parlamentarne preiskave. </font><br>
<font size="4">	Po odreditvi parlamentarne preiskave so bile poslanske skupina pozvane, da sporočijo svoje predloge o zastopnosti v preiskovalni komisiji. Po prejetih predlogih poslanskih skupin bi preiskovalna komisija imela sedem članov in sedem namestnikov članov, in sicer so poslanske skupine SDS, LMŠ, SD, SMC, NSi – Krščanski demokrati, SAB in SNS predlagale vsaka po enega člana in namestnika člana. Poslanska skupina SDS je podala tudi predlog za predsednico preiskovalne komisije. Predlog za podpredsednika pa sta podali poslanski skupini LMŠ in SAB. Poslanska skupina LMŠ pa je 16. 9. 2020 svoj predlog za podpredsedniško mesto umaknila. </font><br>
<br>
<b><font size="4">21. TRAK: (DAG) – 10.40</font></b><br>
<br>
<b><font size="4">	</font></b><font size="4">(nadaljevanje) Poslanske skupine italijanske in madžarske narodne skupnosti, Levica in Desus so se članstvu oziroma namestništvu v preiskovalni komisiji odpovedale. </font><br>
<font size="4">	V skladu s predlogi poslanskih skupin je pripravljen predlog sklepa, ki ste ga prejeli kot delovno gradivo. Glede na to, da je Poslanska skupina LMŠ umaknila svoj predlog za podpredsedniško mesto, imamo torej za to mesto zgolj enega kandidata, predlaganega s strani Poslanske skupine SAB. Predlagam, da navedeno ustrezno upoštevamo v besedilu predloga sklepa, ki ga bomo posredovali v odločitev Državnemu zboru. </font><br>
<font size="4">	Ali želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme Sklep o sestavi in imenovanju predsednika, podpredsednika, članov in namestnikov članov Preiskovalne komisije o zagotavljanju zaščitne opreme ter ukrepih institucij in nosilcev javnih funkcij za zajezitev širjenja bolezni covid-19 od 1. 2. 2020 do odreditve predmetne parlamentarne preiskave v predlaganem besedilu.« Glasujemo.</font><br>
<font size="4">	Kdo je za? (13 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">7. TOČKO DNEVNEGA REDA – DOLOČITEV KANDIDACIJSKEGA POSTOPKA ZA IMENOVANJE PREDSEDNIKA IN ČLANOV DRŽAVNE VOLILNE KOMISIJE TER NJIHOVIH NAMESTNIKOV. </font></b><br>
<b><font size="4">	</font></b><font size="4">Delovno gradivo z opisom postopka imenovanja članov Državne volilne komisije ter njihovih namestnikov ste članice in člani prejeli v sistemu Udis. </font><br>
<font size="4">	Uvodna pojasnila. V skladu z 32. členom Zakona o volitvah v Državni zbor Državno volilno komisijo imenuje Državni zbor. Sestavljajo jo predsednik in pet članov ter njihovi namestniki. Za predsednika Državne volilne komisije in njegovega namestnika se imenujeta sodnika Vrhovnega sodišča, dva člana in dva namestnika članov Državne volilne komisije se imenujeta izmed pravnih strokovnjakov, trije člani in namestniki članov Državne volilne komisije se imenujejo po predlogih poslanskih skupin, pri čemer se upošteva sorazmerna zastopanost političnih strank. Državna volilna komisija se v skladu z drugim odstavkom 22. člena zakona imenuje za štiri leta. </font><br>
<font size="4">	Državni zbor je 17. 11. 2016 sprejel Sklep o imenovanju predsednika in članov Državne volilne komisije ter njihovih namestnikov, pri čemer je mandat članov Državne volilne komisije začel teči 15. 12. 2016. Ker aktualnim članom Državne volilne komisije 15. 12. 2020 poteče mandat, mora Državni zbor imenovati nove člane. V delovnem gradivu je v skladu s preteklo prakso predlagano, da Mandatno-volilna komisija v Uradnem listu objavi javni poziv za vlaganje kandidatur za predsednika in namestnika predsednika Državne volilne komisije izmed sodnikov Vrhovnega sodišča in za dva člana in dva namestnika članov Državne volilne komisije izmed pravnih strokovnjakov ter da pozove poslanske skupine, da posredujejo predloge kandidatov za tri člane in tri namestnike članov Državne volilne komisije. Rok za posredovanje predlogov oziroma za prijave kandidatov je do vključno srede, 21. 10. 2020. </font><br>
<font size="4">	Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: </font><br>
<font size="4">	»1. Mandatno-volilna komisija začne kandidacijski postopek za imenovanje predsednika in pet članov Državne volilne </font><br>
<font size="4">komisije ter njihovih namestnikov.</font><br>
<font size="4">	2. Mandatno-volilna komisija objavi javni poziv za vlaganje kandidatur za predsednika in namestnika predsednika Državne volilne komisije izmed sodnikov Vrhovnega sodišča in za dva člana in dva namestnika članov Državne volilne komisije </font><br>
<br>
<b><font size="4">22. TRAK: (DAG) – 10.45</font></b><br>
<br>
<b><font size="4">	</font></b><font size="4">(nadaljevanje) izmed pravnih strokovnjakov. Javni poziv se objavi v Uradnem listu Republike Slovenije in na spletnih straneh Državnega zbora, informacija o pozivu pa na programu TV Slovenija 3. Rok za prijave kandidatov je do vključno srede, 21. 10. 2020.</font><br>
<font size="4">	3. Mandatno-volilna komisija pozove poslanske skupine, da ji do vključno srede, 21. 10. 2020, posredujejo predloge kandidatov za tri člane in tri namestnike članov Državne volilne komisije, ki se v skladu s četrtim odstavkom 32. člena Zakona imenujejo po predlogih poslanskih skupin, pri čemer se upošteva sorazmerna zastopanost političnih strank. </font><br>
<font size="4">	4. Mandatno-volilna komisija po izteku roka za posredovanje predlogov oziroma prijav določi kandidate za predsednika in člane Državne volilne komisije ter njihovih namestnikov in pripravi besedilo Predloga sklepa o imenovanju Državne volilne komisije, ki ga posreduje v odločitev Državnemu zboru.« </font><br>
<font size="4">	Glasujemo.</font><br>
<font size="4">	Kdo je za? (16 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	S tem zaključujem to točko dnevnega reda. </font><br>
<font size="4">	</font><br>
<font size="4">	Prehajamo na </font><b><font size="4">8. TOČKO DNEVNEGA REDA – ADMINISTRATIVNE ZADEVE.</font></b><br>
<b><font size="4">	</font></b><font size="4">V okviru te točke dnevnega reda bomo obravnavali vlogi poslancev Dušana Šiška in Janija Ivanuše z dne 3. 9. 2020 za najem službenega stanovanja in njuni dopolnitvi z dne 15. 9. 2020. Vlogi ste zaradi varstva podatkov prejeli v varovani predal v sistemu Udis. </font><br>
<font size="4">	Poslanca sta vlogi za najem službenega stanovanja vložila na podlagi prvega odstavka 9. člena in v skladu z 12. členom Stanovanjskega pravilnika. Želeni stanovanji, navedeni v vlogah, pa sta nezasedeni, zato predlagam, da vlogam ugodimo. </font><br>
<font size="4">	Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednja predloga sklepov, in sicer prvi predlog sklepa: »Na podlagi prvega odstavka 8. člena v zvezi z drugim odstavkom 10. člena Stanovanjskega pravilnika dodeljuje Mandatno-volilna komisija poslancu Dušanu Šišku službeno stanovanje, navedeno v vlogi.« Glasujemo.</font><br>
<font size="4">	Kdo je za? (15 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Glasujemo še o drugem predlogu sklepa, in sicer: »Na podlagi prvega odstavka 8. člena v zvezi z drugim odstavkom 10. člena Stanovanjskega pravilnika dodeljuje Mandatno-volilna komisija poslancu Janiju Ivanuši službeno stanovanje, navedeno v vlogi.« Glasujemo.</font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda in 23. sejo Mandatno-volilne komisije. Želim vam uspešno delo še naprej.</font><br>
<font size="4">Hvala lepa.</font><br>
<br>
<b><font size="4">Seja se je končala 17. septembra 2020 ob 10.49.</font></b>