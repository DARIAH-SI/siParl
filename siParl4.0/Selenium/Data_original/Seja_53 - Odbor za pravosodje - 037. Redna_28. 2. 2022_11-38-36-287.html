<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE</font></b><br>
<b><font size="4">37. redna</font></b><br>
<br>
<b><font size="4">(28. februar 2022)</font></b></p></div><br>
<b><font size="4">Sejo je vodil Blaž Pavlin, predsednik odbora.</font></b><br>
<b><font size="4">Seja se je začela ob 10.02.</font></b><br>
<br>
<b><font size="4">PREDSEDNIK BLAŽ PAVLIN: </font></b><font size="4">Vse članice in člane odbora, vabljene ter ostale prisotne lepo pozdravljam!</font><br>
<font size="4">Pričenjam 37. sejo Odbora za pravosodje. Ob začetku vas naprošam, da tekom celotne seje spoštujete medsebojno razdaljo in uporabljate zaščitne maske. Obveščam vas, da so zadržani in se seje ne morejo udeležiti naslednje članice in člani odbora: mag. Meira Hot, dr. Matej Tašner Vatovec ter Rudi Medved. Kot nadomestna članica oziroma v kvoti Poslanske skupine Konkretno od danes sodeluje Mojc Žnidarič. Poleg dnevnega reda določenega s sklicem današnje seje sem vas v petek, 25. 2. 2022 obvestil o razširitvi dnevnega reda s 3. in 4. točko dnevnega reda, ki je določen na podlagi 154. d člena Poslovnika Državnega zbora. Ker k dnevnemu redu ni bilo drugih predlogov za razširitev oziroma umik katere od predlaganih točk je določen dnevni red seje kot je bil predlagan s sklicem in navedeno razširitvijo.</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI PLATFORME ZA SODELOVANJE ZA PODPORO DELOVANJU SKUPNIH PREISKOVALNIH SKUPIN IN O SPREMEMBI UREDBE EU 2018/1726.</font></b><font size="4"> Predlog stališča na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije je Državnemu zboru v obravnavo dne 17. 2. 2022 posredovala Vlada in je objavljen na spletnih straneh Državnega zbora. K tek točki dnevnega reda je vabljeno Ministrstvo za pravosodje. Pričenjam z obravnavo predloga stališča, ki ga bomo obravnavali na podlagi 154.h člena Poslovnika Državnega zbora. Po opravljeni razpravi o predlogu stališ ter po razpravi in o glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije kot pristojnemu odboru. Besedo dajem državnemu sekretarju na Ministrstvu za pravosodje Josipu Lukendi za dopolnitev obrazložitve predloga stališča. Izvolite.</font><br>
<br>
<b><font size="4">JOSIP LUKENDA:</font></b><font size="4"> Hvala za besedo, spoštovani predsedujoči. Skupne preiskovalne skupine so ene najmočnejših orožij v boju proti zahtevnejšim oblikam čezmejnega kriminala znotraj Evropske unije </font><br>
<br>
<b><font size="4">2. TRAK: (SB) – 10.05</font></b><br>
<br>
<font size="4">	(nadaljevanje) in širše, organom odkrivanja in pregona kaznivih dejanj omogočajo skupno izvajanje preiskav v eni ali več državah, ki v konkretnem primeru sodeluje v skupini. Bistvena dodana vrednost skupnih preiskovalnih skupin je, da se lahko zakonito zbrani dokazi uporabijo v vseh sodelujočih državah in zanje ni treba posebej zaprošati preko mednarodne pravne pomoči. Varna komunikacija med člani ter varna izmenjava elektronskih podatkov pa sta bili identificirani kot pomembni težavi pri vsakodnevnem delovanju skupin. Zato je Evropska komisija v okviru širšega paketa digitalizacije pravosodja predvidela vzpostavitev posebne platforme za sodelovanje, ki naslavlja navedeno problematiko. Platforma za sodelovanje bo sodelujočim v skupni preiskovalni skupini omogočila izmenjavo velikih datotek, njen sestavni del bo tudi mobilna aplikacija za komunikacijo med člani preko različnih orodij, kot so kratka sporočila, klepetalnica, avdio in videokonference ter funkcija podobna elektronski pošti. Dodatne funkcionalnosti platforme bodo namenjene podpori v operativni in postoperativni fazi delovanja skupine, kar bo olajšalo vsakdanje delovanje ter končno evalvacijo zastavljenih ciljev. </font><br>
<font size="4">	Uporabniški vmesnik bo na voljo v vseh uradnih jezikih EU. Platforma bo delovala preko interneta in omogočala različne načine dostopa do računalnikov in mobilnih naprav. </font><br>
<font size="4">	Z namenom zagotavljanja varnosti bo vzpostavljen sistem identifikacije in avtentitacije(?) uporabnikov, vsi podatki pa bodo šifrirani. Pravice uporabnikom bodo dodeljevali administratorji iz posameznih držav članic EU. 7Uporaba platforme ne bo zavezujoča, kar bo sodelujočim dopuščalo dovolj fleksibilnosti v primerih, ko bodo presodili, da so za sodelovanje primernejša druga orodja. Same stroške za vzpostavitev in delovanje platforme bo nosil proračun Evropske unije, države članice pa bodo morale le svojim organom zagotoviti potrebno tehnično opremo, ki jim bo omogočala dostop do platforme kot so računalniki in prenosni telefoni. </font><br>
<font size="4">	Predlagana uredba bo olajšala komunikacijo, izmenjavo podatkov in delovanje članov skupne preiskovalne skupine, ob enem pa predstavlja pomemben del paketa namenjenega digitalizaciji pravosodja znotraj Evropske unije in je skladna s širšim prizadevanjem za digitalizacijo družbe. Ta predlog Republika Slovenija podpira. Hvala.</font><br>
<br>
<b><font size="4">	PREDSEDNIK BLAŽ PAVLIN: </font></b><font size="4">Hvala lepa. </font><br>
<font size="4">Prehajamo na razpravo poslank in poslancev. Želi kdo besedo? Ugotavljam, da ne. S tem zaključujem razpravo in prehajamo na odločanje. Ugotavljam, da smo sklepčni, prisotnih je 7 članic in članov odbora. Ker k predlogu stališča ni predlaganih amandmajev odboru predlagam, da sprejme naslednje mnenje. Odbor za pravosodje podira predlog stališča Republike Slovenije do predloga uredbe Evropskega parlamenta in Sveta o vzpostavitvi platforme za sodelovanje za podporo delovanju skupin, preiskovalnih skupin in o spremembi uredbe in predlaga pristojnemu Odboru za zadeve Evropske unije, da ga sprejme. Želi kdo obrazložiti svoj glas? Ugotavljam, da ne. </font><br>
<font size="4">Prehajamo na glasovanje. Glasujemo.</font><br>
<font size="4">Kdo je za? (7 članov.) Kdo je proti? (Nihče.)</font><br>
<font size="4">Mnenje odbora je sprejeto.</font><br>
<font size="4">Predlagam, da odbor pisno poroča. Kdo temu nasprotuje? Ugotavljam, da ne. S tem zaključujemo 1. točko dnevnega reda.</font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI SKLEPA SVETA V ZVEZI Z NJEGOVO USKLADITVIJO S PRAVILI UNIJE O VARSTVU OSEBNIH PODATKOV. </font></b><font size="4">Predlog stališča na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije Državnemu zboru je v obravnavo 17. 2. 2022 posredovala Vlada in je objavljen na spletnih straneh Državnega zbora. Na sejo k tej točki je vabljeno Ministrstvo za pravosodje. Pričenjam z obravnavo predloga stališča, ki jo bomo obravnavali na podlagi 154.h člena Poslovnika Državnega zbora.</font><br>
<br>
<b><font size="4">3. TRAK: (SB) – 10.10</font></b><br>
<br>
<font size="4">	(nadaljevanje) Po opravljeni razpravi je v predlogu stališča ter po razpravi in glasovanju o morebitnih amandmajih bo odbor oblikoval mnenje in ga posredoval Odboru za zadeve Evropske unije kot pristojnemu odboru. Za dopolnilno obrazložitev predloga stališča dajem besedo državnemu sekretarju na Ministrstvu za pravosodje. Izvolite. </font><br>
<br>
<b><font size="4">	JOSIP LUKENDA:</font></b><font size="4"> Hvala za besedo. Učinkovita čezmejna izmenjava informacij je ključna za učinkovito preprečevanje, preiskovanje in pregon terorističnih kaznivih dejanj. V boju proti terorizmu je bistvenega pomena, da imajo specializirane nacionalne službe držav članic pravosodni organ v državi članici in ustrezni organi Evropske unije na voljo čim bolj izčrpne in najnovejše informacije, ki jih za opravljanje svojih nalog nujno potrebujejo. Cilj predloga je usklajevanje sklepa s pravili EU o varstvu podatkov, natančneje z direktivo o kazenskem pregonu, ki se uporablja za domačo in čezmejno obdelavo osebnih podatkov, ki jih pristojni organi obdelujejo za namene prepričevanja, preiskovanja, odkrivanja ali pregona kaznivih dejanj in izvrševanja kazenskih sankcij vključno z varovanjem pred grožnjami, javne varnosti in njihovim preprečevanjem. Bistvo zadevnega predloga je omejitev namenom obdelave osebnih podatkov v okviru področja uporabe sklepa na preprečevanje,  preiskovanje, odkrivanje in pregon turističnih kaznivih dejanj, ter jasnejša določitev kategorij osebnih podatkov, ki se v te namene lahko obdelujejo. Poleg usklajevanja s pravili o varstvu podatkov predlog zasleduje tudi posodobitev sklepa v skladu z razvojem prava EU po njegovem sprejetju in s tem namenom predvideva izbris sklica na konvencijo o Europolu in sklicevanje na uredbo 2016/794 po Europolu, kjer je to ustrezno. Predlagana direktiva bo vzpostavila jasnejša pravila glede obdelave osebnih podatkov v okviru področja uporabe sklepa, ga uskladila z direktivo o kazenskem pregonu ter povišala stopnjo pravne varnosti ter varstva osebnih podatkov v EU. Republika Slovenija podpira predlog in pri tem meni, da je zasledovanje ustreznega ravnovesja med zagotavljanjem visoke stopnje varstva osebnih podatkov ter ohranjanjem učinkovitosti izmenjave informacij in sodelovanja na področju prepričevanja, preiskovanja, odkrivanja in pregona terorističnih kaznivih dejanj ključnega pomena. Hvala za pozornost. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala.</font><br>
<font size="4">	Prehajamo na razpravo poslank in poslancev. Želi  morda kdo besedo? Ugotavljam, da ne. S tem zaključujem razpravo. Prav tako kot prej smo sklepčni in lahko odločamo. Ker k predlogu stališča ni predlaganih amandmajev odboru predlagam, da sprejme naslednje mnenje. Odbor za pravosodje podpira predlog stališča Republike Slovenije do predloga direktive Evropskega parlamenta in Sveta o spremembi sklepa sveta 2005/671/PNZ v zvezi z njegovo uskladitvijo s pravili unije o varstvu osebnih podatkov in predlaga pristojnemu Odboru za zadeve Evropske unije, da ga sprejme. Želi morda kdo razpravljati o predlogu mnenja? Ugotavljam, da ne. Tako, da prehajamo na glasovanje. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<font size="4">	Odbor bo v skladu s 154.h členom Poslovnika Državnega zbora kot matično delovno telo pripravilo mnenje in ga posredoval Odboru za zadeve Evropske unije, ki bo kot pristojno delovno telo na svoji seji sprejelo odločitev v zvezi s predlogom stališča. Prav tako predlagam, da Odboru za zadeve Evropske unije pisno poroča. Kdo temu nasprotuje? Ugotavljam, da ne. S tem zaključujem 2. dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA SKLEPA SVETA O POOBLASTITVI DRŽAV ČLANIC, DA V INTERESU EVROPSKE UNIJE PODPIŠEJO DRUGI DODATNI PREDLOG KONVENCIJE O KIBERNETSKI KRIMINALITETI, KI OBRAVNAVA OKREPLJENO SODELOVANJE IN RAZKRITJE ELEKTRONSKIH DOKAZOV </font></b><font size="4">in na</font><b><font size="4"> 4. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA SKLEPA SVETA O POOBLASTITVI DRŽAV ČLANIC DA V INTERESU EVROPSKE UNIJE RATIFICIRAJO DRUGI DODATNI PROTOKOL H KONVENCIJI </font></b><br>
<br>
<b><font size="4">4. TRAK: (SB) – 10.15</font></b><br>
<br>
<font size="4">	(nadaljevanje) </font><b><font size="4">O KIBERNETSKI KRIMINALITETI, KI OBRAVNAVA OKREPLJENO SODELOVANJE RAZKRITJA ELEKTRONSKIH DOKAZOV.</font></b><font size="4"> Glede na to, da sta oba predloga med seboj povezana, predlagam, da opravimo skupno uvodno obrazložitev in razpravo, glasujemo pa o vsakem mnenju posebej. Vidim, da ni nekega nasprotovanja, zato predlagam, da v obeh točkah predstavi mnenje državni sekretar na Ministrstvu za pravosodje. Izvolite.</font><br>
<br>
<b><font size="4">	JOSIP LUKENDA:</font></b><font size="4"> Hvala za besedo. Predloga sklepov Sveta EU o pooblastitvi držav članic EU, da v interesu Evropske unije podpišejo in ratificirajo drugi dodatni protokol h konvenciji Sveta Evrope o kibernetski kriminaliteti se nanašata na različni fazi istega postopka pristopa članic EU k drugemu dodatnemu protokoli in sta zato med seboj neločljivo povezana. Smiselno enako velja tudi za danes obravnavani stališči. Konvencija o kibernetski kriminaliteti je že 20 let najpomembnejši instrument kazenskega prava in mednarodnega sodelovanja v boju proti kibernetskemu kriminalu. Republika Slovenija kot pogodbenica konvencije ta boj ves čas aktivno podpira. Besedilo drugega dodatnega protokola k navedeni konvenciji, ki ga je odbor ministrov Sveta Evrope sprejel novembra lani, prinaša pomembno nadgradnjo obstoječega sistema. Mogoče bo hitrejše pridobivanje elektronskih podatkov za namene kazenskih preiskav, ob enem pa zagotovil potrebne postopkovne varovalke ter okrepil pravila varstva osebnih podatkov. Protokol bo pristojnim organom in posameznim pogodbenicam omogočil, da za namene kazenskih preiskav neposredno od ponudnikov storitev v drugi pogodbenici pridobijo informacije o naročnikih. To bo pomembno skrajšalo čas pridobivanja teh podatkov. Besedilo protokola predvideva tudi poenostavitve pri izvrševanju nalogov iz druge pogodbenice za podatke v prometu takojšnje razkritje računalniških podatkov v nujnih primerih ter možnost zasliševanja prič in izvedencev preko videokonference. Novi mehanizmi, ki jih prinaša drugi dodatni protokol pri pridobivanju elektronskih dokazov v čezmejnih zadevah so pomemben korak v smeri učinkovitosti preiskovanja in pregona tovrstnih kaznivih dejanj. Odločitev o pristopu k protokolu bo sprejeta na ravni Evropske unije, čemu sta namenjena oba predloga sklepov Sveta. Prvi sklep je namenjen pooblastitvi držav članic EU, da v interesu Unije podpišejo drugi dodatni protokol, drugi pa, da ga ratificirajo. Ob enem je potrebno zagotoviti enoten pravni okvir znotraj Evropske unije na tem področju, kar zasleduje poenoteni pridržki in izjave kot izhaja iz prilog k obema predlogoma, ki naj jih podajajo članice EU. Smiselno je, da Republika Slovenija podpre oba predloga sklepov, ki sta osnova za pristop držav članic EU k drugemu dodatnemu protokolu, s čimer bo sodelovanje pri pridobivanju dokazov v kazenskih preiskavah s čezmejnimi elementi še okrepljeno. Pravice prizadetih oseb pa ustrezno zaščitene. Pri tem pa je pomembno tudi da vzpostavljeni sistem ne bo posegel v temeljena načela ustavno-pravnega reda Republike Slovenije na področju varovanja zasebnosti komunikacij k čemeru bomo med pogajanji o vsebini obeh sklepov namenili posebno skrb. Hvala.</font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala lepa. </font><br>
<font size="4">	Sedaj prehajamo na razpravo o obeh predlogih stališč. Morda želi kdo besedo? Ugotavljam, da ne. S tem zaključujem razpravo. Prehajamo na odločanje in ugotavljam, da smo sklepčni. Najprej bomo glasovali o predlogu stališč v okviru 3. točke dnevnega reda. Ker k predlogu stališča ni bilo predlaganih amandmajev odboru predlagam, da sprejem naslednje mnenje. Odbor za pravosodje podpira predlog stališča Republike Slovenije do predloga sklepa svetov o pooblastitvi držav članic do interesa Evropske unije podpiše drugi dodatni protokol konvencije o kibernetski varnosti, ki obravnava okrepljeno sodelovanje in razkritje elektronskih dokazov in predlaga pristojnemu Odboru za zadeve Evropske unije, da ga sprejme. Želi kdo razpravljati o predlogu mnenja? Ugotavljam, da ne. Glasujemo.</font><br>
<br>
<b><font size="4">5. TRAK: (SB) – 10.20</font></b><br>
<br>
<font size="4">(nadaljevanje) Kdo je za? (7 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto. </font><br>
<font size="4">Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve Evropske unije, ki bo kot pristojno delovno telo na svoji seji sprejel odločitev v zvezi s predlogom stališča. Predlagam, da tudi tokrat odboru pisno poročamo. Vidim, da ni nasprotovanj. S tem zaključujem 3. točko dnevnega reda.</font><br>
<br>
<font size="4">Prehajamo še na glasovanje o predlogu stališča v okviru </font><b><font size="4">4. TOČKE DNEVNEGA REDA.</font></b><font size="4"> Ker k predlogu stališča ni predlaganih amandmajev odboru predlagam, da sprejme naslednje mnenje. Odbor za pravosodje podpira predlog stališča Republike Slovenije do predloga slepa Sveta o pooblastitvi držav članic do interesa Evropske unije ratificirajo drugi dodatni protokol h konvenciji o kibernetski kriminaliteti, ki obravnava okrepljeno sodelovanje in razkritje elektronskih dokazov in predlaga pristojnemu odboru za zadeve Evropske unije, da ga sprejme. Želi kdo razpravljati o predlaganem mnenju? Ugotavljam, da ne, zato zaključujem razpravo. Prehajam na odločanje in ugotavljam, da smo sklepčni. Glasujemo.</font><br>
<font size="4">Kdo je za? (7 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto. </font><br>
<font size="4">Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve Evropske unije, ki bo kot pristojno delovno telo na svoji seji sprejel odločitev v zvezi s predlogom stališča. Predlagam, da tudi tokrat odboru pisno poročamo. Ker ni nasprotovanj s tem zaključujem 4. točko dnevnega reda ter 37. sejo Odbora za pravosodje. Vsem hvala za vašo udeležbo.</font><br>
<br>
<b><font size="4">Seja se je končala 28. februarja 2022 ob 10.22.</font></b>