<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA<br>
DRŽAVNI ZBOR<br>
ODBOR ZA ZUNANJO POLITIKO</font></b>
</p><p><b><font size="4">54. redna seja<br>
<br>
(12. FEBRUAR 2020)</font></b></p></div><br>
<b><font size="4" color="#7F604F"><br>
</font></b><b><font size="4">Sejo je vodil Matjaž Nemec, predsednik odbora.</font></b>
<p><b><font size="4">Seja se je začela ob 14.02</font></b>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Spoštovane kolegice, dragi kolegi. Pričenjam s 54. sejo Odbora za zunanjo politiko. Obveščam vas, da so zadržani oziroma da na seji sodelujejo kot nadomestni članice in člani naslednje poslanke oziroma poslanci. Imam, najprej bom prebral opravičila, imam opravičilo s strani gospoda Janeza Janše, gospoda Zmaga Jelinčiča Plemenitega in gospoda Ferenca Horvata. Imam pa še eno pooblastilo zaenkrat, in sicer gospa Tadeja Šuštar nadomešča mag. Mateja Tonina in še eno sem ravnokar dobil. Gospod Gregor Perič nadomešča mag. Branislava Raića.</font>
</p><p><font size="4">Prehajamo na določitev dnevnega reda seje Odbora. S sklicem seje ste prejeli dnevni red seje Odbora. Ker v poslovniškem roku nisem prejel predlogov za njegovo spremembo je določen takšen dnevni red seje, kot ste ga prejeli s sklicem.</font>
</p><p>
</p><p><font size="4">Torej spoštovane in spoštovani, prehajamo na </font><b><font size="4">1. TOČKO DNEVNEGA REDA, TO JE PREDLOG DEKLARACIJE O PODPORI VARSTVU POLITIČNIH IN DRŽAVLJANSKIH SVOBOŠČIN V KRALJEVINI ŠPANIJI</font></b><font size="4">. S sklicem ste prejeli tudi gradivo, in sicer predlog akta, ki je objavljen na spletnih straneh Državnega zbora, mnenje Zakonodajno-pravne službe z dne 29. 1. 2020, ki je objavljeno na spletnih straneh Državnega zbora, mnenja Vlade z dne 6. 2., ki je prav tako objavljen na spletnih straneh Državnega zbora. Rok za vlaganje amandmajev k predlogu sklepa je pretekel 6. februarja, zato vas obveščam, da so bili v poslovniškem roku vloženi amandmaji poslanske skupine Levice, in sicer v uvodnem besedilu in k 2. točki besedila Deklaracije.</font>
</p><p><font size="4">Na sejo je vabljen Urad predsednika Republike in Kabinet predsednika Vlade, dne 10. 2. smo prejeli opravičilo ter tudi Ministrstvo za zunanje zadeve ter jih seveda vse prisotne lepe pozdravljam, z državnim sekretarjem na čelu gospodom Matejem Marnom.</font>
</p><p><font size="4">Spoštovani, za začetek dajem besedo predlagatelju Predloga deklaracije, ki poda dopolnilno obrazložitev. Gospod luka Mesec, izvolite, imate besedo.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Hvala za besedo in lep pozdrav. Zdaj kot je že predsednik Odbora povedal, bo ta točka namenjena sprejemu deklaracije o podpori varstvu političnih in državljanskih svoboščin v Kraljevini Španiji. Mislim, da ste z zadevo okvirno vsi seznanjeni. Nekako je ostalo v kolektivnem spominu posebej še zlasti v Sloveniji dogajanje s 1. oktobra 2017, ko je v imenu takratne katalonske vlade Karles puč de mon razklical referendum o katalonski neodvisnosti, na katerega so se španske oblasti odzvale popolnoma nesorazmerno z nasiljem, represivno. Po svetovnih medijih so krožili posnetki, kako so dobesedno</font>
</p><p>
</p><p><b><font size="4">2. TRAK (ŠS) – 14.05</font></b>
</p><p>
</p><p><font size="4">(nadaljevanje) ljudi nosili z volišči, jih pred volišči pretepali in podobno, da bi jih odvrnili od glasovanja oziroma od podpore k temu referendumu.</font>
</p><p><font size="4">Zdaj tukaj seveda sta v mednarodnem pravu dve kontradiktorni načeli. Po eni strani katalonskemu ljudstvu pripada pravica do samoodločbe, in sicer po 1. členu konvencije o ekonomskih, socialnih in kulturnih pravicah, na drugi strani pa se španska vlada sklicuje na načelo ozemeljske integritete, ki je sicer enakovredno, ampak je treba podčrtati, da se na to načelo sklicuje nelegitimno, saj je načelo ozemeljske integritete v resolucijah OZN vključeno z resolucijama generalne skupščine 26, 25 in 3314 namenjeno zunanji uporabi. Torej preprečevanju, posegih tujih posegov v teritorialno celovitost držav ne pa, da bi preprečili odcepitve regij, kot je bilo to v primeru Katalonije.</font>
</p><p><font size="4">Zdaj, kakorkoli odcepitev je bila preprečena, sledila pa je politična represija. Sledil je pregon popolnoma legitimnih političnih stališč, sledil je pregon konkretnih ljudi, ki so bodisi prek zakonodajne, izvršne oblasti ali pa tudi kot civilno družbeni ponudniki bili vpleteni v to dogajanje. Skupaj so v jeseni lanskega leta dosodili kar 100 let zapornih kazni za pobudnike referenduma. Recimo bivša predsednica parlamenta je bila obsojena na 11 let in pol, dva predstavnika civilne družbe hordi, upam, da bom prav izgovoril njegov priimek Kviar na 9 let, enako Hordi …… na 9 let, na 13 letno zaporno kazen so obsodili tudi Oriola……………., ki je nekdanji podpredsednik katalonske vlade in tukaj se je kot ste lahko spremljali tudi v slovenskih medijih naprej zapletlo. Namreč gospod Orioli je bil izvoljen v evropski parlament, špansko sodišče mu je odtegnilo pravico zasesti mesto v evropskem parlamentu, ker je bil v Španiji obsojen, David Sasoli, predsednik evropskega parlamenta je temu najprej pritrdil, ampak je sodišče Evropske unije odločilo, da je tak  ukrep nelegalen, proti evropskemu redu in da gospod lahko zasede funkcijo evroposlanca.</font>
</p><p><font size="4">Kakorkoli, čeprav je bila ta svetla točka, so vsi ostali politični zaporniki po večini še vedno v zaporu, represija se nadaljuje, vsaj s stani španske sodne veje oblasti, čeprav se na drugi strani z novo vlado pod vodstvom tamkajšnjih social demokratov in podpori ………… politično stvari umirjajo, predsednik španske vlade Pedro Sanšez je namreč dobil svoj mandat tudi zaradi podpore katalonske republikanske levice in je pripravljen odpreti katalog s predstavniki Katalonije, da se prične reševati katalonska kriza.</font>
</p><p><font size="4">Kakorkoli, glede na to, da imamo še vedno problem z hudimi kršitvami človekovimi pravicami in svoboščin v Španiji še vedno so ljudje obsojeni na dolgotrajne zaporne kazni ali pa so v azilu, kot je konec koncev tudi konec koncev tudi sam predsednik vlade, bivši predsednik vlade Puč de Mon, je na mestu, da Slovenija, Republika Slovenija glede tega zavzame jasno stališče.</font>
</p><p><font size="4">In sicer mi predlagamo, da se sklicujoč na konvencijo o ekonomskih, socialnih in kulturnih pravicah po katerih je zanikanje pravice do samoodločbe, zanikanje legalnosti referenduma ali uporaba sile s ciljem onemogočanja referenduma neposredna rešitev člena 1, da izhajajoč iz ustave Kraljevine Španije, tako kot vse ustave demokratičnih držav določa, da so mednarodne pogodbe, kot je omenjena konvencija tudi del španskega pravnega reda in da se upoštevajoč zavezanost Republike Slovenije k splošnemu poslovanju načel vladavine prava in človekovih pravic sprejme</font>
</p><p>
</p><p><b><font size="4">3. TRAK (ŠS) – 14.10</font></b>
</p><p>
</p><p><font size="4">(nadaljevanje) na naslednjo deklaracijo, s katero Državni zbor Republike Slovenije sprejema tale stališča:</font>
</p><ul><br>
<font size="4">1.	Državni zbor se zavzema za varstvo političnih pravi in svoboščin v Kraljevini Španiji, ki izhajajo iz splošne deklaracije človekovih pravic in svoboščin;</font>
<p><font size="4">2.	Državni zbor najostreje obsoja nasilje, ki ga španske oblasti izvajajo nad prebivalci Katalonije v imenu ozemeljske celovitosti države in konstatira, da se Kraljevina Španija pri represiji nad Katalonci neopravičeno sklicuje nad to načelo;</font>
</p><p><font size="4">3.	Državni zbor najostreje obsoja zapiranje in sodno preganjanje izvoljenih političnih predstavnikov Katalonije ter prebivalcev zaradi izraženih političnih stališč;</font>
</p><p><font size="4">4.	Državni zbor podpira prebivalce Katalonije v boju proti nedemokratičnim ukrepom španskih oblasti.</font></p></ul>
<br>
<font size="4">Preden predam besedo, da odpremo razpravo, želim jasno podčrtati, da ta deklaracija ne naslavlja tiste točke, ki je bila tudi v slovenski zunanji politiki do sedaj najbolj problematizirana oziroma najbolj sporna ne naslavljamo podpore katalonski neodvisnosti pač pa se na tej točki omejujemo na to, da se jasno zavzame za varovanje demokratičnih načel, da se postavimo v bran človekovim pravicam in mednarodno veljavnim konvencijam in da obsodimo zapiranje in sodno preganjanje ljudi zaradi izraženih političnih stališč v Španiji. To je namen te deklaracije.</font>
<p><font size="4">Kot je izrazil tudi Odbor za podporo katalonskim političnim zapornikom v Španiji, ki smo ga prejeli v Državni zbor 4. 2., pod katerega so podpisani Milan Kučan, dr. Spomenka Hribar, dr. Rudi Rizman in Ivo Vajgl je treba jasno zavzeti stališče, da napad na demokratične svoboščine v eni članici Evropske unije ni njena notranja zadeva, ampak je problem vseh nas in za ohranitev in razvoj demokracije v Evropi si bomo morali prizadevati vsi, zato v Levici predlagamo, da se jasno pošlje tak signal iz Slovenije s podporo teh štirim stališčem, ki sem jih prej prebral.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Po dopolnilni obrazložitvi dobi besedo predstavnica Zakonodajno-pravne službe, gospa Mira Palhartinger, izvolite, imate besedo.</font>
</p><p>
</p><p><b><font size="4">MIRA PALHARTINGER: </font></b><font size="4">Dober dan, hvala za besedo. V svojem pisnem mnenju smo uvodoma opozorili na naravo Deklaracije, ki je po našem Poslovniku akt, ki ne ustvarja pravnih učinkov, ampak ustvarja kot izraz političnih stališč Državnega zbora pomembne politične učinke. V obravnavanem primeru so ti učinki zunanje-politične narave. Glede na takšno obravnavanega akta smo zato v svojem pisnem mnenju opozorili na temelje mednarodnih in političnih in pravnih odnosov, med katere sodi načelo suverene enakosti držav.</font>
</p><p><font size="4">Med temelje mednarodne skupnosti sodita tudi načelo spoštovati ozemeljsko celovitost in pravica narodov do samoodločbe. Glede na takšna izhodišča mednarodno pravo seveda državam v okviru meddržavnih odnosov narekuje zadržanost pri izražanju stališč o notranje-političnih zadeva drugih suverenih držav, kar mora biti spoštovano tudi v primeru sprejemanja političnih aktov kakršen je predlagani. Opredeljevanje  do razmer v drugi suvereni državi je tako načeloma dopustno le, če in kolikor take razmere presegajo njen notranje-politični okvir.</font>
</p><p><font size="4">Sicer pa smo podali tudi pripombe k predlaganemu besedilu, glede katerih bi ugotovila, da so bile s predlaganimi amandmaji v celoti odpravljene. Hvala.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Dovolite mi, da za zapisnik preberem še eno pooblastilo. Namreč gospod Luka Meseca nadomešča dr. Mateja T. Vatovca.</font>
</p><p><font size="4">Dajem pa besedo državnemu sekretarju na Ministrstvu za zunanje zadeve gospodu Mateju Marnu, da nam poda še stališče Ministrstva za zunanje zadeve. Izvolite.</font>
</p><p>
</p><p><b><font size="4">MATEJ MARN:</font></b><font size="4"> Hvala lepa, spoštovani predsednik, spoštovane poslanke in poslanci. Predlog Deklaracije je bil vložen v obdobju tik pred potrditvijo nove španske koalicijske vlade, ki se je zgodila 7. januarja letos, ki je bila potrjena s podporo največje Katalonske stranke</font>
</p><p>
</p><p><b><font size="4">4. TRAK (ŠS) – 14.15</font></b>
</p><p>
</p><p><font size="4">(nadaljevanje) ERC, ki je v bistvu s svojim konstruktivnim delovanjem omogočila potrditev vlade s katero so se tudi oblikovali politični pogoji, da bi se katalonsko vprašanje lahko rešilo v dialogu med Madridom in Katalonijo oziroma Barcelono.</font>
</p><p><font size="4">ERC je katalonska republikanska levica, ki je s tem, ko se je vzdržala pri glasovanju za izvolitev Sandčesa na mesto predsednika  španske vlade omogočila izvolitev levo usmerjene vlade. V zameno za njeno tiho podporo pri izvolitvi vlade je bil med predsednikom vlade Sandčezom in stranko ERC sprejet dogovor o oblikovanju omizja za rešitev katalonskega vprašanja v okviru pravno sprejemljivih demokratičnih norm. Dogovor tudi vključuje obvezo, da bo rešitev povržena referendumskemu odločanju v Kataloniji. Z oblikovanjem tega političnega omizja med Madridom in Barcelono se je v Španiji začel nov politični proces iskanja politične rešitve za Katalonijo z dialogom.</font>
</p><p><font size="4">Predsednik vlade Sandčes in predsednik katalonske vlade Tora sta se prvič sestala v tem novem okviru 6. februarja, prejšnji teden. Sam proces ni lahek in ga že spremljajo številni napadi s strani politično pozicija aktualne Sandčesovi vladi. Poleg tega je vse, kar se dogaja v zvezi z omenjenim dogovorom in oblikovanjem omenjenega omizja tudi zadeva tudi kompleksnost odnosov znotraj katalonskih političnih sil, ki se zavzemajo za neodvisnost  Katalonije. Zlasti med dvema vodilnima katalonskima strankama, že omenjeno ERC in stranko Hunsper…………, ki jo vodita Poštemon in Tora.</font>
</p><p><font size="4">Menimo, da bi bila lahko obravnava oziroma sprejem predložene deklaracije napačno razumljena v Španiji in bi lahko po nepotrebnem negativno vplivala na proces iskanja rešitve, politične rešitve za Katalonijo, ki temelji na dialogu. Vlada je 6. 2. letos sprejela mnenje glede predloga deklaracije o podpori varstva političnih in državljanskih svoboščin v Španiji in glavni poudarki glede vsebinske opredelitve po predlaganih štirih točkah deklaracije so, da vlada spoštuje načelo nevmešavanja v notranje zadeve drugih držav.</font>
</p><p><font size="4">Španija je demokratična država članica Evropske unije, ki spoštuje načelo pravne države, človekove pravice in ostale demokratična načela, kot so delitev oblasti, politični pluralizem in možnost ustavnih reform.</font>
</p><p><font size="4">Slovenija je z zaskrbljenostjo spremljala poročanje o nasilju ob referendumu 1. oktobra 2017 in njegovi obletnici lanskega oktobra. Reševanje težav z nasiljem in uporabo sile je nesprejemljivo in vredno obsojanja. Slovenija zagovarja varstvo temeljih človekovih pravic, spoštovanja pravnega reda in ustavnosti, enakosti pred zakonom, ob enem je pa tudi izvajanje nacionalne varnosti v izključni pristojnosti vsake države članice EU, kar velja tudi za zagotavljanje javnega reda in miru.</font>
</p><p><font size="4">Španska ustava temelji na nerazdružljivi enotnosti španskega naroda, na skupni nedeljivi domovini vseh špancev in priznava ter jamči pravico do avtonomnosti narodnosti regij, ki jo tvorijo in solidarnost med vsemi njimi.</font>
</p><p><font size="4">Glede odločitve nacionalnih sodišč in pravosodja Slovenija ne komentira, jih ne komentira, kot si tudi sama ne želi, da bi se druge države članice politično opredeljevale do odločitev naših sodišč ali kako drugače vmešavale v notranje zadeve naše države. Zato Slovenija dosledno zagovarja načelo pravne države, spoštovanje nacionalnega evropskega in mednarodnega prava in v skladu s katerim se uporabljajo miroljubne pravne poti, odločitve sodišč pa se spoštujejo in implementira. Slovenija tudi podpira iskanje rešitev na miroljuben način na osnovi demokratičnega dialoga in prizadevanja za pot sobivanja v povezani Evropski uniji. Zato je vlada dosledno sledila tem usmeritvam, ki so bila sprejeta tudi na sejah Odbora za zunanjo politiko oktobra 2017 in jih zasledovala v pogovorih s Španijo.</font>
</p><p><font size="4">Svobodno mnenje in izražanje je temeljna pravica vseh državljanov a mnenje enega ni pomembnejše od mnenja drugega, zato so v demokracijah spremembe možne le po pravni poti. Upoštevajoč močno razdvojenost in neenotnost katalonske družbe tako glede odcepitvenih teženj kot tudi ukrepov državnih oblasti, ki jih narekuje ustavni red, katerega vsaj polovica katalonske večine, velika večina preostale španske družbe podpira.</font>
</p><p><font size="4">Posledično vlada podaja negativno mnenje na Predlog deklaracije, saj kot sem že uvodoma rekel, bi bil njen sprejem lahko s strani</font>
</p><p>
</p><p><b><font size="4">5. TRAK (ŠS) – 14.20</font></b>
</p><p>
</p><p><font size="4">(nadaljevanje) Španije napačno razumljen kot poseg v njeno notranjo politiko in suverenost in v politično občutljivem trenutku oziroma v obdobju bi lahko negativno vplival na proces iskanja rešitve za Katalonijo in stabilnost nove vlade v Španiji, predvsem pa bi škodoval bilateralnim odnosom med Slovenijo in Španijo. Ohladitev odnosov bi lahko bila dolgotrajna posledica ne glede na strankarske sestave vlad v Ljubljani in Madridu. Obenem bi sprejem tovrstne deklaracije bil tudi prvi in edini sprejem v parlamentu katerekoli države članice EU in Nata in posledično bi lahko tudi Slovenijo postavil v osamljen položaj v Evropski uniji, ki se sooča z znanimi izzivi oblikovanja novih odnosov z Veliko Britanijo po Brexitu o pogajanjih večletnem finančnem okviru in drugih. Hvala.</font>
</p><p>
</p><p><b><font size="4">PREDSEDNIK MATJAŽ NEMEC: </font></b><font size="4">Spoštovani, hvala za vsa mnenja. Kolegic, kolegi, prehajamo na razpravo. Vabim vas k razpravi, pred tem pa še prošnja predstavnika predlagatelja za besedo. Izvolite gospod Luka Mesec.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Ja, hvala za besedo in lep pozdrav. Še enkrat, najprej bi odgovoril na kratko na glavni zadržek Zakonodajno-pravne službe, ki pravi, da se lahko take deklaracije o razmerah v tuji državi sprejemajo samo, če razmere tam presegajo njen notranje-politični okvir. Mislim, da sem v uvodnem nagovoru to dosti jasno podčrtal.</font>
</p><p><font size="4">Ko govorimo o španski represiji v Kataloniji govorimo o eklatantnem kršenju številnih mednarodnih konvencij na čelu s splošno deklaracijo o človekovih pravicah, na čelu z konvencijo o ekonomskih, socialnih in kulturnih pravicah, ki narodu omogoča pravico do samoodločbe in konec koncev tudi v nasprotju s špansko ustavo, ki razglaša te mednarodne konvencije kot del njenega notranjega reda. Torej govorimo o kršenju, eklatantnem kršenju mednarodnih deklaracij in zato pozivamo, da se kot tuja država odzovemo.</font>
</p><p><font size="4">Kar se tiče argumentov Ministrstva za zunanje zadeve v bistvu že od 1. oziroma 2. oktobra 2017 spremljamo enake odzive. Ko so pretepali ljudi, ki so poskušali glasovati na referendumu in jim kršili osnovne človekove pravice ste govorili, da je to notranja zadeva Republike Španije in zunanji minister je temu pridal, da je Španija demokratična republika, zato se vanjo ne smemo vmešavati. Ko so zapirali politične zapornike ste zopet ponavljali, da je to notranja zdeva Republike Španije, ki je demokratična in se Slovenija vanjo ne sme vmešavati. Ko je prišlo končno do poskusa procesa pomiritve pod novo vlado, pravite da je trenutek politično občutljiv in da zato ne smemo obsojati dogajanje v Kataloniji in zopet ponavljate, da gre za notranjo zadevo Španije.</font>
</p><p><font size="4">Odgovarjam vam, da ne gre za notranjo zadevo Španije, ker kršitve človekovih pravic niso zgolj  njihova stvar, ampak so stvar vseh nas in enako stališče je pred kratkim zavzelo sodišče Evropske unije, ko je razveljavilo odločitev španskega sodstva, da gospod, ki sem ga prej omenjal, bivši podpredsednik katalonske vlade ne sme zasesti mesta v evropskem parlamentu. Zato pozivam poslanke in poslance, da  na to strašenje, da nas bo sprejem take deklaracije zbil sod politično represijo in kršenje osnovnih demokratičnih načel v neki drugi državi, zdaj pa kar v Evropi politično osamilo, da ne pristajate na take poceni zavajanja in da to podpremo.</font>
</p><p><font size="4">Konec koncev sem sam prepričan v obratno. Ravno, če smo tiho ob takem dogajanju, sami sebe potiskamo v obskuren položaj, kjer se nihče ne bo zanimal za nas.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Kolegice in kolegi, kot že rečeno, odpiram razpravo, Želi kdo besedo? Ugotavljam, da ja. Kot prvi se je k besedi javil</font>
</p><p>
</p><p><b><font size="4">6. TRAK (ŠS) – 14.25</font></b>
</p><p>
</p><p><font size="4">(nadaljevanje) gospod Jožef Horvat. Izvolite, imate besedo.</font>
</p><p>
</p><p><b><font size="4">JOŽEF HORVAT (PS NSi):</font></b><font size="4"> Gospod predsednik, hvala lepa. Lep pozdrav vsem, državnemu sekretarju, tudi predlagatelju in vam kolegice in kolegi. Pozorno sem prebral ta Predlog deklaracije o podpori varstvu političnih in državljanskih svoboščin v Kraljevini Španiji.</font>
</p><p><font size="4">V obrazložitvi, pisni in danes tudi ustni me je zmotilo naslednje, pa bom prebral iz obrazložitve pisne. Na voliščih so španski policisti in civilna gara pretepali volivce, vdirali na volilna mesta ter čakali pred volišči, oboroženi do zob pika in konec navedka. Iz obrazložitve. Zdaj nepoučeni bralec, ki to bere jasno da razume, da se je to dogajalo na vse voliščih in lahko to razumem in ocenim, kot zavajanje. To je zavajanje. To je podobno, kot pri ukinitvi dopolnilnega zdravstvenega zavarovanja, da nam bo ostalo 50 milijonov eurov v zdravstveni blagajni, kar je tudi zavajanje ali pa če hočete še hujše, zastrupljanje slovenske javnosti.</font>
</p><p><font size="4">Hvala bogu se uresničuje nekoč izražena želja tega odbora in tudi ljudi na posvetu slovenske diplomacije, ko so še ti bili organizirani, da naj bi veleposlanice, veleposlaniki kolikor se le da obveščali ta odbor, Odbor za zunanjo politiko o dogajanjih v državi, kjer službujejo in vesel sem, da veleposlanica v Madridu, veleposlanica Republike Slovenije gospa Renata Cvelbar Bek se tega dogovora drži in to je za nas poslance izjemnega pomena. Nekaj iz vsebine depeše, ki smo jo poslanci dobili 6. 2. pardon 10. 2. je povedal že državni sekretar in ne bom tega ponavljal, bom pa tudi previden, ker je depeša ima oznako interno, da ne bom navajal vseh dejstev.</font>
</p><p><font size="4">Kar je za nas, za Novo Slovenijo ključno je to, da se je vzpostavil dialog. To je za nas ključno, ker če se je oblasti ne pogovarjajo, če se ljudje ne pogovarjajo, potem seveda tudi rešitve ni in je ne bo. Tu je zdaj dejansko nek žarek upanja, da se bo vendarle gotovo ne zelo hitro ampak vsaj srednjeročno upam, da ta konflikt, ki ga že dolgo časa opazujemo tudi rešil.</font>
</p><p><font size="4">Zdaj, kot rečeno, je predsednik Vlade Sandčes se je sestal z, da ne bom vsega prebral, se je sestal s predstavnikom, pardon s predsednikom avtonomne pokrajine Katalonije Torom v Barceloni in srečanje je bilo del pogovora predsednika vlade Sandčesa, ki je dejansko že tudi obljubil, da bo nekako vzpostavil ta dialog. Predsednik vlade Sandčes je predlagal nov začetek političnega dialoga znotraj zakona. Zakon je pogoj dialog je pot in preteklo desetletje opisal kot obdobje v katerem so vsi veliko izgubili. Izrazil je spoštovanje do pripravljenosti na pogovor Tore in pogovor ocenil za spoštljivega. Izrazil je iskren namen vlade za dialog in dogovor. Pa kaj bi jaz imel zdaj bralne vaje. Predlagam, da si kolegice in kolegi, članice in člani tega Odbora to depešo, ki ima datum kot rečeno 10. 2. tudi preberete.</font>
</p><p><font size="4">Med drugim se je predsednik vlade Sandčes sestal tudi z županjo Barcelone, s katero sta podpisala sporazum o tesnejšem sodelovanju. Dokument priznava Barcelono kot pomembno kulturno in znanstveno prestolnico in navaja, da španska vlada podpira juneskov predlog, da bi Barcelona gostila projekt globalna univerzitetna mreža za inovacije</font>
</p><p>
</p><p><b><font size="4">7. TRAK (ŠS) – 14.30</font></b>
</p><p>
</p><p><font size="4">(nadaljevanje) mednarodne konference o visokem šolstvu. Ta začetek pogovarjanja kot rečeno mi v Novi Sloveniji ocenjujemo kot pot, kot korak v pravo smer v smer, ki bo kot rečeno prinesla neko dokončno rešitev.</font>
</p><p><font size="4">Na nek način sem zadovoljen, da predlagatelj tukaj zdaj spet ne odpira nekih vzporednic osamosvajanja Katalonije z osamosvojitvijo Slovenije. Tukaj sporednic preprosto ni. Tisti, ki poznate ustavno listino o samostojni Sloveniji, če pa ne pozna, si pa pač mora prebrati. Mi smo proces osamosvajanja naredili kot re grdo reče by the book oziroma po črki zakona oziroma ustave. Pa ne bom zdaj šel po tej smeri ker dejansko deklaracija kar na nek način korektno tega poglavja ne odpira. Odpira pa tudi po našem razumevanju, odpira pa problem in to je vmešavanje v notranje zadeve Španije. In gospe in gospodje mi se že pogovarjamo o nekih programskih, vsebinskih prioritetah slovenskega predsedovanja Svetu  Evropske unije.</font>
</p><p><font size="4">Če se ne motim, bo ena od prioritet tudi vladavina prava. Je tako, ne in potem moramo spoštovati to, kar je napisala Zakonodajno-pravna služba, ker se dejansko  tudi sam podpišem pod vsak stavek in posebej dobro je opisana zadeva, ki jo bom prebral Mednarodno pravo državam v okviru meddržavnih odnosov narekuje zadržanost pri izražanju stališč o notranje-političnih zadevah drugih suverenih držav.</font>
</p><p><font size="4">Zdaj, kdo je in kaj je zdaj to mednarodno pravo zelo dobro opisuje ZPS, Zakonodajno-pravna služba. Gre za deklaracijo o načelih mednarodnega prava o prijateljskih odnosih in sodelovanju med državama v skladu z ustanovno listino Združenih narodov sprejeto davnega 24. oktobra 1970, kot priloga resolucije generalne skupščine OZN št. 2625/rimska 25, poimenovana kot deklaracija sedmih načel. Zdaj lahko se prepirate z mano, da to ni prava stvar, ampak glejte, to so neki dokumenti, ki smo jih tudi mi oziroma bi jih morali ponotranjiti. In zaključujem z nekim razočaranjem, res razočaranjem, da tovrstnimi dosjeji, dokumenti ja in tudi tovrstnimi sejami Slovenija v Španiji izgublja ugled in to že kar nekaj časa. Za to trditvijo stojim in upam, da bomo enkrat začeli ta ugled tudi popravljati.</font>
</p><p><font size="4">Zaključujem pa s tem, da bo Nova Slovenija k tej resoluciji prispevala dva glasova, in sicer dva glasova proti. Hvala lepa.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Besedo ima gospa, besedo ima Luka Mesec, predstavnik predlagatelja. Izvolite.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Ja, hvala za besedo. Zdaj moram se odzvati na par stvari. Prvo, gospod Horvat pravi, da je razlika med slovenskim primerom in katalonskim ta, da smo mi izvedli odcepitev by the book, po takrat veljavni ustavi SFRJ, kjer je treba povedati, da očitno še jaz približno toliko zlonamerno berem gospoda Horvata kot on mene ali pa nas, potem takem gospod Horvat pripisuje zasluge za osamosvojitev Edvardu Kardelju, ki je bil eden od glavnih avtorjev ustave iz leta 1974, ki je šele jugoslovanskim narodom omogočila odcepitev.</font>
</p><p><font size="4">Drugo, to, da govorite, da bi Španci morali iti po istih poteh je navadno sprenevedanje. Pač Španci v Španiji niso  večina in Španci nimajo oziroma Katalonci v Španiji niso večina</font>
</p><p>
</p><p><b><font size="4">8. TRAK (ŠS) – 14.35</font></b>
</p><p>
</p><p><font size="4">(nadaljevanje) in Katalonci nimajo popolnoma nobenih možnosti spreminjanja španske ustave. Popolnoma nobenih. Če bi hoteli delati po ustavi mi prosim pač pokažite pot, kako naj oni spremenijo špansko ustavo na način, da bo ta omogočala odcepitev, če je pa večinsko prebivalstvo tam proti. Saj zato imamo to mednarodno konvencijo, da zaščiti narode, ki se hočejo odcepiti pred politično represijo, zato je mednarodna skupnost to sprejela, da se zaščiti ljudstva, manjšinska ljudstva v primerih, kot je katalonski, kjer seveda je v večini ni pogodu, da bi se oni odcepili.</font>
</p><p><font size="4">Tretjič, ko govorite, kako izgubljamo ugled v Španiji, upam, da se vprašate kdaj tudi, kako ga izgubljamo v Kataloniji. V Kataloniji, ki se je ozirala k nam zadnji dve leti, računala na Slovenijo, da bomo vsaj neko simbolno gesto pripoznanja ali pa moralne podpore jim dali so naleteli zgolj na stališča, kakršne ste zdaj vi izrazili ali pa na vsegliharska stališča kakršne ves čas že izraža Ministrstvo za zunanje zadeve, češ to ni naša stvar. Lahko vi tam pretepate ljudi po cestah, ampak to je stvar vaše notranje ureditve, lahko zapirate ljudi zaradi političnih razlogov, imate demokratične pristojnosti za to. Mislim, da s tem izgubljamo ugled  ne samo pri Kataloncih ampak pri vseh demokratih v Evropi.</font>
</p><p><font size="4">In zadnjič, če slučajno prej niste bili prisotni ali pa niste poslušali, še enkrat poudarjam, deklaracija, ki jo predlagamo ne govori o tem, da mi podpiramo katalonsko neodvisno, pač pa govori zgolj o tem, da se obsodi politično represijo in zapiranje ljudi iz političnih razlogov v Kataloniji, kar mislim, da se  nikjer v Evropi iz bilo katerega razloga ne bi smelo dogajati.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Besedo ima gospa Monika Gregorčič, pripravi naj se gospod Gregor Perič. Izvolite.</font>
</p><p>
</p><p><b><font size="4">MONIKA GREGORČIČ (PS SMC):</font></b><font size="4"> Hvala za besedo. Zdaj današnja tema, ki je pred nami je nesporno občutljiva in nesporno je tudi, da je pravica naroda torej konkretno katalonskega naroda do samoodločbe legitimna, vendar pa jaz poudarjam, da mora biti tudi speljana tudi legalno. To pomeni, v skladu z notranjim pravnim redom skupne države v okviru katere Katalonija še vedno deluje, funkcionira katere del je. Torej govorimo o Španiji, Kraljevini Španiji, ustavni monarhiji, državi, ki ima kakorkoli že hočemo daljšo demokratično tradicijo celo kot Republika Slovenija.</font>
</p><p><font size="4">Je država, ki spoštuje politični pluralizem in demokratične načine delitve oblasti, tudi človekove pravice, je polnopravna članica Evropske unije  in v pogledu glede katalonskega vprašanja je s tega vidika za Slovenijo zelo pomembno, da se uravnoteženo odziva do problematike suverene države, kajti tudi enako bi si želeli tudi mi. Dejstvo je, da je da španska ustava vključuje, vsebuje določbo ozemeljski celovitosti. Pa naj spomnim nenazadnje tudi slovenska ustava vključuje, ima takšno določbo. Bit moramo zelo pazljivi, da ne zaidemo v svojih komentarjih v neko nevmešavanje v notranje zadeve, suverene, neodvisne pač države Španije, kar pomeni vključno s tem, da se vzdržimo morebitnih komentarjev, odločitvah njihovih pravosodnih organov. To so pač njihove notranje zadeve, razumem pa in tudi sama sem čustvena, ko se v določenih ozirih ali pa v določenih segmentih vseeno lahko potegne neke paralele</font>
</p><p>
</p><p><b><font size="4">9. TRAK (ŠS) – 14.40</font></b>
</p><p>
</p><p><font size="4">(nadaljevanje) z osamosvojitvenimi težnjami Slovenije v odnosu do Jugoslavije. Ampak bilo je že danes povedano, situacija nikakor ni bila enaka celo zelo podobna ni bila in bilo je tudi povedano, Slovenija je svojo osamosvojitveno pot speljala na ustavno praven, ustavno skladen način.</font>
</p><p><font size="4">Pozorno sem poskušala stališče Ministrstva za zunanje zadeve, državnega sekretarja, ki je posebej poudaril, da se je pričel nek nov politični moment, ki je nastal z novo vlado. To pomeni, da je se pričel politični dialog za mirno rešitev sporov. Ta politični dialog konec koncev ne vemo, lahko da bo vodil do nekih ustavnih reform, tako da jaz sem prepričana, da je temu političnemu dialogu potrebno dati svoj čas, da se razvije, dozori in v tem kontekstu dajem tudi predlog, da bi se današnja obravnava te vsebine preložila na eno od naslednjih sej. Hvala lepa.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Naslednji je gospod Gregor Perič, izvolite.</font>
</p><p>
</p><p><b><font size="4">GREGOR PERIČ (PS SMC): </font></b><font size="4">Hvala, lep pozdrav. Jaz se bom malo dotaknil trenutne politične situacije v Španiji oziroma v Kataloniji. Kot vemo, so bile volitve v parlament. Španija je dobila novo vlado in dobila je tudi novega predsednika vlade, ki je socialist oziroma social demokrat, kakor komu v danem trenutku tudi na nek način ustreza. Skratka Španija ima bolj levo vlado in ta leva vlade in tega predsednika vlade v Španiji ne bi bilo, če ne bi bil deležen  tudi podpore s strani katalonske republikanske levice. Torej katalonska republikanska levica ga sicer ni podprla, ampak že s tem, ko se je vzdržala glasovanja je temu predsedniku omogočila tudi izvolitev, kar moramo razumeti, kot neko zelo pomembno politično sporočilo. Skratka gre za neko grajenje medsebojnega zaupanja.</font>
</p><p><font size="4">Del tega dogovora, ker lahko govorimo tudi o nekem dogovoru je tudi to, da so se že v kratkem času po sami postavitvi vlade usedli, se začeli medsebojno pogovarjati in iskati neke rešitve. Zato se mi zdi izredno neprimerno, da kdorkoli, naj bo to Slovenija ali katerakoli druga država v takem trenutku, kadar so Španci in Katalonci uspeli poiskati neko politično ravnotežje, ko sedijo za isto mizo, ko se pogovarjajo, da prihaja do kakršnih koli intervencij iz izven, torej s strani drugih držav, ker verjamem, da španska opozicija oziroma vsi tisti, ki nasprotujejo temu procesu samo čakajo trenutek in nek izgovor, neko izhodišče, neko oporno točko na katero se lahko obesijo in ta proces, ki ne bo lahek, ne bo enostaven in tudi ne bo hiter komromitirajo, tako da moj poziv gre v tej smeri, da smo racionalni, da v tem smislu pustimo, da to politično vprašanje oziroma to zagato v kateri so se znašli poskusijo razrešiti akterji, ki so najbolj poklicani za to, da to izpeljejo.</font>
</p><p><font size="4">Menim tudi, da ni najboljša pot oziroma ena slabših poti, da nek parlament izven oziroma nek tuji parlament intervenira v notranje zadeve določene države, ker tako kot smo danes že slišali je najbolj prava pot, da tudi, če nekdo znotraj neke države meni, da so mu bile kršene tako  vsebinske, procesne ali pa kakšne druge pravice, potem svojo pravico išče po neki normalni poti, naj bo to sodišče Evropske unije ali pa Evropsko sodišče za človekove pravice.</font>
</p><p><font size="4">Zagotovo se dogajanje v preteklosti, ki se je stopnjevalo tudi v napetosti in nasilje predstavlja neko zelo veliko breme pri tem procesu, kar je še dodaten razlog , da Špance oziroma</font>
</p><p>
</p><p><b><font size="4">10. TRAK (ŠS) – 14.45</font></b>
</p><p>
</p><p><font size="4">(nadaljevanje) da rečem tako Barcelona na eni strani pa Madrid na drugi strani pustimo pri miru, ker so že sami nastavili neko politično strukturo, nek dialog in da sami peljejo ta proces v smer, kakor bodo sami najbolje videli in vedeli, da je za njihove ljudi najbolj ustrezno.</font>
</p><p><font size="4">To se mi zdi še toliko bolj pomembno poudariti, ker je bilo tudi v Španiji verjamem zelo težko vzpostaviti neko ravnotežje, postaviti neko vlado in zdaj ima tudi Madrid neko tako vlado, ki je senzibilna za to vprašanje, ki ima tudi podporo v Barceloni, tako da če mi tukaj notri skačemo v ta njihova razmerja, bomo v tem trenutku si upam trditi naredili več škode kot koristi. Škodo za Barcelono oziroma za Katalonijo, za Španijo, navsezadnje tudi Slovenija ne vem kakšno korist bo od tega imela. Ker verjamem, tega, ta poteza ne temelji na neki želji oziroma nameri po publiciteti tako lastni ne kot pa Republike Slovenije. Kot rečeno gre za zelo delikaten in občutljiv, politično občutljiv trenutek v dialogu med obema stranema. Dajmo jim mir, dopustimo jim možnost, da poiščejo sami neko rešitev ker navsezadnje če do te rešitve ne bo prišlo bomo o tem itak izvedeli in mislim pa, da so dovolj modri in dovolj odgovorni in tudi se zavedajo tistega, kar se je zgodilo nedavno nazaj, da ne bo noben znotraj političnega prostora več dopustil, da do tega pride.</font>
</p><p><font size="4">In če zaključim še z enim sporočilom, saj jaz ga tako razumem, morda ga razume kdo drug tudi kako drugače. Vemo, da so gospodje Kučan, gospa Spomenka Hribar in gospod Vajgl bili zelo dejavni na tem področju, tudi mednarodno in si prizadevali za iskanje nekih rešitev. Poslali so nam tudi neko pismo, neko sporočilo in v tem pozivu, jaz ga tako razumem, ni niti z eno samo besedo omenjen predlog te deklaracije, kar samo po sebi tudi nam  mora nekaj povedati.</font>
</p><p><font size="4">Sicer pa menim, da smo vsi dovolj zreli, da razumemo, da sploh pa v tem trenutku je vsakršna intervencija oziroma vsako sugeriranje ali pa sploh pritisk kadar so se stvari začele razvijati v pravo smer zelo tvegano početje. Hvala lepa.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Imamo eno repliko. Predstavnik predlagatelja gospod Luka Mesec, imate besedo. Izvolite.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Hvala za besedo. Zdaj, gospod Kučan, gospa Hribar, gospod Rizman in gospod Vajgl so jasno zapisali, da pričakujejo, da bo pravosodje v Španiji ustavilo pregon katalonskih voditeljev doma in v tujini ter razglasilo amnestijo za vse, ki so bili obsojeni zaradi uveljavljanja demokratične pravice volivcev do izrekanja na referendumu leta 2017. To je tudi vsebina naše deklaracije. Zdaj, ko govorite, ko si postavljate vprašanje si pa postavljate napačno.</font>
</p><p><font size="4">Namreč vprašanje ni kakšen interes Slovenija tukaj ima oziroma kakšno korist bo Slovenija od tega tukaj imela, vprašanje je kaj je prav. Ali je prav, da se zapira ljudi zaradi političnih prepričanj, da se izvaja represijo na demokratičnih postopkih, kot je referendum ali ni. To je vprašanje, na katerega je treba odgovoriti in ne to kakšno korist bomo zdaj mi kot Slovenija od tega imeli. Ne bomo imeli mi koristi. Gre za to, da želimo poslati jasno sporočilo represija, zapiranje ljudi zaradi političnih stališč in odrekanje možnosti do demokratičnega odločanja nesprejemljivo.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Kolegice in kolegi zaradi bom rekel vpletenosti moje politične stranke ali pa vsaj prizadevanja k reševanju odnosov tudi zaradi povezav moje stranke tako za Katalonijo kot za Kraljevino Španijo se čudim dolžen, da se tudi sam oglasim na to tematiko.</font>
</p><p><font size="4">Moja stranka že desetletja dejansko krepi, vsaj deluje v smeri krepitve dialoga v skladu z načelom obojestrankosti. Seveda z jasnim zavedanjem, kakšna je naša zgodovina in kakšna je</font>
</p><p>
</p><p><b><font size="4">11. TRAK (ŠS) – 14.50</font></b>
</p><p>
</p><p><font size="4">(nadaljevanje) zgodovina Kataloncev s posebno empatijo ne samo do Kataloncev, tudi do Špancev, mi dovolite, da izpostavim nekaj razmišljanj, ki jih delim z dr. Milanom Brglezom, evropskim poslancem, ki je med najaktivnejšimi slovenskimi predstavniki na področju reševanja odnosov med Katalonijo, Španijo ter seveda Brusljem v evropskem parlamentu ter seveda s prizadevanji, ki sem jih tudi v zadnjih letih bil deležen. Opravil sem nič koliko pogovorov tako z veleposlanikom Kraljevine Španije, kot tudi z visokimi predstavniki Katalonije tako z zunanjim ministrom kot s takratnim in zdajšnjim še enkrat še premierom Torom. Vse v smeri reševanja nastale situacije s krepitvijo dialogov. Dialog je vselej bil v ospredju.</font>
</p><p><font size="4">Seveda spomini iz leta 2017, 18, tudi 19 so še kako sveži. Nekaj mesecev nazaj smo bili priča posnetkom katerim smo misili, da jih v Evropi, vsaj v svobodni Evropi ne bomo več deležni s skupnim ciljem, da se obe strani morata sesti za skupno mizo in začeti dialog. V taki smeri razumem tudi poziv in pismo eminentnih posameznikov dr. Spomenke Hribar, gospoda Milana Kučana gospoda dr. Rudi Rizmana in gospoda Iva Vajgla in zato ker sta že dva kolega pred menoj interpretirala to pismo, si bom vzel nekaj minut časa pa ga bom prebral zato, da ne bi prišlo do napačnih interpretacij le-tega.</font>
</p><p><font size="4">Predsednik evropskega parlamenta je dolžan zaščititi avtoriteto in integriteto evropskega parlamenta. Tako je naslov tega dokumenta. Načelna pripravljenost predsednika španske vlade Petra Sandžesa, da po prevzemu mandata, ki ga je dobil tudi zaradi podpore katalonske republikanske levice odpre dialog s predstavniki Katalonije in s tem spodbudi iskanje rešitev za Katalonsko krizo je v očitnem nasprotju z avoritarnimi represivnimi ukrepi španskega pravosodja. Protislovni signali iz Madrida čedalje ostreje izpostavljajo katalonsko vprašanje kot naš skupen problem, ki se kaže kot problem verodostojnosti evropske demokracije, odgovornosti evropskih politikov in naše skupne zavezanosti vrednotam demokracije.</font>
</p><p><font size="4">Skupina najvidnejših katalonskih politikov, poslancev, voditeljev družbenih organizacij že drugo leto prestaja visoke zaporne kazni izrečene na političnem procesu. Nekdanji poveljniki katalonske policije in njegovi sodelavci so obtoženi, ker oktobra 2017 niso poskušali s silo preprečiti pravice do izrekanja Kataloncev glede morebitne osamosvojitve. Španska osrednja volilna komisija posega v pravice in status izvoljenega katalonskega predsednika Kimatore. Istočasno španske oblasti klubujejo odločitvi evropskega sodišča in onemogočajo izvoljenim katalonskim članom evropskega parlamenta, da bi začeli opravljati delo za katerega so dobili mandat več kot dveh milijonov volivcev. Vlade evropskih držav institucije evropske unije pozivamo, da naj odvračajo svoje pozornosti od kršitev evropskih temeljnih vrednot v Španiji. Po Breaxitu se bo EU soočila z resnimi novimi izzivi, kar jo še bolj zavezuje k doslednim vztrajanju na demokratičnih načelih in krepitve verodostojnosti njenih ustanov.</font>
</p><p><font size="4">Ta verodostojnost bo zapravljena, če se predsednik evropskega parlamenta David Sosoli ne bo uprl političnim pritiskom in zaščitil avtoriteto in integriteto evropskega parlamenta, evropskih poslancev in odločitev evropskega sodišča. Podpiramo pobudo predsednika Petra Sandžesa za odprt in tukaj pozor in spoštljiv dialog s predstavniki Katalonije. Hkrati pričakujemo, da bo španske oblasti in pravosodje ustavili pregon katalonskih voditeljev doma in v tujini ter razglasili amnestijo za vse, ki so obsojeni zaradi uveljavljanja demokratične pravice volivcev do izrekanja na referendumu v letu 2017. Podpisani dr. Spomenka Hribar, Milan Kučan, dr. Rudi Rizman in gospod Ivo Vajgl.</font>
</p><p><font size="4">Spoštovani, tudi mi smo v pomembni prelomnici, kajti vse, kar smo videli v preteklih mesecih je gotovo odmik od demokratičnega početja in tisto, kar je ključno začetega dialoga. Ampak tako, kot ste že mnogi pred menoj in tudi sam predlagatelj, še posebej pa predstavnik  Ministrstva za zunanje zadeve povedali, je dialog začel v prejšnjem tednu in lahko le spodbujamo tovrstno početje, kajti z dialogom se vse začne. Tudi največji spori.</font>
</p><p><font size="4">Seveda, pomembno je izpostaviti in tukaj, dovolite mi, da bom nekoliko bolj oseben do kolegov iz Levice, da so prav prizadevanje leve španske vlade, ki so sestavljeni iz social  demokratov s demosa in seveda z</font>
</p><p>
</p><p><b><font size="4">12. TRAK (ŠS) – 15.55</font></b>
</p><p>
</p><p><font size="4">(nadaljevanje) tiho podporo ravno tako leve katalonske stranke privede do tega dialoga. Vsi se zavedamo, da dialog bo zahteven in težak. Že prvi odzivi nanj so bili na pobude za dialog so bili odzivi in kritike zato, da dialoga prišlo so bili glasni.</font>
</p><p><font size="4">Torej pridružujem se mnenju tistim, ki menite, da je potrebno pustiti času čas v kolikor gre ta v smeri dialoga in ta gre v smeri dialoga. Tako berem tudi pismo eminentnih slovenskih posameznikov, ki so se podpisali pod to pismo, ki sem ga ravnokar prebral. Zato ker ne bi želel, da bi prišlo do različnih interpretacij, kajti zdi se mi ključen zadnji odstavek seveda zavedajoč se do vseh odstavkov pred tem, ki so kritično se opredeljevali do situacije v eni od evropskih držav.</font>
</p><p><font size="4">Kolegice in kolegi dovolite mi, da opozorim še na nekaj, kar je opozoril kolega Jožef Horvat. Leta 2017 smo 13. 10. na Odboru za zunanjo politiko in Odboru za Evropske unije sprejeli tri sklepe in naj jih preberem.</font>
</p><p><font size="4">Odbor za zunanjo politiko in Odbor za zadeve Evropske unije se zavzemata za miroljuben način reševanja nastale situacije v španski avtonomni pokrajini. Po nekaj mesecih mislim, da smo priča ravno temu.</font>
</p><p><font size="4">Odbor za zunanjo politiko in Odbor za zadeve Evropske unije podpirata univerzalno pravico naroda do samoodločbe, ki mora biti izražena v skladu z veljavnimi pravili načeli mednarodnega prava. Mislim, da tudi o tem poteka pogovor med dvema vpletenima stranema.</font>
</p><p><font size="4">In tretji sklep je: Odbor za zunanjo politiko in Odbor za zadeve Evropske unije ugotavljata, da nesorazmerna uporaba sile ni dopustna niti s ciljem zaščite veljavne državne ureditve niti s prizadevanji za uresničevanje pravice do samoodločbe. Torej ta sklep je veljaven in opisuje vse, kar je želel tudi predlagatelj izpostaviti z eno ključno razliko, da tisto, kar je bila želja v prvem sklepu, da bi se na miroljuben način lotili reševanja nastale situacije se ravnokar odvija v teh zadnjih tednih.</font>
</p><p><font size="4">A bomo mi mogoče ta dejavnik, ki bomo prispevali svoj kamenček v mozaik ne dialoga. Torej razumem prizadevanja kolegov iz Levice, razumem problematiko, s katero se tudi mi pri Socialnih demokratih poglobljeno ukvarjamo neposredno že nekaj let, neposredno, tako s katalonsko kot špansko stranjo. Tisti, ki menite, da bi da je sprejetje te deklaracije v tem trenutku neprimerno, zato se pridružujem mnenju kolegice Monike Gregorčič, da zaradi dogodkov, ki se odvijajo v prestolnicah tako Katalonije kot Španije pustimo času čas in mogoče dajem v razmislek kolegicam in kolegi, da bi predlagali sklep za prekinitev te seje, kajti s tem si bomo dopustili nam in španski in katalonski strani, da uresničijo bom rekel tudi te sklepe, ki smo jih formalno sprejeli leta 2017 v tem Državnem zboru.</font>
</p><p><font size="4">V kolikor čas ne bo naklonjen dialogu več in bo ta prekinjen bomo lahko tudi v Državnem zboru ponovno razvili to razpravo.</font>
</p><p><font size="4">Torej kolegice, kolegi, želel sem izpostaviti ključne elemente do dane situacije. Pa naj zaključim še z eno primerjavo in eno željo. Leta 89, še posebej pa 91 smo bili mi Slovenci vselej zelo enotni pri svojih prizadevanjih. Želel bi si, da bi bilo tako tudi Katalonci, da bi tudi Katalonci bili enotni v svojih prizadevanjih, kakršna koli že ta so. Seveda naša odgovornost pa je, da to počno v smislu okrepljenega dialoga. Besedo dajem Primožu Sitarju, ki se je prijavil k razpravi, za njim pa dobi  besedo gospod Nik Prebil. Gospod Sitar, izvolite.</font>
</p><p>
</p><p><b><font size="4">PRIMOŽ SITAR (PS Levica):</font></b><font size="4"> Hvala lepa za besedo. Zdaj ena stvar, okoli katere se brž kot ne vsi strinjamo je ta, da se je v preteklih letih torej od 2017 do zdaj kot smo slišali že parkrat danes eklatantno kršilo eno kopico mednarodnih konvencij človekovih pravic in v končni fazi tudi neke zdrave kmečke pameti, ko je prišlo do obravnave teh teženj po osamosvojitvi, če hočete katalonskega dela, čemur danes pravimo</font>
</p><p>
</p><p><b><font size="4">13. TRAK (ŠS) – 15.00</font></b>
</p><p>
</p><p><font size="4">(nadaljevanje) Kraljevine Španije in zdaj kar imamo mi  danes na mizi v bistvu roko na srce, če dobro preberete obrazložitev ni vmešavanje ali pa ni intervencija v politični ali pa pravni red neke druge držav. Je oblikovanje lastnega stališča. Kar je v Državnem zboru seveda popolnoma v naši pristojnosti. Naš mandat je oblikovati stališča in Odbor za zunanjo politiko zlahka oblikuje stališča v odnosu do situacije v drugih državah, ne glede na to na kaj se na kakšen način se sklicujemo za njihovo politično ali pravno ali ozemeljsko celovitost ali kakorkoli.</font>
</p><p><font size="4">Tako, da ta strah, da mi s tovrstnimi predlogi posegamo ali v pravni red ali v izvajamo pritisk pa na takšen ali drugačen način kljubujemo neki siceršnji dobri nameri zdaj nekih okoliščin, ki da ponujajo prostor za dialog je odveč.</font>
</p><p><font size="4">V svoji razpravi bom kratek. Obrazložitev je bila podana več kot dobro, poudariti, moram pa se odzvati samo na eno ponavljajoče se stališče, ki ste ga spoštovani predstavnik ministrstva podali in sem jo slišal v razpravi poslank in poslancev, in sicer dajmo času čas in bomo videli kaj bo prinesel. Zdaj duh poziva k sprejemu tej deklaraciji je, upam, da ste ga zaznali je dajmo slovensko zunanjo politiko, dajmo slovenski zunanji politiki malce hrbtenice. Oprostite mi, če sem kritičen, ampak če kaj, potem v slovenski zunanji politiki še posebej v tem in prejšnjem mandatu manjka hrbtenice. Manjka odločnosti, manjka postavljanja jasnega stališča.</font>
</p><p><font size="4">Na dan lahko zlahka privlečem primer iz prejšnjega mandata, ko je na Odboru za zunanjo politiko bila na mizi, takrat ga je vodil kolega Horvat, situacija s Palestino. In smo videli, kakšen slalom, kakšen postopkovni slalom se je slovenska zunanja politika takrat  odločila peljati. Samo zato, da bi se ognila oblikovanju jasnega stališča, kjer eno stran, za katero vsi vemo, da si privošči malo preveč jasno obsodi in stopi na drugo stran tiste manjšine, ki je za katero vsi vemo, da je zatirana.</font>
</p><p><font size="4">Seveda, situacija v Kataloniji in situacija v Palestini je situaciji sta različni, ne gre ju na vseh frontah primerjati, gre pa primerjat stališče, ki ga je slovenska zunanja politika takrat ubrala oziroma način oziroma pomanjkanje hrbtenice, ki ga je slovenska, ki si ga je takrat slovenska zunanja politika privoščila. In če dobro preberete sklepe oziroma štiri dele deklaracije, ki jo predlagamo, boste videli, da na nobeni točki ne posegajo v celovitost, ne posegajo v ureditev Španije, posegajo,  dotikajo se zgolj našega stališča, do naše opredelitve do tega konkretnega primera. Govori, en sklep govori o varstvu političnih pravic, potem imamo obsojanje nasilja, obsojanje zapiranja zaradi izraženih političnih stališč in podporo prebivalcem Katalonije v boju proti nedemokratičnim ukrepom. Nekaj, kar so nas sicer vedno  polna usta, kar na vseh frontah zagovarjamo tako v Sloveniji kot na evropskem parketu in za kar verjamem, da bi morali z vso zdravo pametjo upoštevajoč mednarodne konvencije tudi tokrat podpreti.</font>
</p><p><font size="4">Čas ne bo spremenil tega, kar se je storilo, čas ne bo spremenil tega, da so ljudje zaradi svojih političnih stališč obsojeni na zaporno kazen v Evropi 21 stoletja, čas ne bo spremenil tega, da so na voliščih ljudi pričakovale policijske enote in jih odvračale od pravice izraženega mnenja o nekem</font>
</p><p>
</p><p><b><font size="4">14. TRAK (ŠS) – 15.05</font></b>
</p><p>
</p><p><font size="4">(nadaljevanje) Političnem vprašanju. Ta deklaracija govori o odnosu Slovenije, ne govori toliko o Kataloniji in Španiji njihovem odnosu, kot govori o odnosu Republike Slovenije, zunanje politike do načina, ki ga je večina ubrala za hendlanje z manjšino, tokrat narodnostno oziroma politično manjšino. Hvala lepa.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala. Imamo še enega prijavljenega, in to je gospod Aljaž Kovačič. Izvolite.</font>
</p><p>
</p><p><b><font size="4">ALJAŽ KOVAČIČ (PS LMŠ):</font></b><font size="4"> Hvala za besedo gospod predsednik. Predstavniki ministrstva, kolegice in kolegi. Najprej naj izrazim obžalovanje, da dejansko v 21 stoletju se v Evropi še vedno pač na žalost moramo pogovarjati o teh temah. Danes je bilo z vseh strani izrečeno marsikaj tudi o samih sklepih. Je pa zanimivo, da smo danes že doživeli, da pismo, ki so ga podpisali, kot ste omenili nekdanji predsednik gospod Milan Kučan, potem Spomenka Hribar, dr. Rudi Rizman in Ivo Vajgl si različno razlagamo oziroma si razlaga, smo nekako slišali dve različni mnenji.</font>
</p><p><font size="4">Kaj hočem povedati je to, da vedno, ko se pogovarjamo o teh zunanjih političnih zadevah, tako kot smo se v preteklosti pogovarjali o Palestini o Venezueli, danes o Kataloniji si dejansko iste zadeve razlagamo nekoliko drugače. Vsi se nekako strinjamo, da se to ne bi smelo dogajati, različnih ljudje pa nekako vidijo v tem različne krivce. Kolega pred menoj je nekako opozoril, da za nazaj zadev ne moremo spremeniti. To je dejstvo. Lahko pa jih spremenimo za naprej in zato tudi sam vidim pomembnem korak v tem, kar je tudi dejansko celotna evropska skupnost ob teh zadeva, ki so se dogajale v Kataloniji opozarjale, se pravi, da se bo zadeva rešila z dialogom in to se je, kot smo danes bili opozorjeni dejansko pred dobrim tednom pričelo reševati.</font>
</p><p><font size="4">Leva vlada, ki je bila imenovana v Španiji z neko tiho podporo pri glasovanju te katalonske stranke, ki se je vzdržala in omogočila to vlado je začela te pogovore s katalonsko stranjo. Tudi sam dajem velike upe v to, v ta pogovor, v dialog, zato se danes do samih sklepov, ki jih je predlagala Levica ne bi opredeljeval, ampak se tudi nam v LMŠ nekako najbolj zdi smiselno, da to sejo prestavimo, da naj dialog v Španiji poteka, se pravi med Španijo in Katalonsko stranjo. Najverjetneje, ne vem na kakšen način bi sicer tudi, če bi danes glasovali, to vplivalo na Španijo, ampak v vsakem primeru neke signale davati, da se v času dialoga kakršnekoli stališča dajemo najverjetneje ne bi bilo najbolj pametno, tako da tudi mi podpiramo, da se seja preloži in omogočimo, da se v miru pogovarjajo in tudi upam, da  dogovorijo.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Dovolite mi, da preberem še eno pooblastilo, gospa  Andreja Zabret nadomešča gospoda Nika Prebila. Želi mogoče kolegice in kolegi še kdo razpravljati? Vidim, da ja. Predstavnik predlagatelja gospod Luka Mesec, izvolite imate besedo.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Ja, hvala. Kot je Primož povedal, naš namen ni bil posegati v proces, ki teče v Španiji. Namen je, da Slovenija po dveh letih, več kot dveh letih cincanja in tihega podpiranja agresorjev v Kataloniji končno zavzame načelno stališče in obsodi kršitve človekovih pravic v Kataloniji. Glede na slišana stališča predstavnikov poslanskih skupin vidimo, da te volje ta trenutek v parlamentu ni, da bi deklaracija, če bi jo zdaj dali na glasovanje padla, zato bom pristal na kompromis, ki ga ponujate gospod predsednik, da se deklaracijo prestavi in jo podpremo potem, ko se tudi mogoče poslanske skupine v tem parlamentu ali pa v naslednjem sklicu, če bodo kmalu volitve premislijo in se odločijo bolj načelno stališče do katalonskega vprašanja.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala lepa. Preden dam predlog na glasovanje oziroma predno nadaljujem, vidim, da ima postopkovni predlog s strani</font>
</p><p>
</p><p><b><font size="4">15. TRAK (ŠS) – 15.10</font></b>
</p><p>
</p><p><font size="4">(nadaljevanje) Jožefa Horvata. Razprava, izvolite, imate besedo.</font>
</p><p>
</p><p><b><font size="4">JOŽEF HORVAT (PS NSi):</font></b><font size="4"> Hvala lepa gospod predsednik. Jaze vedno uživam, ko so razprave korektne, ko niso žaljive ne do posameznikov ne do prijateljskih držav, s katerimi nas povezujejo skupne vrednote znotraj evropske družine, znotraj Evropske unije, ampak tukaj smo zdaj slišali, oziroma se sprašujem ali sem jaz dobro slišal predlagatelja, ki je govoril o agresorju.</font>
</p><p><font size="4">Jaz, oprostite nimam informacij, da je Španija ali Katalonija ali kdo pač da je okupirana, ker agresor je tisti, ki izvaja okupacijo. Kaj se dogaja? Predstavniki Ministrstva za zunanje zadeve imate vi zadnje informacije? Mi tukaj na tem odboru kolegice in kolegi govorimo o agresorju. A se mi sploh zavedamo, na katerem odboru sedimo? A se mi zavedamo in gospod predsednik bolj kot to, da boste sejo prekinili in enkrat nadaljevali še z ne vem kakšnimi in bomo še enkrat vso to agresijo poslušali bi jaz predlagal, da glasujemo o tej deklaraciji pa kaj bo bo. Mi bomo pač, kot sem povedal, dali dva glasova proti.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Hvala gospod Jožef Horvat. Če ne bi vi opozorili, priznam, bi to preslišal. Gospod Luka Mesec, izvolite, dajem vam najprej besedo.</font>
</p><p>
</p><p><b><font size="4">LUKA MESEC (PS Levica):</font></b><font size="4"> Ja, hvala. V poduk gospodu Horvatu tisti, ki okupira je okupator, agresor je tisti, ki izvaja agresijo. In kar smo videli v Kataloniji je agresija.</font>
</p><p>
</p><p><b><font size="4">PREDSEDNIK MATJAŽ NEMEC:</font></b><font size="4"> Kolegice in kolegi, če mi dovolite bi potem na poziv mislim da s treh, štirih strani predlagal sklep, ki bi dejansko omogočil prekinitev seje. Ampak pred tem moram še zaključiti razpravo v kolikor ni želje več po njej.</font>
</p><p><font size="4">Na podlagi 74. člena Poslovnika torej predlagam, da glasujemo o predlogu, da se odločanje o predlogu deklaracije preloži na eno od naslednjih sej. Želi kdo obrazložitev glasu? Vidim da ne.</font>
</p><p><font size="4">Torej spoštovane in spoštovani glasujemo o podanem predlogu sklepa. Glasujemo. </font>
</p><p><font size="4">Kdo je za? (10 članov.) Je kdo proti? (Nihče.)</font>
</p><p><font size="4">Ugotavljam, da je bil izglasovan sklep, ki omogoča prekinitev seje.</font>
</p><p>
</p><p><font size="4">Torej spoštovane kolegice, dragi kolegi s tem prekinjam to točko dnevnega reda. O njenem nadaljevanju pa boste obveščeni v kratkem. Hvala lepa in lep pozdrav vsem.</font>
</p><p>
</p><p><b><font size="4">(SEJA JE BILA PREKINJENA 12. FEBRUARJA 2020 OB 15.13.)</font></b></p>