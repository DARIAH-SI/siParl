<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO	</font></b><br>
<b><font size="4">17. nujna seja</font></b><br>
<br>
<b><font size="4">(29. oktober 2019)</font></b></p></div><br>
<br>
<b><font size="4">Sejo je vodil mag. Branislav Rajić, predsednik odbora.</font></b><br>
<b><font size="4">Seja se je začela ob 17.01 uri.</font></b><br>
<br>
<b><font size="4">1. TRAK: (ES)</font></b><br>
<br>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Lep dober večer!</font><br>
<font size="4">	Vse članice in člane odbora lepo pozdravljam, prav tako državnega sekretarja dr. Jerneja Štromajerja.</font><br>
<font size="4">	Pričenjam 17. nujno sejo Odbora za izobraževanje, znanost, šport in mladino. Obveščam vas, da so zadržani in se seje ne morejo udeležiti Jelka Godec, Željko Cigler, Miha Kordiš, Tadeja Šuštar, Aljaž Kovačič in Lidija Divjak Mirnik. </font><br>
<font size="4">	S sklicem seje ste prejeli naslednji dnevni red seje odbora; to je samo ena točka Odločanje o javni predstavitvi mnenj o informiranem ustvarjanju politik in sistemski transformaciji družbe. Ker v poslovnem roku nisem prejel predlogov v zvezi z dnevnem redom, je določen takšen dnevni red kot je bil predlagan s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZA SKLIC JAVNE PREDSTAVITVE MNENJ O INFORMIRANEM USTVARJANJU POLITIK IN SISTEMSKI TRANSFORAMCIJI DRUŽBE </font></b><font size="4">z dne 23. 10. 2019. Objavljen je na spletnih straneh Državnega zbora. Danes pa ste prejeli še gradivo s strani Ministrstva za izobraževanje, znanost in šport. </font><br>
<font size="4">	V razpravo dajem naslednji predlog sklepa: »Odbor za izobraževanje, znanost, šport in mladino bo na podlagi 46. člena Poslovnika Državnega zbora opravil javno predstavitev mnenj o informiranem ustvarjanju politik in sistemski transformaciji družbe, in sicer predvidoma v petek, 15. novembra 2019 ob 10.00 uri. Namen javne predstavitve mnenj je pridobiti mnenja in stališča strokovne in širše javnosti glede navedenih področij. Javna predstavitev mnenj naj bi podala odgovore na – zelo kratko bom omenil teme in dileme-: </font>
<ul><font size="4">1.	znanje in znanstvena dognanja »ekspecialno« naraščajo, vendar se njihova uporaba pogosto omejuje le na akademsko skupnost; </font><br>
<font size="4">2.	z večjim upoštevanjem znanosti lahko izboljšamo transparentnost in posledično zmanjšamo možnost prevlade interesov, ki niso v dobrobit javnega od znanja ali od dokazov do politik; </font><br>
<font size="4">3.	negotovost uporabe znanosti pri ustvarjanju politik;</font><br>
<font size="4">4.	trajni mehanizem informiranja odločanja v luči učinka v luči učinka znanosti na politike;</font><br>
<font size="4">5.	sistem informiranega odločanja v Sloveniji v luči izzivov, ki se postavljajo pred snovalce politik.«</font></ul>
<br>
<font size="4">	Glede na to, da ste gradivo članice in člani odbora prejeli danes, vas naprošam, da morebitne dodatne predloge za vprašanja ali morebitne predloge za vabljene posredujete službi odbora do 6. novembra najkasneje, do 12.00 ure zaradi pravočasnega sklica same javne predstavitve mnenj. </font><br>
<font size="4">	Želi kdo razpravljati? (Ne.) Vidim, da ne. </font><br>
<font size="4">	Dajem predlog sklepa na glasovanje. Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<br>
<font size="4">	S tem zaključujem 1. točko dnevnega reda in 17. nujno sejo odbora.</font><br>
<font size="4">	Resnično se vam zahvaljujem za vašo prisotnost in vas lepo pozdravljam.</font><br>
<br>
<b><font size="4">Seja se je končala 29. oktobra 2019 ob 17.05.</font></b>