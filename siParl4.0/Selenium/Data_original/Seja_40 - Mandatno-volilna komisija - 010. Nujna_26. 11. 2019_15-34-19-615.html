<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">10. nujna seja</font></b><br>
<br>
<b><font size="4">(26. november 2019)</font></b><br>
</p></div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je pričela ob 8.30.</font></b><br>
<br>
<b><font size="4">1. TRAK: (JJ)</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 10. nujno sejo Mandatno-volilne komisije. </font><br>
<font size="4">	Vse članice in člane komisije, vabljene ter ostale prisotne prav lepo pozdravljam.</font><br>
<font size="4">	Obveščam vas, da so zadržani in se seje ne morejo udeležiti naslednje članice oziroma člani komisije: DR. Matej Tašner Vatovec in Violeta Tomić. Po pooblastilu pa Aleksandre Reberšak nadomešča Jožefa Horvata in pa Jože Lenart nadomešča Lidijo Divjak Mirnik in pa mag. Andrej Rajh nadomešča Mašo Kociper.</font><br>
<font size="4">	S sklicem seje ste prejeli naslednji dnevni red: 1. Predlog sklepa o imenovanju član Izbirne komisije za izbiro primernih kandidatov za imenovanje predsednice ali predsednika Komisije za preprečevanje korupcije. Ker k dnevnemu redu seje ni bilo predlogov za razširitev oziroma umik točke, je določen dnevni red seje, kot je bil predlagan s sklicem. </font><br>
<br>
<br>
<font size="4">	Prehajamo na </font><b><font size="4">1. TOČKO DNEVNEGA REDA.</font></b><br>
<font size="4">	Kot gradivo ste prejeli Obvestilo predsednika republike preko sistema Udis, delovno besedilo predloga sklepa, ki je bilo objavljeno na spletnih straneh Državnega zbora s sklicem in predlog kandidata Poslanske skupine, ki ste ga prejeli v varovani predal v sistemu Udis. </font><br>
<font size="4">	Uvodna pojasnila. Predsednik Republike Slovenije je 15. novembra 2019 predsednika Državnega zbora obvestil, da za 31. 3. 2020 poteče šestletni mandat predsedniku Komisije za preprečevanje korupcije. Predsednik Republike je zato v Uradnem listu objavil poziv za zbiranje kandidatur za novo predsednico oziroma predsednika Komisije za preprečevanje korupcije, Državni zbor pa zaprosil, da v 30 dneh imenuje svojega člana v izbirno komisijo za izbiro primernih kandidatov za imenovanje predsednica ali predsednika za preprečevanje korupcije. Postopek imenovanja predsednika in dveh namestnikov predsednika Komisije za preprečevanje korupcije določa Zakon o integriteti in preprečevanju korupcije v 9. členu, in sicer izvede izbirni postopek za izbiro primernih kandidatov za predsednika in namestnika. Izbirna komisija sestavljena iz petih članov od katerih enega člana imenuje Državni zbor v roku 30 dni od prejema obvestila predsednika republike. </font><br>
<font size="4">	Na tej podlagi so bile poslanske skupine 15. novembra 2019 pozvane, da do 22. novembra 2019 predlagajo kandidate za članico ali člana navedene izbirne komisije. Do navedenega datuma je Mandatno-volilna komisija prejela predlog Poslanske skupine Demokratične stranke upokojencev Slovenije, ki za člana izbirne komisije predlaga Hršak Ivana. Odpiram razpravo. Izvoli, Dušan Šiško. </font><br>
<br>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Hvala. Poglejte, načeloma nisem proti kandidatu, sem pa proti oziroma v stranki smo proti KPK, ker od KPK nismo do danes še nič naredili. Tudi kar oni najdejo, potem se nič ne realizira. Zato sigurno bom glasoval proti. Hvala.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. Želi še kdo razpravljati? Če ne, zaključujem razpravo. </font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep s katerim se za člana Izbirne komisije za izbiro primernih kandidatov za imenovanje predsednice ali predsednika Komisije za preprečevanje korupcije imenuje Ivan Hršak.« Glasujemo. </font><br>
<font size="4">	Kdo je za? (10 članov.) Je kdo proti? (1 član.) </font><br>
<font size="4">	Ugotavljam, da je sklep sprejet. </font><br>
<br>
<font size="4">	Zaključujem to točko dnevnega reda in 10. nujno sejo Mandatno-volilne komisije. Zahvaljujem se za zaupnico in želim uspešno delo še naprej. Hvala. </font><br>
<br>
<b><font size="4">Seja je bila končana 26. novembra 2019 ob 8.35.</font></b><br>
<font size="4">	</font>