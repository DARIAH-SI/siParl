<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br>
<b><font size="4">49. nujna seja</font></b><br>
<br>
<b><font size="4">in </font></b><br>
<br>
<b><font size="4">ODBOR ZA GOSPODARSTVO</font></b><br>
<b><font size="4">39. nujna seja</font></b><br>
<br>
<b><font size="4">(8. november 2021)</font></b><br>
</p></div><br>
<b><font size="4">Sejo sta vodila Bojan Podkrajšek, predsednik Odbora za infrastrukturo, okolje in prostor in Mateja Udovč, predsednica Odbora za gospodarstvo. </font></b><br>
<b><font size="4">Seja se je začela ob 14.01.</font></b><br>
<br>
<b><font size="4">1. TRAK: (NB)</font></b><br>
<br>
<b><font size="4">	PRESEDNICA MATEJA UDOVČ: </font></b><font size="4">Spoštovani! Vse navzoče prav lepo pozdravljam! </font><br>
<font size="4">	Začenjam 39. nujno sejo Odbora za gospodarstvo. Obveščam vas, da so zadržani in se seje ne morejo udeležiti naslednje članice in člani Odbora za gospodarstvo, gospod Robert Polnar. Na sejo kot nadomestni člani odbora s pooblastili sodelujejo: Boris Doblekar nadomešča poslanko Suzano Lep Šimenko in Željko Cigler nadomešča poslanca Miho Kordiša. </font><br>
<font size="4">	Besedo predajam gospodu Bojanu Podkrajšku, predsedniku Odbora za infrastrukturo, okolje in prostor, ki bo v nadaljevanju vodil današnjo skupno sejo. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala predsednica.</font><br>
<font size="4">	Spoštovani! Tudi lep pozdrav v mojem imenu vsem članicam in članom obeh odborov, predvsem pa lep pozdrav vsem cenjenim gostom! </font><br>
<font size="4">	Začenjam 49. nujno sejo Odbora za infrastrukturo, okolje in prostor. Obveščam vas, da je za današnjo sejo opravičen naš poslanski kolega iz Poslanske skupine Desus, gospod kolega Ivan Hršak. S pooblastili pa tej seji sodelujejo: poslanski kolega Jani Ivanuša nadomešča poslanskega kolega Dušana Šiška, poslanska kolegica mag. Alenka Bratušek pa nadomešča našega poslanskega kolega Andreja Rajha. </font><br>
<font size="4">	Prehajamo na določitev dnevnega reda skupne seje. S sklicem seje ste prejeli naslednji dnevni red skupne seje: Točka 1. Ukrepi za hitro pomoč najranljivejšim zaradi povišanja cen energentov. </font><br>
<font size="4">	Ker do pričetka seje nisva prejela predlogov za spremembo dnevnega reda, je ta določen s skupno sejo kot ste ga prejeli s sklicem. </font><br>
<font size="4">	</font><br>
<font size="4">	Tako prehajamo na </font><b><font size="4">1. </font></b><font size="4">in edino</font><b><font size="4"> TOČKO DNEVNEGA REDA – UKREPI ZA HITRO POMOČ NAJRANLJIVEJŠIM ZARADI POVIŠANJA CEN ENERGENTOV.</font></b><br>
<b><font size="4">	</font></b><font size="4">Poslanska skupina SD, LMŠ, Levica, SAB ter nepovezani poslanci so 25. 10. 2021, na Odbor za infrastrukturo, okolje in prostor ter na Odbor za gospodarstvo naslovili zahtevo za sklic nujne seje z navedeno točko dnevnega reda. </font><br>
<font size="4">	Na sejo so bili vabljeni, v imenu predlagatelja, mag. Marko Koprivc in mag. Andrej Rajh, minister za gospodarstvo Zdravko Počivalšek, minister za infrastrukturo, Jernej Vrtovec, minister za finance mag. Andrej Šircelj, Andrej Matoz, direktor javne Agencije Republike Slovenije za varstvo konkurence, mag. Duška Godina, direktorica Agencije za energijo, dr. Janez Žlak, predsednik uprave Slovenskega državnega holdinga, d. d., Breda Kutin, predsednica Zveze potrošnikov Slovenije, Zveza prijateljev mladine Slovenije, Zveza svobodnih sindikatov Slovenije in slovenska fundacija za trajnostni razvoj.</font><br>
<font size="4">	Prehajamo na obravnavo navedene zadeve. Želi predstavnik predlagatelja podati dopolnilno obrazložitev k zahtevi sklica seje? (Da.)</font><br>
<br>
<b><font size="4">2. TRAK: (NB) – 14.05</font></b><br>
<br>
<font size="4">	(Nadaljevanje) Mag. Marko Koprivc, predvidevam pa tudi, da mag. Alenka Bratušek. To drži? </font><br>
<font size="4">	Izvolite, gospod Koprivc. </font><br>
<br>
<b><font size="4">	MAG. MARKO KOPRIVC (PS SD): </font></b><font size="4">Hvala lepa sopredsedujoča današnji seji.</font><br>
<font size="4">	Spoštovani predstavniki Vlade, spoštovane kolegice poslanke in kolegi poslanci! </font><br>
<font size="4">	Uvodoma naj povem, da cene energije goriv in kuriv nenadzorovano rastejo že nekaj časa. To se dogaja sicer po vsem Evropi in to vsaj od sredine septembra, sicer pa je bil ta trend jasno viden že od sredine letošnjega leta. Med tem imamo v Sloveniji oblast, ki je neposredno odgovorna, da se ne uporabljajo več mehanizmi kontrole cen, ki so bili v veljavi do pred enim letom. Vlada Janeza Janše je namreč dokončala delo za katerega se od svojega ministrovanja gospodarski minister prizadeva že kar nekaj časa in sicer septembra lani je Vlada ukinila še zadnja orodja s katerimi bi lahko vsaj delno vplivali na cene goriv, ki jih plačujejo potrošniki. Potem, ko je Vlada od nastopa mandata do septembra lani umetno vzdrževala ceno goriv pri enem evru, je lansko jesen regulacijo opustila in danes so cene goriv tudi za več kot 50 % višje kot so bile lani pred to potezo. Tik pred podražitvami se je slovenska Vlada odrekla edinim orodjem, ki jih je imela na razpolago za nadzor nad podivjanimi cenami. V oktobru so odmevale tudi novice o načrtovanih podražitvah električne energije pri katerih je posebej obžalovanja vredno, da je po tovrstni potezi prvi posegel državni Petrol. Edini odziv, ki ga je premogel predsednik Vlade in pristojni minister za infrastrukturo, je bil nasvet o zamenjavi ponudnika in pavšalne grožnje špekulantom. Gospodarski minister je v istem času branju uvedeni prosti trg predsednik Vlade pa je sicer v svojem odgovoru na poslansko vprašanje kolegice Muršič obljubil ukrepanje Vlade, a žal izvedbe še do danes ni na vidiku. V takih okoliščinah je povsem normalno, da so se začeli vrstiti tudi drugi pozivi Vlade naj čim prej ukrepa. Tako s strani potrošniških in humanitarnih organizacij kot tudi s strani gospodarskih združenj. Zato nas tudi ne sme čuditi število pozivov in poslanskih vprašanj kot tudi številne seje odborov in Državnega zbora na temo rastočih cen energentov. Očitno obstaja problem in očitno je tudi na mestu prepričanje mnogih, da Vlada ne ukrepa ustrezno, da bi pravočasno zaščitila najbolj ranljive, tiste ki imajo danes mrzlo stanovanje in tiste, od katerih delovne obveznosti zahtevajo vsakodnevno porabo energentov in goriv. Glede na to kolikšen delež predstavljajo energenti kuriva in goriva v proračunu  povprečnega gospodinjstva, je seveda pričakovanje vseh, da bo Vlada ukrepala hitro in učinkovito povsem na mestu in logično, kar pa, spoštovane in spoštovani v tej situaciji ni logično, je odziv slovenske Vlade. Njeni predstavniki namreč stalno zatrjujejo, da konec regulacija cen ni imel vplivan a drobno prodajne cene, čeprav so cene goriv danes za vsaj 50 % višje kot so bile pred dobrim letom. Stalno trdijo, da spremljajo situacijo in da se ne dogaja nič posebnega, a na to po medijskem pritisku pozno sicer in neučinkovito reciklirajo stare uredbe za katere so še pred nekaj dnevi trdili, da niso potrebne in nimajo učinka. Zagotavljajo, da nimajo zakonskih podlag za ukrepanje, čeprav že dolga leta velja zakon o kontroli cen, ki jasno določa kdaj in kako lahko Vlada ukrepa. Pri tem ni omejena, kar se velikokrat poudarja, zgolj nadzor nad maržami, temveč ima na voljo širšo paleto ukrepov. Prav tako ji isti zakon daje možnost, da poseže tudi v cene električne energije, ogrevanja in zemeljskega plina, čeprav je gospodarski minister še pretekli teden trdil drugače, da ni možnosti za regulacijo cen elektrike in plina. </font><br>
<font size="4">	Zdaj spoštovane in spoštovani! Slovenija v tem trenutku predseduje Svetu Evropske unije, a tudi na področju energetske draginje ne igra vodilne vloge. Med tem, ko na primer Španija že nekaj mesecev poziva k skupnemu evropskemu odzivu za zajezitev hitro rastočih cen, med tem</font><br>
<br>
<b><font size="4">3. TRAK: (NB) – 14.10</font></b><br>
<br>
<font size="4">	(Nadaljevanje) med tem ko je Evropska komisija 13. oktobra objavila jasen okvir možnih ukrepov, ki bi jih lahko izvajale države, je Slovenija izredni vrh ministrov za energetiko sklicala šele za 26. oktober, a tudi na tem srečanju ni dosegla nikakršnega napredka glede skupnih ali novih ukrepov. Skratka, med tem, ko se problemi kopičijo in cene za potrošnike rastejo, slovenska Vlada ne ukrepa in trdi zmotno, da ima zvezane roke. Kadar ukrepa, je to premalo in prepozno, z namenom polnjenja časopisnih člankov kako so oh in sploh dobri, med tem, ko se denarnice potrošnikov pospešeno iz dneva v dan praznijo. </font><br>
<font size="4">	Naj to ponazorim z dvema konkretnima primeroma. Prvo. Regulacija cen kurilnega olja, ki jo je Vlada ponovno uvedla 20. oktobra letos, uporabljati pa naj bi se pričel šele 9. novembra, se pravi jutri. S tem je reciklirala stari model nadzora nad maržami katerega ukinitev je pred petimi leti dosegel ravno minister Počivalšek. Na svojih spletnih straneh se Vlada hvalisa, da je ukrepala pred kurilno sezono, ki pa se je, spoštovane in spoštovani, letos na primer v Ljubljani pričela že z 29. septembrom. Kdor je torej letošnjo jesen želel biti na toplem in si je to lahko privoščil, je moral plačati visoko ceno. Kdor si nakupa kurilnega olja ni mogel privoščiti, mu tudi danes ni nič lažje. Cene so namreč še danes krepko višje od enega evra, med tem, ko so bile pred epidemijo med 85. centi in enim evrov na liter. Zanimivo je tudi dejstvo, da je minister Počivalšek vse od ukinitve regulacije javnosti in koalicijskim partnerjem zatrjeval, da se zaradi liberalizacije mreže trgovcev niso dvignile. Isto je trdil tudi meni v odgovoru na moje poslansko vprašanje na zadnji seji Državnega zbora. v naslednjih dneh pa je za medije izjavil, da so marže zrasle s 6 na 15 centov na liter. To pri tisoč litrih, spoštovane in spoštovani, kurilnega olja pomeni 90 evrov. Se pravi, 90 evrov več bodo morali plačati potrošniki za tisoč litrov kurilnega olja zgolj zaradi dviga marž. Pa tisoč litrov verjetno za eno kurilno sezono v povprečju ni dovolj. Da bo mera polna, uredba še ne velja / nerazumljivo/ v veljavo stopila šele jutri, 9. novembra. </font><br>
<font size="4">	Drug tak primer. Vlada zadnje dni omenja možnost tako imenovanega energetskega vavčerja za ranljiva gospodinjstva, pri čemer ni predstavila nobenih konkretnih podatkov o njegovi višini, trajanju ukrepa, krogu upravičencev, kaj šele o finančnih posledicah za prebivalce in državo. Pri vsem tem pa vse skozi ni jasno kakšne so strokovne podlage za vladne odločitve, na kakšne podatke se opira in kdo so osebe ali organizacije, ki jim zagotavljajo strokovno podporo. Ali jih Vlada pravzaprav pri tem sploh upošteva, kogarkoli upošteva ali dela na podlagi lastnih iniciativ in mnenj. Med tem pa druge države ukrepajo. Bruseljski inštitut Brugel je pretekli teden objavil pregled ukrepov v 17. evropskih držav, med njimi le dve nista uvedli nikakršnega ukrepa. Tukaj imam pregled, sicer Slovenija ni ena izmed obravnavanih držav, ampak če bi imeli Slovenijo tukaj zraven, na seznamu, bi si prislužila maksimalno eno kljukico, pa še to pogojno ker zadeve še ne veljajo. Se pravi, ponovno regulira kurilno olje, tam bi pogojno lahko dobili kljukico, ni pa reguliran bencin in vse ostalo, da o drugih ukrepih ne govorimo. In tukaj bom prosil konkreten odgovor, ko Vlada govori kakšne ukrepe se vse počenja, na podlagi tega zelo uglednega evropskega inštituta bi Slovenija v kolikor bi bila na seznamu, ostala brez kljukic oziroma ponavljam, pogojno bi dobila eno kljukico. Kot rečeno, vse ostale države izmed teh so uvedle vsaj en ukrep, predvsem želijo pomagati potrošnikom, da bi lažje prebrodili to krizo. O vzrokih in razlogih za povišanja cen je bilo v zadnjih tednih povedanega veliko in vse to smo spremljali. Tudi nam je jasno, da vzroki nikakor niso enoznačni, in da zgolj z omejevanjem trgovskih marž ne bomo obvladali cen. </font><br>
<br>
<b><font size="4">4. TRAK: (NB) – 14.15</font></b><br>
<br>
<font size="4">	(Nadaljevanje) Ta seja pa je sklicana predvsem zato, da se pogovorimo o konkretnih in hitrih ukrepih za pomoč ljudem. Vse puhlice o zelenem prehodu in ekoloških davkih moramo tukaj postaviti v drugi plan. Med nami je namreč veliko ljudi, ki si od končnih cen energentov življenjsko in ekonomsko so odvisni od tega. Pri tem v prvi vrsti govorimo o tistih, ki jih revščina ne omogoča plačila sedanjih cen, pa tudi vseh tistih, katerih delo in dejavnost sta v veliki meri odvisna od gibanja cen energentov, njihov ekonomski položaj pa jim ne dopušča, da bi se lahko na hitro prilagodili. Ne moremo dopustiti, da manj premožni sloj nosijo glavnino bremen povišanja cen energije, pa naj bodo razlog zanjo špekulacije ali pa prehod na bolj čiste energetske vire. Tako krizo moramo prebroditi skupaj s pravično porazdelitvijo bremen in stroškov. In zato je tudi potrebna, spoštovane in spoštovani, ta seja, da skupaj ugotovimo kako bi lahko najhitreje in najbolj učinkovito pomagali tistim, ki jim je najtežje. Skupno sejo odborov za gospodarstvo in infrastrukturo smo sklicali z razlogom, gre namreč za dve najbolj pristojni ministrstvi za to področje, med tem, ko je gospodarsko ministrstvo na splošno pristojno za spremljanje in nadzor nad cenami, posebej pa za trg naftnih derivatov ter blagovne rezerve Ministrstva za infrastrukturo pa je pristojno za področje električne energije. Povabili smo tudi Zvezo potrošnikov Slovenije, ki mimogrede sprašujem, predsedujoča, pravijo da so dobili vabilo na sejo nekaj ur pred začetkom seje, kar je nedopustno in zaradi tega tudi na sejo niso prišli. Mi smo o tem, da prosim, da se jih povabi, obvestili odbor pravočasno, tako da ne vem zakaj je prišlo do tega zdrsa pri vabljenju. To se žal prepogosto dogaja zadnje čase. Vsekakor bi bilo prav, da jim damo možnost, da povedo svoje mnenje, in da na nek način s tem tudi zaščitimo, povedo kako bi zaščitili najranljivejše potrošnike. Ampak dobro, pač to je praksa. Zavedamo se sicer, da so možnosti omejene, vendar pa je manevrski prostor po našem mnenju bistveno širši kot so to doslej zatrjevali vladni predstavniki. Gradivu smo priložili, kot sem že rekel, veljavni zakon o kontroli cen kot tudi sporočila Evropske komisije, da bo jasno kateri ukrepi so na voljo. Želimo predvsem jasne odgovore pristojnih, kaj konkretno nameravate storiti, kako hitro in kako bo to pomagalo ljudem, predvsem tistim najranljivejšim. V ta namen smo v zahtevi predlagali tudi sklepe, ki bi jih po našem mnenju morali sprejeti za omejitev rastočih cen na strokovnih podlagah in s ciljem pomagati hitro. Cilj današnje seje je torej, da se seznanimo z možnostmi, ki so na voljo za hitro pomoč, da se osredotočimo na tisto kar bo pomagalo ljudem že to jesen in zimo in zato prosim že uvodoma, da ne ovinkarite o nekih ukrepih, ki bi morda imeli vpliv v več letih, ampak želimo konkretne odgovore. Kako prebroditi to krizo čez zimo? Kako pomagati tistim najranljivejšim, najrevnejšim, da ne bodo ostali v mrzlih stanovanjih, da se bodo lahko še vedno vozili s svojim lastnim vozilom po nujnih opravkih bodisi v službo bodisi po drugih obveznih opravkih brez katerih pač je njihovo življenje oteženo. Konec koncev je naloga Vlade in države tudi prerazporejanje sredstev in jaz mislim, da bi bilo tukaj pravilno, da vsi skupaj stopimo skupaj in se na nek način pomaga predvsem tistim najranljivejšim. Toliko za uvod.   </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala tudi vam. </font><br>
<font size="4">	Preden dam besedo mag. Bratušek, da nadaljuje, bi dal samo dva pooblastila kolegici Udovč besedo. </font><br>
<br>
<b><font size="4">	PREDSEDNICA MATEJA UDOVČ: </font></b><font size="4">Hvala lepa predsedujoči za besedo. </font><br>
<font size="4">	Rada bi prebrala pooblastilo, da Bojan Podkrajšek nadomešča poslanca mag. Marka Pogačnika. Franci Kepa nadomešča poslanca Franca Breznika. </font><br>
<font size="4">	Izvolite, vračam vam besedo. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala.</font><br>
<font size="4">	Kolegica Bratušek, beseda je vaša. </font><br>
<br>
<font size="4">	</font><b><font size="4">MAG. ALENKA BRATUŠEK (PS SAB): </font></b><font size="4">Jaz bi k temu uvodu dodala samo to, da se v stranki SAB zavzemamo, da se danes pogovarjamo ali pa dogovorimo o tem,</font><br>
<br>
<b><font size="4">5. TRAK: (NB) – 14.20</font></b><br>
<br>
<font size="4">	(Nadaljevanje) kaj bo Vlada naredila, da bo ljudem lažje, ne toliko o tem kaj bi lahko pa do danes ni naredila. </font><br>
<font size="4">	Vsekakor inštrumente imajo v rokah in tudi mi pričakujemo, da bomo danes dobili na mizo konkretne predloge tudi s časovno dimenzijo. Se pravi, kdaj Vlada to namerava. Cel kup podražitev se je že zgodilo. Ogrevanje, konkretno, sta v Ljubljani in Mariboru že danes za 30 % dražja. Verjetno ne rabim poudarjati, da tistim, ki so že pred tem živeli z ali pa v energetski revščini, bo danes še toliko težje. Tako da, ukrepanje je absolutno nujno. Pričakujem konkretne predloge, konkretne ukrepe. Jaz vam pa lahko povem, da smo v stranki SAB vložili amandma k Zakonu o izvrševanju proračunov za leto 2022 in 2023, s katerim bi za eno leto Vlada v svoje roke vzela določanje cen elektrike, ogrevanja in naftnih derivatov, ker smo prepričani, da bi na tak način zajezili oziroma preprosto ustavili te enormne podražitve, ki se danes dogajajo. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala.</font><br>
<font size="4">	Z nami je predstavnik Ministrstva za infrastrukturo, državni sekretar Blaž Košorok. Želite besedo? (Da.) </font><br>
<font size="4">	Izvolite. </font><br>
<br>
<b><font size="4">	BLAŽ KOŠOROK: </font></b><font size="4">Hvala lepa.</font><br>
<font size="4">	Spoštovana predsedujoča, predsednik, poslanke in poslanci! </font><br>
<font size="4">	Torej nekako od, če rečem septembra naprej oziroma že v začetku letošnjega leta, ko so cene CO2 kuponov pričele naraščati, na ministrstvu skupaj z vsemi ključnimi deležniki zelo intenzivno spremljamo, analiziramo nastalo situacijo, na neformalnem srečanju septembra letos je minister Vrtovec svojim kolegom izpostavil vprašanje naraščajoči cen energentov na splošno, nato, ne morem se strinjati s tem, da je bilo prepozno sklicano, ampak je bilo 26. oktobra po seji evropskega sveta sklicana tudi seja vseh ministrov, izredna seja vseh ministrov za energijo, kjer se je to, izključno to vprašanje zelo detajlno obravnavalo na ravni Evropske unije. Pred tem, 13. 10., Evropska komisija izda tako imenovano orodje oziroma turboks ukrepov, kratkoročnih, srednjeročnih ukrepov za zajezitev naraščajočih cen energentov. </font><br>
<font size="4">	Kot ste povedali predlagatelji, na veleprodajnih trgih so se na višji nivo dvignile cene energentov. To je dejstvo. Nafta, naftnih derivatov, zemeljskega plina, električne energije, CO2 kuponov. To je dejstvo. In s tem pač na nek način bomo morali vsi skupaj živeti. Vprašanje je ali se bodo te cene še kadarkoli spustile na nivo, ki smo jih poznali pred začetkom krize oziroma v samem začetku krize, ko je bila tudi poraba električne energije ali pa energije na sploh nižja. Razlogov za to je več in so večinoma posledica tudi povečanega povpraševanja po energiji zaradi okrevanja gospodarstva po valu pandemije, nezmožnosti hitre prilagoditve dobav energije in so v obdobju manjšega povpraševanja, manjših investicij v dobavne verige bile posledice le tega. Vse evropske inštitucije s katerimi pač se pogovarjamo, ocenjujemo, da tržni mehanizmi delujejo normalno in niso bili zaznane kakršnekoli nedovoljene tržne prakse in se tudi izvajajo dodatne preiskave, da ne bi česar spregledali. Ena izmed takih je naloga, ki mu je bila podeljena je Eiser, to je združenje vseh evropskih regulatorjev, da preverja ali je kakršnakoli zadeva bila, ki je bila kakršnakoli manipulacija oziroma špekulacije. Zdaj same podražitve na veleprodajnih trgih so v nekaterih primerih videti zelo drastične, tudi zaradi nižjih veleprodajnih cen v prvem letu epidemije, govorim o letu 2020. vse te visoke veleprodajne podražitve so pritegnile pozornost vseh nas. </font><br>
<br>
<b><font size="4">6. TRAK: (NB) – 14.25 </font></b><br>
<br>
<font size="4">	(Nadaljevanje) Napoved višine podražitev maloprodajnih cen seveda ni enostavna, niti ni taka podražitev, lahko rečem, samoumevna. Enostavna preslikava trenutnih veleprodajnih cen v maloprodajne za gospodinjske odjemalce, če se zdaj najprej do tega opredelim, ni pričakovana, še posebej ne v nekem kratkoročnem obdobju. Zdaj, z nekimi dokončnimi analizami kako se bodo te višje veleprodajne cene odrazile do gospodinjskih odjemalcev, v tem trenutku še ne moremo govoriti o nekem kratkoročnem obdobju, lahko pa govorimo v obdobju po novem letu. Seveda se do nekaterih podražitev prišlo, to pa predvsem zakaj je dražje ogrevanje v dveh večjih mestih, je pa predvsem zaradi CO2 kuponov. Do je odrazna cena zaradi metodologije, ki določa ceno ogrevanja. Seveda pa lahko pričakujemo delne korekcije cen tudi za gospodinjske odjemalce in obseg je odvisen od dobavnih pogodb dobaviteljev na veleprodajno ceno in časa trajanja novega nivoja veleprodajnih cen. Dejstvo je, da v Sloveniji nekateri ponudniki in pa dobavitelji tako zaradi svojih specifičnih situacij ali pogojev v dobavnih verigah že zdaj dražijo tudi nekatere maloprodajne cene za gospodinjske odjemalce, naj si bo to zemeljski plin, naftni derivati in pa daljinsko ogrevanje, kot sem prej omenil. Elektrika za izjemo to kar ste predlagatelji povedali, se pravi, napovedi Petrola, da se bo zvišala cena maloprodajnih cen na nivoju gospodinjstev v Sloveniji, se še ni podražila. Odjemalci seveda lahko dobavitelja, ki draži elektriko ali zemeljski plin, kadarkoli zamenjajo s tistim, ki je pač cenejši. </font><br>
<font size="4">	Veleprodajne cene vedno nihajo, precej bolj kot pa to je pri maloprodajnih cenah. Dobavitelji in trgovci običajno kompenzirajo večji del teh nihanj, jih na ta nihanja, če so večja, manjše trgovce spravijo seveda v težave. Trenutno porast veleprodajnih cen je nekoliko višji in bolj vztrajen kot smo jih bili navajeni do sedaj. Zato imajo tudi nekateri dobavitelji v Sloveniji že težave in celo odpovedujejo pogodbe z odjemalci. Tudi glede na nizke cene energije ali pa energentov v času prvega vala pandemije Covid, lahko pričakujemo, da se bodo veleprodajne cene ustalile na nekoliko višjem nivoju, ne pa tudi na najvišjih cenah skokovitega porasta cen kot smo jim priča. Tak trend se trenutno nakazuje predvsem pri zemeljskem plinu, pa najverjetneje v prihodnje tudi pri premogu. Zdaj običajno seveda dobavitelji elektrike, zemeljskega plina, ki se znajdejo v težavah, kaj naredijo, dvignejo cene in odjemalci sami odpovedujejo pogodbe in jo sklenejo z drugim ugodnejšim dobaviteljem. Trenutne odpovedi pogodb nekaterih dobaviteljev kažejo na stisko teh dobaviteljev. Odjemalcem tak dobavitelj lahko priporočamo čim prejšnjo sklenitev pogodbe z novim dobaviteljem. Agencija za energijo, tudi kot vem, že preiskuje odpovedovanje dobavnih pogodb takšnih dobaviteljev elektrike v Sloveniji. Odpovedi so kršile vsaj pogodbeni odpovedne roke in verjetno tudi še nekatere druge pogodbene določbe, ampak o tem bo lahko kaj več povedala direktorica. </font><br>
<font size="4">	Operater trga za električno energijo, se pravi, Borzen v sodelovanju z distribucijskim operaterjem na drugi strani skrbno spremlja plačilno sposobnost dobaviteljev v stiski, če je to seveda potrebno in jih bo tudi s tem iz trga izločil. S tem bo preprečil, da se zgodi še večja škoda, ki lahko nastane, če je pač plačilno nesposoben, dobavitelj na trgu deluje še naprej. </font><br>
<font size="4">	V primeru stečaja dobavitelja električne energije oziroma odjemalcev ne bomo odklapljali oziroma jih ne moremo odklopiti, ampak se pač prestavijo v tako imenovan režim zasilne oskrbe. To je, zasilna oskrba omogoča, da lahko odjemalci poiščejo drugega dobavitelja brez nepotrebnega in potencialnega gospodarskega ali pa socialnega katastrofalnega vmesnega obdobja, pomeni da bi kdorkoli ostal zaradi vklopa brez oskrbe z električno energijo. Na primeru v primeru stečaja dobavitelja zemeljskega plina so odjemalci obveščeni in tudi lahko zamenjajo dobavitelja. </font><br>
<font size="4">	Tudi pri naftnih derivatih imamo v Sloveniji konkurenco, četudi je ta okrnjena. Z izbiro cenejšega ponudnika lahko odjemalci oblažijo težnjo po podražitvah, ampak o tem kolega državni sekretar Zajc verjetno kaj več povedal. </font><br>
<font size="4">	Prav imate, ko govorite o tem, da cene energije lahko vplivajo tudi na podražitev drugih dobrin in storitev,</font><br>
<br>
<b><font size="4">7. TRAK: (NB) – 14.30</font></b><br>
<br>
<font size="4">	(Nadaljevanje) kar se v nekaterih primerih že dogaja. Vlada je vprašanje visokih cen energentov večkrat obravnavala, tako kot sem omenil, v začetku septembra, v začetku oktobra je bila imenovana posebna medvladna komisija državnih sekretarjev, ki smo se s tem porastom nekako srečevali oziroma jo obravnavali, pozvali tudi vse dobavitelje energije, da nam sporočijo vrsto podatkov in na podlagi te analize potem tudi ustrezno ukrepali. </font><br>
<font size="4">	Na pobudo, kot sem že prej omenil, našega ministra Vrtovca, je bil sklican izredni svet, ministrski svet na to temo. Nekatere države članice so res, to imate prav, predlagale posege na veleprodajne trge, kar pa, bom rekel, se tiče večine, ostalih držav članic je zavrnila, se do tega niso opredelile oziroma kaj takega ne bodo storile, saj so, kot rečeno, visoke cene energentov oziroma posledica drugih dejavnikov, kjer pa želim / nerazumljivo/, ne pa nedelujočega trga ali pa mogoče ambicioznih podnebno-energetskih ciljev. Komisija je, kot veste, pripravila sporočilo z dopustnimi praksami tudi pri omejevanju vpliva visokih cen energentov in energije, to sem že omenil prej, to je tako imenovan Turboks oziroma škatla orodij katere se bomo tudi v prihodnosti posluževali. Nekatera orodja velja izpostaviti, to so predvsem raba sredstev podnebnega sklada za vložitev, podražitev za socialno šibke. Vlada je obravnavala oziroma bo v kratkem sprejela tako imenovane energetske vavčerje za socialno šibke oziroma za ranljive skupine prebivalcev, ki si tega ne morejo privoščiti. Govorimo o približno 66 tisoč družinah, ki so deležni denarne socialne pomoči oziroma varstvenega dodatka. Glede višine se še pogovarjamo. Približno ta številka 66 tisoč ljudi oziroma družin bo tega deležna. Kot sem rekel, uporabili smo oziroma pripravili ukrep tako imenovanih energetskih vavčerjev katerih namen je pa predvsem ublažitev vpliva podražitev na najbolj ranljiva gospodinjstva. Predvidena je tudi dodatna socialna pomoč prejemnikov socialne pomoči in pa varstvenega dodatka. Ne smemo pozabiti samo socialno šibke, imamo tudi gospodarstvo, industrija, ki zaposluje visoke veleprodajne cene precej neposredno in tudi brez časovne zakasnitve kot je to v primeru elektrike ali pa neke zakasnitve ogrožajo industrijo. Še posebej energetsko intenzivni del, saj so njihove dobavne pogodbe lahko bolj vezane na veleprodajni trg in v večini primerih sami določajo v času nakupa električne energije. Tudi tukaj bom rekel, je Vlada že pripravila edini možni ukrep, ki ga pač na žalost oziroma upam, da zelo hitro v Sloveniji uporabimo in sicer, da se zmanjša plačevanje posrednih stroškov CO2 kuponov za energetsko intenzivne panoge. </font><br>
<font size="4">	Poseg v omrežnino oziroma v prispevke URE in OVE nove, menimo da ni dopustno oziroma je nepotreben v tem trenutku in se uporabi, če res, res v skrajni sili. 	Nižanje omrežnine ima lahko za posledico nezadostno vzdrževanje in investicijo v omrežje kot veste, pri zelenem prehodu se največ teh investicij pričakuje na distribucijskem omrežju in tudi na prenosnem omrežju električne energije, kar bi seveda za seboj potegnilo slabo ali pa poslabšanje zanesljive oskrbe z elektriko in pa seveda tudi zemeljskega plina, kar bi imelo lahko katastrofalne posledice za konkurenčnost slovenskega gospodarstva. </font><br>
<font size="4">	Prispevki OVE in URE so namenjeni prehodu v nizko ogljično družbo, ki je poleg tega tudi si ne želimo, da bi se to kakorkoli zaustavljalo. </font><br>
<font size="4">	Posegi v trg kot so kontrola cen, cenovne kapice, določanje nekih marž oziroma so ravno tako po mojem mnenju oziroma po našem mnenju pogubne za zanesljivost oskrbe. Tega smo se nekaj naučili že iz preteklosti in takšni ukrepi lahko privedejo do pomanjkanja energentov elektrike in to lahko seveda ogrozi konkurenčnost gospodarstva. Posledice tega so lahko nižanje plač, odpuščanje, socialne razlike, stiske, itn. Zato tako v Evropski uniji kot Sloveniji naj bi se svobodni trg oziroma v trg ne posegalo, ker trg energentov še posebej elektrike in plina deluje in se odziva na pričakovano in ni nobenega razloga za zakonske možnosti,</font><br>
<br>
<b><font size="4">8. TRAK: (NB) – 14.35</font></b><br>
<br>
<font size="4">	(Nadaljevanje) da bi poseg države v obliki kontroli cen tudi v skladu z zakonom o kontroli cen se kaj takega izvedlo. Kot sem rekel na začetku, Vlada oziroma vsa ministrstva, pristojne inštitucije skrbno spremljajo dogajanja na energetskem trgu. Ukrepi so oziroma bodo pripravljeni, ko bo to potrebno. </font><br>
<font size="4">	Hvala lepa. </font><b><font size="4">	</font></b><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala tudi vam, državni sekretar. </font><br>
<font size="4">	Z nami je tudi predstavnik Ministrstva za gospodarstvo, gospodarski razvoj in tehnologijo, državni sekretar gospod Simon Zajc. </font><br>
<font size="4">	Izvolite. </font><br>
<br>
<b><font size="4">	SIMON ZAJC:</font></b><font size="4"> Spoštovani predsednik, spoštovana predsednica, hvala za besedo. </font><br>
<font size="4">	Poslanke in poslanci, ostali prisotni, dober dan! </font><br>
<font size="4">	Vprašanje energetike sicer ni zdaj v neposredni pristojnosti našega ministrstva, vendar pa še kako vpliva na vse segmente gospodarstva. Poudarjam, da imamo v Slovenijo dobro delujoče gospodarstvo in industrijo. Ena izmed ključnih konkurenčnih prednosti naše industrije oziroma gospodarstva je zanesljivo varna in pa cenovno dostopna energija. To vse skupaj gospodarstvo omogoči tudi prehod na zeleno in digitalno. Ob zadnjih dogodkih v povezavi z dvigom cen in pretresih na trgu električne energije, zemeljskega plina in tudi naftnih derivatov se seveda postavlja vprašanje, če bo tako tudi v naprej. Torej ali lahko v prihodnje še računamo na cenovno dostopno, zanesljivo in varno oskrbo z energijo. Kaj smo pripravljeni vsi skupaj žrtvovati z odpovedjo fosilnim gorivom? Ali so obnovljivi viri edina in sploh zadostna alternativa in pa kako se bomo odločili tudi glede vprašanja jedrske energije. Tudi gospodarstvo seveda od nas želite odgovore, jih pričakuje, saj so ključni za predvidljivo in stabilno poslovno okolje ter za načrtovanje dolgoročnih naložb. Naj izpostavim nekaj številk. Slovenija ima v strukturi BDP nadpovprečno visok delež industrije, torej kar 23,6 %, to je podatek za leto 2019 in se uvrščamo na tretje mesto v Evropski uniji, pred nami sta Češka in pa Irska. Nadalje ima Slovenija visok delež tradicionalne energetsko intenzivne industrije. Tukaj govorimo o kovinski, nekovinski, kemični in papirni industriji. Te skupaj ustvarijo 15 % dodane vrednosti pridelovalni dejavnosti, zaposlujejo 28 tisoč 200 ljudi, ustvarijo 16,3 % izvoza pridelovalnih dejavnosti in porabijo 57 % energije v pridelovalnih dejavnostih. Energetska produktivnost pridelovalnih dejavnosti je boljša od splošne in se je v zadnjih 13. letih tudi bolj izboljševala v primerjavi z Evropsko unijo. Zavedati se je potrebno, da visok delež industrije predvsem energetsko intenzivne industrije v strukturi slovenskega gospodarstva pomeni tudi primerjalno večjo ranljivost Slovenije zaradi cenovnih šokov kot jih doživljamo tudi v tem trenutku. To se je pokazalo že v primeru sklenjenih oziroma nesklenjenih pogodb za energente, ki trenutno kažejo na to, da se slovensko gospodarstvo različno odziva na stanje na energetskem trgu. Podjetja, ki so pravočasno zagotovila cenovno dostopno energijo trenutno zviša na trgu ne čutijo tako dramatično kot podjetja, ki pa tega niso do sedaj storila. Zato je poleg pravočasnega in učinkovitega posodabljanja in prestrukturiranja slovenskega gospodarstva in podjetij, ključen tudi odgovor na to, kako bomo gospodarstvo in nenazadnje gospodinjstvom zagotavljali cenovno dostopno energijo v prihodnje. Po oceni evropske komisije bo ne glede na že izvedene in pričakovane ukrepe za zmanjšane porabe elektrike poraba elektrike v energetsko intenzivni industriji v Evropski uniji narasla in sicer iz 2,98 na kar 4,43 teravatov, teravatnih ur. Zavedamo se, da bo industrija soočena z bolj zahtevnimi razmerama na trgu z energenti kot posledica pričakovanih gibanj na mednarodnih trgih in hkrati potrebnih vlaganj v obnovo proizvodnih in prenosnih oziroma distribucijskih zmogljivosti v Sloveniji. Za tehnološki preboj in posodobitve energetsko intenzivne industrije je seveda treba izkoristiti vse možnosti, ki so na voljo na EU ravni ter na domači ravni preko načrta za okrevanje in odpornost ter sklada za pravični prehod.</font><br>
<br>
<b><font size="4">9. TRAK: (NB) – 14.40</font></b><br>
<br>
<font size="4">	(Nadaljevanje) Kot je predvideno v slovenski industrijski strategiji 2021 do 2030, bomo na MGRT izvajali ukrepe, ki so usmerjeni v spodbujanje raziskav, razvoja, inovacij ter prenosa naprednih tehnologij, spodbujanje novih energetsko, učinkovitih in okolju prijaznih investicij, spodbujanje uvedbe krožnih rešitev v industriji, spodbujanje digitalnega prehoda preko optimizacije proizvodnje z avtomatizacijo, digitalizacijo in umetno inteligenco in podobno. To je bil nek hiter oris povezave slovenskega gospodarstva z vprašanjem energetike. </font><br>
<font size="4">	Glede pobude sklica te seje, glede ukrepa kontrole cen, pa naj pojasnim, da je naše ministrstvo vse skozi spremljalo razmere na trgu cen naftnih derivatov in ugotavlja, da je trenutna visoka cena goriv posledica visokih cen nafte na svetovnih trgih. Kontrola cen pa ni inštrument poseganja v cene blaga in storitev, na primer, zaradi dnevne draginje, ampak je skrajni zakonski ukrep zaradi resnih anomalij na domačem trgu in po izpolnjenih nujnih in objektivnih zakonskih kriterijih. Trg pa, kot je že državni sekretar Košorok povedal, v Sloveniji deluje. Kot sicer že veste, je Vlada 20. oktobra letos, na pobudo MGRT sprejela uredbo o oblikovanju cen naftnih derivatov s katero je na podlagi zakona o kontroli cen začasno in sicer za tri mesece regulirala ceno lahkega kurilnega olja. V uredbi je predlagan na enak način oblikovanja cen kurilnega olja kakor v obdobju pred liberalizacijo cen aprila 2016. Cene se oblikujejo na podlagi predpisane metodologije, marža distributerjev pa je določena v absolutnem znesku in znaša 6 centov na liter. Kot je bilo že s strani predlagatelja povedano, pa ta uredba začne veljati z jutrišnjim dnem. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala tudi vam, državni sekretar. </font><br>
<font size="4">	Želi besedo predstavnik Ministrstva za finance? Z nami je mag. Franci Kluže. Želi besedo? Izvolite. (Ne.)</font><br>
<font size="4">	Želi besedo predstavnica Agencije z energijo? (Da.) Z nami je mag. Duška Godina, direktorica. </font><br>
<font size="4">	Izvolite. </font><br>
<br>
<b><font size="4">	MAG. DUŠKA GODINA:</font></b><font size="4"> Predsedujoči, hvala za besedo.</font><br>
<font size="4">	Spoštovani poslanke in poslanci, predstavniki Vlade, lepo pozdravljeni! </font><br>
<font size="4">	Veliko je bilo danes že povedanih dejstev s strani vseh govorcev o energetiki in gibanju na energetskih trgih, zato naj uvodoma samo poudarim, da podpiramo razpravo o energetiki tako z vidika dogajanja na veleprodajnih trgih, v povezavi z zaščito vseh skupin odjemalcev, predvsem tistih najšibkejših. Seveda podpiramo tudi razprave v zvezi z nadaljnjim razvojem in preobrazbo energetike na poti doseganja podnebno nevtralne družbe, ne smemo pozabiti tudi zaradi tega razvoja te poti bo potrebno ustrezno zaščititi najranljivejše skupine odjemalcev. Kot je bilo že povedano, dejstvo je, da beležimo rekordne cene tako na področju trgov z električno energijo kot zemeljskim plinom. Razlogi so bili že predstavljeni in v sedanjih razmerah visokih cen je zagotovo bolj kot kadarkoli prej pomembno predvideti tudi tveganja za zanesljivost oskrbe ter zagotoviti preglednost in celovitost delovanja trgov s čimer se odpravi morebitna zaskrbljenost zaradi manipulativnih praks ali zlorab tudi v zvezi s trenutnim razvojem dogodkov. V javnosti se da pogosto slišati, da so dvigi cen posledica špekulativnih praks na trgih. Naj na tem mestu omenim, da ima Evropska unija izredno močan in trden instrument, ki omogoča odkrivanje tržnih manipulacij, to je Uredbo o celovitosti in preglednosti veleprodajnega energetskega trga znana pod imenom uredba Remit. Navedena uredba daje podlago agenciji za sodelovanje evropskih regulatorjev ACER, da nadzoruje delovanje veleprodajnih trgov in lahko povem, da ACER v sodelovanju z nacionalnimi regulatorji poostreno nadzoruje dogajanje na veleprodajnih trgih in v tem danem trenutku razlogov za oziroma argumentov, da bi podajali ugotovitve, da se rekordne cene posledica špekulacij, špekulativnih dejanj na trgu ali tržnih manipulacij nimamo. </font><br>
<font size="4">	Ob tem se bom, glede na to, da je bilo že dosti povedanega, osredotočila še na drugi vidik, ki ga Agencija za energijo kot nacionalni regulator   </font><br>
<br>
<b><font size="4">10. TRAK: (NB) – 14.45</font></b><br>
<br>
<font size="4">	(Nadaljevanje) spremlja, nadzira oziroma je zanj zadolžena, to je varstvo pravic odjemalcev. Danes je bilo omenjena pravica varovanja odjemalcev pred odklopi. Naj omenim, da na tem področju agencija izvaja vse aktivnosti. Takoj, ko so se zaradi dvigov cen pojavile prakse nekaterih dobaviteljev na področju električne energije, ki so odpovedovali pogodbe o dobavi električne energije odjemalcem zaradi tega, ker so zašli v težave, je agencija nemudoma pristopila k proučevanju tovrstne problematike. Sprva smo dali informacijo odjemalcem, da jih pomirimo, da imajo kljub temu, da so dobili v svoje predale odpovedi pogodb o dobavi energije možnost, da dobavitelja zamenjajo, da je na trgu dovolj dobaviteljev, in da so tudi cene še na sorazmerno, torej na enaki ravni kot so bile pred tem. Proučevali smo tudi področje oziroma pravilnost podajanja odpovedi pogodb o oskrbi z električno energijo in ugotovili, da so se določeni odjemalci, teh na srečo ni bilo veliko, bilo pa jih je nekaj, posluževali neustreznih praks oziroma niso izvedli vseh potrebnih postopkov, ki jim nalaga veljavna zakonodaja, zato smo v zelo kratkem času podali tudi to informacijo tako javnosti kot tudi ustreznim institucijam, med njimi Borzenu in Sodotu in na ta način zaščitili odjemalce, zadržali odklope odjemalcev, ki so ostali brez dobavitelja. </font><br>
<font size="4">	Naj omenim, da je energetska zakonodaja na dva načina ustrezno rešuje varovanje odjemalcev pred odklopi in sicer s tako imenovanim institutom zasilne oskrbe s katerim smo tudi seznanili odjemalce v tem obdobju. Gre za institut, ki odjemalce varuje pred odklopom v primeru insolventnosti, nelikvidnosti njihovega dobavitelja oziroma, če brez lastne krivde bred dobavitelja ostanejo. </font><br>
<font size="4">	Drug institut pa je zaščita ranljivih odjemalcev. To je odjemalcev, ki zaradi svojega premoženjskega stanja enostavno ne morejo plačevati oskrbe z električno energijo in zemeljskim plinom kot tudi toplote. Naj na tem področju omenim, da torej energetika ustrezno rešuje to področje, ustrezno se je ta institut prelil iz evropske zakonodaje v naš pravni red, čeravno ugotavljamo, da ta ukrep, ta institut ni izkoriščen, kljub temu, da so odjemalci, ki jim grozi odklop, o tem ustrezno in pravočasno obveščeni na Agenciji za energijo in tudi osebno menim, da je to posledica manjka definicije kaj dejansko energetska revščina je. Zato to definicijo nujno potrebujemo. Na ta način bomo lahko določili tudi skupino odjemalcev, ki so zaradi svojega slabega premoženjskega stanja opravičeni do oskrbe z energenti, ki jim zagotavljajo minimum dostojnega življenja. Toliko za enkrat z moje strani. Če bo potrebno, še kakršnakoli vključitev v debato, se odzovem kasneje. </font><br>
<font size="4">	Hvala. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Tudi vam, gospa Godina. </font><br>
<font size="4">	Še želi besedo kdo od ostalih vabljenih, pa bi prijazno prosil, da se predstavi z imenom in priimkom ter institucije iz katere prihaja, za magnetogram. </font><br>
<font size="4">	Pa še eno prošnjo imam, da se omejite na od 5 do 7  minut. </font><br>
<font size="4">	Kdo želi prvi? Izvolite. </font><br>
<br>
<font size="4">	</font><b><font size="4">ANDREJ ZORKO: </font></b><font size="4">Najlepša hvala predsedujoči. Andrej Zorko, Zveza svobodnih sindikatov Slovenije. </font><br>
<font size="4">	Jaz bi, če mi dovolite, bi začel, potem bi pa mogoče kolega Branko Sečnikar iz Sindikata delavcev energetike Slovenije v nadaljevanju tudi zaključil. Bova pa oba verjetno v okviru sedmih minut, absolutno, tako da hvala. </font><br>
<font size="4">	Najprej se zahvaljujem tudi za vabilo na današnjo sejo, to je dveh matičnih odborov, hkrati in pa predvsem to je na temo, ki je. Tema se ne nanaša samo na energetsko revščino, čeprav tako kot je gospa predhodnica dejala, to je definicija tukaj zelo nejasna. To je, ali je 10 % sprožljivega dohodka namenjeno, to je za plačevanje energije in pa seveda prihodki nižji od prave revščine ali je kaj drugega tukaj. Ampak tema je pomembna tudi z vidika zagotavljanja kvalitete življenja slovenskih prebivalcev in prebivalk,</font><br>
<br>
<b><font size="4">11. TRAK: (NB) – 14.50</font></b><br>
<br>
<font size="4">	(Nadaljevanje) ne samo z vidika ogrevanja, temveč tudi z vidika ostalih življenjskih stroškov, zlasti ko govorimo o cenah hrane in pa pijače. Namreč, če pogledamo recimo nekatere statistične podatke, lahko ugotovimo, da v Sloveniji trenutno živi 254 tisoč oseb pod pragom revščine. Če gledam samo stopnjo tveganja revščine, v Sloveniji je sicer znašala 12,4 odstotna. Če iz tega, to stopnje revščine če odštejemo socialne transferje, ki izredno znižujejo stopnjo revščine, lahko ugotovimo, da je v Sloveniji stopnja revščine 22,4 odstotka. Če pa od tega odštejemo še pokojnine, pa lahko ugotovimo, da je stopnja revščine 39,4 odstotna. Torej, in ko govorimo o cenah energije, govorimo tudi o cenah osnovnih življenjskih potrebščin. Zato vavčerski sistem seveda lahko pripomore morda k posameznim gospodinjstvom, vendar ne bo pripomogel pri zaustavljanju dviga cen osnovnih življenjskih potrebščin kruh, mleko, vrtec, prevoz, itn. Energija ni samo ogrevanje, energija so tudi prevozi. Tukaj seveda pridemo na področje gospodarstva, kajti cene teh potrebščin se zaradi dviga transportnih stroškov torej tudi zvišujejo. In se nam zdi še kako pomembno, da ko govorimo o tem, gledamo s precej širšega vidika, ne pa zgolj z vidika, to je ogrevanja čez zimo ali pa z vidika cene plina ali pa kurilnega olja. </font><br>
<font size="4">	V Sloveniji imamo ogromno podjetij, ki so veliki porabniki energije in so tudi odvisni od energije. Ena od takšnih podjetij je Talum. Talum je za Kidričevo še kako pomemben dejavnik, torej blaženje socialnih in ekonomskih posledic, to je v kolikor tega podjetja ni. In še bi lahko jih našteli v marsikaterem delu Slovenije kakšno podjetje. Tako da, s tega vidika je tudi cena energije kot so elektrika, plin, bencin, dizel, olje, kurilno olje pomembno tudi z vidika varovanja zaposlitev. Če pogledam samo nekatere cene dviga, recimo v zadnjih, v obdobju januar-oktober 2021, lahko ugotovimo, da se je elektrika recimo zvišala, da so se tekoča goriva, se opravičujem, povišala za 30,5 % in ta dvig tekočih goriv se bo seveda prelevil tudi v ceno osnovnih življenjskih potrebščin. Voda, električna energije, plin in druga goriva so se povišala za 7,1 5. Plače so se v Republiki Sloveniji v povprečju v obdobju januar-avgust dvignile za 6,5 %, pri čemer je treba upoštevati dejstvo, da je ta dvig posledica PKP in dodatkov, ki so jih zaposleni dobili v javnem sektorju in teh dodatkov danes ni. Cene energije pa bodo višje pri osnovnih življenjskih potrebščin predvsem v decembru in pa verjetno tudi v januarju. Zato je še kako pomembno, da Slovenija nemudoma in takoj pristopi k regulaciji cen energentov, vseh energentov in, bom rekel, prostora manevrskega je tukaj dovolj tudi v okviru pravil, evropskih pravil, ki govorijo o določanju cen, marže, omrežnine, dodatki, dajatve in prispevki so recimo, to je en moment, kjer bi Slovenija lahko in tudi morala z začasnim posegom omogočiti kvalitetno življenje vsem državljanom v tej Sloveniji tudi ne samo z vidika ogrevanja, ampak tudi z vidika dostopa do osnovnih življenjskih potrebščin. </font><br>
<font size="4">	Zdaj pa, če dovolite, bi mogoče predal besedo kolegu Branki Sečnikarju. Branko, izvoli. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Ja, hvala vam. </font><br>
<font size="4">	Izvolite. </font><br>
<br>
<b><font size="4">	BRANKO SEČNIKAR:</font></b><font size="4"> Hvala lepa za besedo. </font><br>
<font size="4">	Hvala lepa za povabilo. Lep pozdrav vsem skupaj! </font><br>
<font size="4">	Moja kratka razprava bo šla na področje za katerega mislimo, da v Sindikatu delavcev dejavnosti energetike nekaj vemo in sicer bi mogoče poudaril prvo, da cene električne energije v Sloveniji tako za gospodinjstva kot tudi za proizvodnjo, za gospodarstvo, </font><br>
<br>
<b><font size="4">12. TRAK: (NB) – 14.55</font></b><br>
<br>
<font size="4">	(Nadaljevanje) so v spodnji tretjini Evropske unije, so daleč od evropskega povprečja. Tako da mislim, da bi bilo treba pri obravnavi vseh vrst ukrepov, ki jih bo Vlada sprejemala, imeti v vidu to, da je treba ločeno narediti analizo na posameznih področjih posameznih energentov. Mislim, da je to zelo pomembno, ker energetika je širok pojem in v teh besedah se lahko marsikaj skriva. Da je pač ta cena takšne narave oziroma takšnega nivoja, je zelo pomembno to, da smo vsaj v 90. procentih samooskrbni pri domači proizvodnji in to je edina vrsta energije, ki jo v Slovenij v tem trenutku še imamo. Vemo, da naftni plin, naj bo to utekočinjen ali pa po plinovodih ali pa nafta, je vse uvoz in zaradi tega tudi imamo te težave v tem trenutku. Na ceno plina predvsem vpliva v tem trenutku ta zmanjšana proizvodnja oziroma dobava iz Rusije, ki je posledica tega povpraševanja tudi na kitajskem. Na ceno vpliva tudi utekočinjenega plina vplivajo tudi cene prevozov. Tako, da tukaj bi morali predvsem to samozadostnost oskrbe z električno energijo v Sloveniji čuvati in smiselno pripraviti ukrepe, ki bodo šli v smer tega, da bomo do leta 2050 ogljično nevtralni. Zato ne bi smeli hiteti s prestrukturiranjem premogovnih regij pretirano. Seveda vemo, da je to proces, ki je pred nami in ga moramo tudi speljati, vendar pa ne smemo delati napak, naše odločitve bi pa morale temeljiti predvsem na resni analizi stanja vplivov in pa posledic kaj imamo in kaj bomo potem imeli. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala tudi vam. </font><br>
<font size="4">	Še želi kdo besedo? (Da.) Izvolite. </font><br>
<br>
<font size="4">	</font><b><font size="4">ANDREJ MATOZ: </font></b><font size="4">Hvala lepa za besedo.</font><br>
<font size="4">	(Andrej Matoz, Javna agencija Republike Slovenije za varstvo konkurence.)  	</font><br>
<font size="4">	Lep pozdrav vsem prisotnim!</font><br>
<font size="4">	Ker se v javnosti pojavljajo seveda različne interpretacije o pristojnosti agencije, menim v zvezi z regulacijo cen menim, da sem dolžen nekaj uvodnih pojasnil kakšne pristojnosti javna agencija sploh ima. Seveda javna agencija je pristojna za izvajanje nadzora nad določbami zakona o preprečevanju omejevanja konkurence, kamor uvrščamo presojo omejevalnih sporazumov, zlorabe prevladujočega položaja in pa presojo koncentracij. Seveda tudi imamo pristojnosti s presojo nedovoljenih ravnanj v verigi preskrbe s hrano v skladu z določbami Zakona o kmetijstvu. Poleg tega je agencija pristojna tudi za presojo izvajanja pravil konkurence s 101. in 102. členom Pogodbe o delovanju Evropske unije in pa ima določene pristojnosti tudi v primeru omejevanja konkurence z oblastnimi ravnanji, o čemer lahko izda pravno nezavezujoče mnenje. Agencija na tem mestu poudarja, da regulacija trga in pa omejevanje cen na trgu ni v pristojnosti agencije in kakršnakoli regulacija oziroma deregulacija trga je v izključni pristojnosti Državnega zbora oziroma Vlade Republike Slovenije. Agencija skrbi za to, da na trgu ne prihaja do morebitnih omejevalnih ravnanj oziroma koncentracij, ki ne bi bile skladne s konkurenčno zakonodajo Republike Slovenije in pa Evropske unije. Za vse energetske trge v Republiki Sloveniji, torej trg pogonskih goriv, kurilnega olja, utekočinjenega naftnega plina, zemeljskega plina in pa elektrike praviloma velja, da gre za trge homogenih proizvodov, za katere velja stabilno in pa neelastično povpraševanja. Da so ti trgi visoko koncentrirani z majhnim številom udeležencev, ki pa ima visoke tržne deleže. Takšna struktura je že sama po sebi problematična vsaj z vidika obstoja konkurence med podjetij, saj omogoča udeležencem tudi ob odsotnosti sklepanja omejevalnih ravnanj, usklajeno delovanje in sicer tako imenovano tudi tiho dogovarjanje. Ker manjši ponudniki le sledijo večjim in kar pa agencija še posebej pozorno spremlja. Kljub vsemu pa agencija ne more ukrepati zgolj zaradi zviševanja cen na trgih in nihanje cen na posameznem trgu samo po sebi ne predstavlja neposredno konkurenčno pravnih pomislekov. V kolikor so cene pogonskih goriv prosto in seveda ostalih energentov prosto oblikujejo na trgu in ni rezultatov omejevanja, izkrivljanja ali pa preprečevanja konkurence, potem je takšna zadeva skladna. Ponudniki se na trgu praviloma zgolj odzivajo na razmere na svetovnih trgih in na ravnanju drugih konkurentov. Temu rečemo tako imenovano vzporedno ravnanje, ki je prisotno ob normalno delujočem trgu. Ugotavljanje usklajenega ravnanja, ki pa je seveda prepovedano, pa je težavno, saj mora agencija v tem primeru ugotoviti in pa dokazati poleg obstoja ravnanja tudi obstoj medsebojnega stika med različnimi konkurenti   </font><br>
<font size="4">  </font><br>
<b><font size="4">13. TRAK: (VP) 15.00</font></b><br>
<br>
<b><font size="4">	</font></b><font size="4">(nadaljevanje) ter obstoj soglasja volj med podjetij, da raje sodelujejo kot pa da si konkurirajo. Kot je splošno znano, so cene energentov na svetovnem trgu dražijo, kar torej ni posebnost samo za trg v Republiki Sloveniji. Podjetja pa, ki v Sloveniji ponujajo različne energente, tukaj je izjema elektrika, kupujejo energente pri enem ali dveh glavnih dobaviteljev, ki so iz Slovenije, ti dobavitelji pa energente kupujejo v tujini, zaradi česar imajo tudi manj manevrskega prostora za vpliv na končno cene. Cena surove nafte, zemeljskega plina in kurilnega olja na svetovnem trgu so dosegle sicer nekajletni vrh, ta vrh iz leta 2008 in 2009 pa seveda še ni dosežen, vendar kljub temu končni uporabniki te podražitve teh energentov čutijo že sedaj. </font><br>
<font size="4">	Na področju trga električne energije pa je stanje drugačno, ima država na voljo več mehanizmov, ki pa niso vsi povezani z regulacijo trga, saj večina električne energije, ki se porabi v Sloveniji, proizvedejo slovenska podjetja v državni lasti. Agencija še opozarja na težaven dostop do energetskih trgov v Republiki Sloveniji s strani potencialnih novih ponudnikov energentov. Tukaj bom za primer izpostavil trg pogonskih goriv, za katerega je agencija v letu 2017 že pripravila sektorsko analizo, v kateri je ugotovila, da ta vstop na trg pogonskih goriv v Republiki Sloveniji obstajajo visoke vstopne ovire. Gradnja novih bencinskih servisov je omejena z dolgimi in zapletenimi postopki, umeščanje v prostor, spremembe namembnosti oziroma pridobivanje gradbenih dovoljenj, kar pomeni v okviru občinskih prostorskih načrtov vsaj 3 do 7 let in pa v okviru državnega prostorskega načrta 5 do 10 let. Poleg tega so najbolj atraktivne lokacije bencinskih servisov že v lasti in v upravljanju večjih ponudnikov. Agencija je že v sektorski analizi opozorila, da je 13 lokacij bencinskih servisov na avtocestnem križu, katerim so bile dodeljene koncesije za nedoločen čas, spornih z vidika konkurenčnega prava, saj za te lokacije še najmanj 25 let ne more kandidirati noben drugi konkurent. Te vstopne ovire pa marsikaterega tujega ponudnika odvrnejo od vstopa na slovenski trg pogonskih goriv. So pa navedene vstopne ovire takšne, da nanje lahko vpliva država seveda. Država bi po mnenju agencije tako morala zagotoviti čim lažje vstopne pogoje za vstop na slovenski energetski trg, s čimer pa bi se lahko povečala tudi konkurenca, kar seveda bi podpirali. Večja kot bi bila konkurenca, manj bi bilo možnosti za njeno omejevanje in večja bi bila možnost za cenovno konkuriranje, kar pa bi se poznalo tudi na maloprodajnih cenah za končne uporabnike. Agencija bo do konca leta pripravila tudi novo sektorsko raziskavo, kjer bo se soočila z aktualnim stanjem na trgu pogonskih goriv, tako da bo drugo leto znano, kakšno je dejansko stanje konkurence na tem področju.</font><br>
<font size="4">	Na tem mestu agencija zaključuje, da nedvoumno strokovno in pa temeljito opravlja svoje delo ter ves čas spremlja vse relevantne trge, med njimi tudi energetskega, in pri tem ugotavlja morebitne kršitve konkurenčnega prava in temu primerno tudi ukrepa v skladu s svojimi zakonskimi pristojnostmi.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala tudi vam.</font><br>
<font size="4">	Še želi kdo besedo? (Da.) Izvolite. </font><br>
<br>
<font size="4">	</font><b><font size="4">BREDA KRAŠNA: </font></b><font size="4">Dober dan. </font><br>
<font size="4">	(Breda Krašna, Zveza prijateljev mladine Slovenije.) </font><br>
<font size="4">	Seveda bo moja razprava bistveno drugačna kot ste jih slišali do zdaj. Predvsem zaradi tega, ker opravljamo humanitarno delo in se ukvarjamo predvsem, vsaj pri Zvezi prijateljev mladine Slovenije, z družinami, v katerih so tudi otroci in pa osebe s posebnimi potrebami. </font><br>
<font size="4">	Pri Zvezi prijateljev mladine Slovenije se resnično bojimo, da bodo napovedane podražitve energentov sprožile nadaljnje podražitve tudi v drugih panogah. Tako kot je bilo že omenjeno, zagotovo je tukaj problem prehrana. Tik-tak bomo imeli podražitve vrtcev, prehrane v šoli in spet bomo v začaranem krogu. </font><br>
<font size="4">	Zanimivo je, da je bilo rečeno, da bo država pomagala 66 tisoč prejemnikom DSP-ja. Mi imamo podatek, da je prejemnikov DSP-ja v Sloveniji cca 100 tisoč. Seveda ob tem je prav, da povemo, da 254 tisoč oseb v Sloveniji</font><br>
<br>
<b><font size="4">14. TRAK: (VP) 15.05</font></b><br>
<br>
<b><font size="4">	</font></b><font size="4">(nadaljevanje) še vedno živi pod pragom revščine. In da je 41 tisoč otrok, ki živijo še vedno pod pragom revščine. Res pa je, tega se zavedamo tudi mi, da imamo eno najnižje stopnje brezposelnosti in da izkazujejo podatki, da imamo v državi gospodarsko rast. Vendar družine, ki živijo pod pragom revščine, tega ne čutijo. Se je pa bistveno spremenila struktura družin, ki živijo pod pragom revščine. To so družine, v katerih sta oba starša zaposlena. Štiri, pet let nazaj sta bila brezposelna, danes sta zaposlena z minimalno plačo. V zelo težkih razmerah živijo še posebno enostarševske družine. Iz naše statistike, katerim družinam pomagamo, moram reči, da se je bistveno povečala revščina enostarševskih družin, v katerih je eden od staršev ženska. Seveda je grožnja energetske revščine velika grožnja, ki bo vsem tem družinam povzročila veliko sivih las šele s prihodom novega leta. Na nas se sicer že sedaj obračajo družine, ki bi si rade kupile kurilno olje ali pa druga kurilna sredstva, in jim finančno pomagamo, da lahko pridejo do tega. Kaj se bo zgodilo, ko bodo družine prejele prve položnice elektrike v začetku novega leta, in kaj se bo zgodilo, ko bodo mesečno dobivale bistveno višje položnice za ogrevanje? Mislim, da humanitarne organizacije, pa tukaj mislim, da ne govorim samo za Zvezo prijateljev mladine Slovenije in naše članice, ampak tudi za druge humanitarne organizacije, vam povemo, da po dveh letih, skoraj dveh letih koronskih ukrepov nimamo več zaloge sredstev, s katerimi lahko pomagamo družinam. Država je sicer v lanskem letu res pomagala z določenimi ukrepi tudi tem družinam, ampak žal teh dodatkov zdaj v letošnjem letu ni. </font><br>
<font size="4">	Zato mislimo, da bi bilo nujno potrebno, da se v Sloveniji že končno sistematično lotimo in identificiramo obseg energetske revščine. Energetska revščina je za nas humantarce stanje, v katerem si gospodinjstvo ni zmožno zagotoviti primerno toplega stanovanja in drugih energetskih storitev kot na primer orgevanje sanitarne vode, razsvetljava po neki sprejemljivi ceni na kvadratni meter. Za energetsko revna in ranljiva gospodinjstva naj Vlada Republike Slovenije v tem letu prepove odklop iz energetskega omrežja ali daljinskega sistema ogrevanja ne glede na izpolnjevanje obstoječih pogojev za nujno oskrbo vsaj do konca kurilne sezone leta 2022. To prepoved naj vlada za čas ogrevalne sezone zakonsko uredi, in to za samske upokojene, za osebe, ki živijo z otrokom ali z otroci. Vemo, da po konvenciji o varstvu otrokovih pravic so otroci do 18. leta kljub temu, da se vse večkrat v naši Sloveniji uporablja, da so otroci do 15. leta. To ni res, otroci so do 18. leta. Predlagamo, da se razširjeno prepoved odklopa električne energije v času ogrevalne sezone uredi tudi z Zakonom o oskrbi z električno energijo, ki je v postopku sprejemanja. In v skladu s priporočili Evropske komisije pozivamo vse, tako vlado kot Državni zbor, vse odločevalce v Sloveniji, da naj energetsko revnim gospodinjstvom dodelijo nujna finančna sredstva</font><br>
<br>
<b><font size="4">15. TRAK: (VP) 15.10</font></b><br>
<br>
<b><font size="4">	</font></b><font size="4">(nadaljevanje) za plačilo povečanih stroškov za energijo. Ob tem se ne želimo opredeljevati ali je to 100 evrov, 200 evrov ali več. Mislim, da je dovolj sposobnih kadrov v Sloveniji, ki znajo to oceniti. Do finančnih sredstev bi morali biti upravičeni tudi vsi tisti, ki le minimalno presegajo cenzus za prejem socialne podpore, saj tudi oni pogosto ne zmorejo plačevati stroškov za energijo. Socialna plačila energije najbolj ogroženim se lahko financiranjo tudi s sredstvi iz evropskega sistema za trgovanje z emisijami. </font><br>
<font size="4">	V imenu humanitarne organizacije vas resnično prosimo, da pomislite. Ker na vrata, naša vrata trka vedno več družin, ki ne zmorejo plačevati teh računov.</font><br>
<font size="4">	Najlepša hvala.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala tudi vam. </font><br>
<font size="4">	Še želi kdo od ostalih vabljenih? (Ne.) Ugotavljam, da ne. </font><br>
<font size="4">	Prehajamo na razpravo članic in članov odbora. </font><br>
<font size="4">	Preden pa dam prvemu prijavljenemu besedo, našemu kolegu Željku Ciglerju, pa je prosil za besedo predlagatelj mag. Marko Koprivc.</font><br>
<font size="4">	</font><br>
<font size="4">	</font><b><font size="4">MAG. MARKO KOPRIVC (PS SD): </font></b><font size="4">Hvala lepa, predsedujoči, za besedo. </font><br>
<font size="4">	Mislim, da so bili ti uvodi, predvsem s strani predstavnice humanitarnih organizacij in tudi drugih, zelo povedni. Predvsem, da je nujno nekaj narediti, mislim, da se vsi zavedamo. Za razliko od naših gostov, pa predstavniki vlade, obeh ministrstev, niso povedali nič konkretnega oziroma nič novega, nič drugače niste govorili kot je govoril gospod Počivalšek, minister za gospodarstvo, pred slabim mesecem dni, ko sem ga na redni seji vprašal pač v poslanskem vprašanju, kaj konkretno namerava vlada narediti ob tem, ko vidite, vidimo pred vsemi nami, pred našimi očmi se dogaja hitro drvenje v energetsko revščino. In vlada odgovarja, zelo pavšalno sicer, v smislu, ni nič alarmantnega, nič urgentnega, mi spremljamo situacijo in ko bo potrebno, bomo odreagirali. Hkrati ste povedali, predstavnika obeh ministrstev, da konec koncev prosti trg na področju energije ni nič slabega in da je pač potrebno spremljati, ampak zaenkrat še ni potrebna nikakršna konkretna reakcija. Jaz se seveda s tem absolutno ne morem strinjati. Dejstvo je, da rinemo v energetsko revščino, in dejstvo je, da ljudje, državljanke in državljani, potrebujejo pomoč zdaj oziroma potrebovali so jo že včeraj, ne pa enkrat ko bo. Kot sem v uvodnem delu povedal, se je samo zaradi deregulacije oziroma ponovne liberalizacije cen naftnih derivatov bistveno dvignila trošarina na kurilno olje in je zato tisoč litrov kurilnega olja dražje za 90 evrov. Zdaj, vam se lahko to zdi drobiž, ampak nekomu, ki pa težko prehaja iz meseca v mesec in si mora kupiti ne tisoč litrov, nekje 2 tisoč litrov je povprečje za pač prebiti mrzlo polovico leta, je pa to veliko denarja. Se pravi, za 2 tisoč evrov 180 evrov več. In zato bi bilo potrebno ukrepati. Meni je minister Počivalšek govoril takrat pred mesecem dni, da ponovna regulacija ni smiselna, da trg naredi svoje in tako naprej. V vmesnem času ste vsaj napovedali, da se boste vsaj na področju kurilnega olja ponovno poslužili pač regulacije cen. To bo žal stopilo v veljavo šele jutri, mnogo, mnogo prepozno. In tudi samo ta ukrep, se pravi reciklaža starega ukrepa, ne bo v celoti razrešila situacije in cen ne bo spustila. Ljudje pa so kurilno olje morali že kupiti. Da ne govorim o ceni goriv, bencina se pravi in dizla za avtomobile. V zadnjem letu se je v povprečju, so se dvignile cene za 40 do 50 %, se pravi, če poenostavimo, da bo bolj razumljivo, za nek povprečen avto je cena polnega tanka se povišala za od 20 do nekje 35 evrov na tank. To se vam ne zdi alarmantno? Meni se zdi zelo alarmantno.</font><br>
<br>
<b><font size="4">16. TRAK: (VP) 15.15</font></b><br>
<br>
<b><font size="4">	</font></b><font size="4">(nadaljevanje) Ker ljudje potrebujejo vozilo za prevoz v službo, na delovno mesto, sploh ob tem, ker imamo res zelo zanič javni prevoz in pač nimajo drugega izhoda kot da se vozijo z lastnimi vozili.</font><br>
<font size="4">	In jaz bi res prosil, jaz bi vas prosil še enkrat, da konkretno odgovorite nam predlagateljem in slovenski javnosti, kaj konkretno nameravate storiti in kako hitro in kako bo to pomagalo ljudem. Zdaj, predsednik vlade Janša je že naši kolegici poslanki Muršičevi pred enim mesecem napovedal, da se razmišlja o nekih energetskih voucherjih. Vi ste danes dosti podobno povedali, ampak, a veste, tukaj je potrebna akcija, ne razmišljanje o tem, da bo to enkrat in nekoč. Enako velja za ostale ukrepe. Jaz sem vam prej pokazal, številne ukrepe bi se dalo, tudi v skladu z našo zakonodajo, uvesti za vsaj začasno regulacijo ali pa umetno spremembo cen energentov, pa ni nič od tega. Nič niste naredili. Lahko pokažem še enkrat to tabelo. Kaj od tega konkretno, kar so druge države že naredile, je Republika Slovenija naredila? Napovedala je energetske voucherje in napovedala je, se pravi jutri bo stopilo v veljavo začasna regulacija kurilnega olja. In to je vse, kar je, od tega, da tudi te ukrepi so prepozni oziroma še nedorečeni. </font><br>
<font size="4">	In še nekaj. Prej ste govorili na veliko, kako je vse odvisno samo od svetovnega trga cen naftnih derivatov. Ne bo povsem držalo, ne? Tukaj imam jaz graf, na primer pred zadnjo gospodarsko krizo, se pravi tam v letih 2008 in 2009, so bile cene nafte na svetovnih trgih mnogo višje kot so danes, mnogo višje. Ob tem pa je danes liter kurilnega olja maloprodajna cena in pa goriv za avtomobile, se pravi bencina in ostalih goriv, višja kot je bila takrat. A veste, to so podatki. In zdaj se sklicevati samo na to, da bo trg vse rešil – ne bo. Trg dela za kapital in za kapitaliste, država bi morala pa poseči v trg in pomagati ljudem. In očitno se vi s tovrstnimi nalogami nočete ali pa ne morete ali pa ne želite spoprijeti.</font><br>
<font size="4">	Tako, da še enkrat. Da se mi sestajamo iz dneva v dan in nam vedno iste floskule prodajate, ne bomo nič dosegli. Jaz želim, da mi konkretno odgovorite, kako bodo izgledali energetski voucherji in kaj bo vlada naredila poleg tega še za to, da bo omejila oziroma ublažila energetsko revščino.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala.</font><br>
<font size="4">	Predstavim listo prijavljenih. Kolega Željko Cigler, kolega mag. Dejan Židan, kolega Edvard Paulič, kolega Soniboj Knežak.</font><br>
<font size="4">	Kolega Cigler, izvolite.</font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Predsedujoči, hvala.</font><br>
<font size="4">	Spoštovani predstavniki vlade, kolegice in kolegi, ostali cenjeni gostje! </font><br>
<font size="4">	S pomembnim prispevkom današnjega dne, to razpravo, ki jo imamo, o ukrepih, ki jih mora vlada čim prej sprejeti oziroma bi morali biti na mizi že nekaj časa, za pomoč najranljivejšim zaradi dviga cen energentov, to, kar smo danes slišali, je dejstvo tole. Slovenija je ustavno socialna država, kjer je revščina ustavno nemogoča, prepovedana. Če do nje začne prihajati, je treba ukrepati. To izhaja iz prisege ministrov in vlade, katerekoli, ko nastopi svoj mandat. Dejstvo je, da bo dvig cen energentov, ki bo jasno imel domino efekt, draži se hrana in s tem postaja manj dostopna, draži se ogrevanje, dražijo se prevozi, vse to bo prag revščine oziroma ljudi, ki živijo pod pragom revščine v Sloveniji, precej povečalo, v kolikor ne pride do ukrepanja. In prav zato, ker je Slovenija socialna država, je to ukrepanje nujno. </font><br>
<font size="4">	In se strinjam s kolegom Koprivcem, da dobimo danes jasne odgovore. Nekaj je bilo povedanega, vendar vse to je tako nekaj neoprijemljivega, da ne vem, kakšna bo Slovenija, kar se revščine tiče, socialne in energetske, v prihodnjih mesecih. Rad bi samo spomnil, da smo v petek identično temo, prav to temo, obravnavali tudi na Odboru za infrastrukturo in Odboru za delo. </font><br>
<br>
<b><font size="4">17. TRAK: (VP) 15.20</font></b><br>
<br>
<b><font size="4">	</font></b><font size="4">(nadaljevanje) Tako, da bi, pričakujem, da bo na podlagi, nekaj dni je minilo in ukrepanje tukaj je hitro, vsaj sposobna vlada bi to morala ukrepati hitro ali pa povedati pač, da se ne znajde več, da se poišče jasne odgovore, kako to energetsko revščino in posledično tudi eno socialno revščino, ki bi temu sledila, zmanjšati oziroma ji stopiti naproti. </font><br>
<font size="4">	In strinjam se s tem, kar je bilo s strani humanitarne organizacije oziroma Zveze prijateljev mladine zelo jasno povedano. Mislim pa, da bi tudi druge nevladne organizacije, ki delajo na zagotavljanju blaginje prebivalcev v Sloveniji, se strinjale, da mora vlada takoj sprejeti odlok, ki se ne tiče covida, ampak se tiče energetske revščine, in prepovedati odklope elektrike, ogrevanje, plina, do konca kurilne sezone. Ne gre samo za elektriko, saj veste, toplo stanovanje se zagotavlja tudi na druge načine in če ne poravnavaš računov, se preprosto odklopiš - te odklopijo. In podatek, ki so ga predstavniki sindikatov povedali, je tista kruta realnost, da so višine prejemkov, plač od 1 do 8 v letošnjem letu, od januar-avgust narasle nekje za 5,6 % in še to večinoma zaradi covid ukrepov, dodatkov in tako naprej, ki mnogi prihodki iz tega naslova zdajle niso prisotni, medtem ko energenti so šli pa gor do 30 % in še kar rastejo. Glejte, prizadeti so zaposleni. Jaz pravim, vse več je revno zaposlenih. Prekarci, enostarševske družine, revni upokojenci, vsi ti morajo ta strošek pokrivati. Smo že prej povedal, tako prevoze, tako ogrevanje kot tudi stroške hrane, ki se zaradi rasti energentov, ki se sestavni del cene vseh prehrambenih izdelkov, tudi višajo.</font><br>
<font size="4">	Hkrati pa bi rad tule tudi tole opozoril. Namreč ta vpliv deregulacije, liberalizacije cen energentov, ki jih imamo zdajle v Sloveniji, močno vpliva dejansko na okoljsko, energetsko in socialno politiko. In eden od pomembnih elementov, ki se zdajle dogajajo, je to, da rast cen energentov, en energetski miks, bi rekel, tistih energentov, ki se uporabljajo, spušča vedno večji delež fosilnih goriv, zlasti premoga, ker visoka cena premoga pač ustvarjajo njegovo kurjenje za dobičkonosno tudi ob visokih cenah emisijskih kuponov kljub temu, da so emisijski kuponi tukajle prisotni. In posledično dejansko, kot sem že začel govoriti, rastoče cene energentov še dodatno prizadenejo socialno šibke še posebej zdajle, ko je zima in, jasno, je treba za kurjenje nabaviti kuriva oziroma jih plačevati. In kot sem jaz zadnjič sekretarju za delo, družino, socialne zadeve izpostavil ali Ministrstvo za delo bo socialno ogroženim, tistim, ki so formalno socilano ogroženi, dobivajo denarno socilano pomoč, pomagalo z izrednimi dodatnimi socialnimi pomočmi, mi je odgovoril, da, je rekel, tudi trikrat se lahko dobi in se iz tega plačuje tudi ogrevanje. Ampak, glejte, mi se zavedamo zlasti, ko govorimo o revnih zaposlenih oziroma tistih, ki imajo pač, je večja družina, povprečno plačo, vseh teh stroškov današnjega življenja se ne da pokriti. In tudi za tiste, ki dobivajo nekaj evrov več, nekaj deset evrov več nad cenzusom, ki ti zagotavlja, da so ti dostopne socialne pravice, tudi tem je treba pomagati. Zato ta odgovor, tole, kar je povedal državni sekretar Košorok z Ministrstva za infrastrukturo, da se nekaj načrtuje 66 tisočim družinam, ki so prejemnice denarne socialne pomoči, energetski voucher, ki bi jim pomagal prenašati, prenesti to dvig cen energentov, to ni dovolj. Tistih, ki so prizadeti, je v tej državi bistveno več, to so in sindikati povedali in nevladna Zveza prijateljev mladine. </font><br>
<font size="4">	In tukaj bi rad jaz spomnil, da smo v Levici leta 2019 že pozivali, pazite, </font><br>
<br>
<b><font size="4">18. TRAK: (VP) 15.25</font></b><br>
<br>
<b><font size="4">	</font></b><font size="4">(nadaljevanje) ista situacija je bila, potrebno je ponoviti, da mora vlada, katerakoli je, leva, desna, sredinska ali kakršnakoli druga, poenostaviti postopke in pravila za uveljavljanje nujne oskrbe z električno energijo in zemeljskim plinom. Drugič, da mora odpraviti izključevanje uveljavljanja pravice do nujne oskrbe z električno energijo in zemeljskim plinom na podlagi prejemanja denarne socialne pomoči. Da uvede obvezno obveščanje o možnosti uveljavljanja pravice do nujne oskrbe z električno energijo in zemeljskim plinom. Da omogoči uveljavljanje pravice do nujne oskrbe z električno energijo in zemeljskim plinom skupaj z uveljavljanjem pravic iz javnih sredstev. Skratka, da te stvari praktično za socialno ogrožene bi morale biti nekje avtomatske, medtem ko za ostale ljudi, ki so pa socialno ogroženi kljub svoji zaposlenosti, pa biti jasni postopki, kako to pravico do kritja energetske revščine se uveljavi.</font><br>
<font size="4">	In rad bi rekel še tole, poglejte. V državi jasno obstaja možnost regulacije cen. Prej se je kar nekaj ljudi, pred mano govorcev, je že o tem govorilo. Veljavni zakon o kontroli cen določa pogoje, pod katerimi lahko vlada ukrepa in določi modele oblikovanja cen izdelkov in storitev, ki se v normalnih razmerah oblikujejo prostotržno. In vlada lahko na podlagi tega zakona o kontroli cen sprejme kup ukrepov kontrole teh maloprodajnih cen za vsa gospodinjstva, in sicer za obdobje 6-ih mesecev. Glejte, zakon o kontroli cen omogoča več mehanizmov, kako se to naredi. Prvič, da se določi najvišja cena, pri čemer podjetja ne smejo prodajati blago nad to ceno, lahko pa so pod njo, energente seveda. Drugič, da se določi trdne fiksne cene, pri čemer podjetja ne smejo prodajati blaga ne po višji ne po nižji ceni, oziroma da se pridobi predhodno soglasje k cenam, pri čemer se cena ne more določiti ali pa spremeniti brez predhodnega soglasja. Tu gre dejansko samo za vprašanje politične volje. </font><br>
<font size="4">	In jaz upam, če lahko samo tole rečem, da se vse poslanke in poslanci tega Državnega zbora zavedamo naše odgovornosti do državljank in državljanov, ki jih zastopamo v tem parlamentu. Da so zdajle postavljeni v zelo težak položaj. In večina ljudi je v Sloveniji je dohodkovno v takem položaju, da jim vlada mora pristopiti nasproti in jim pomagati prenesti tole situacijo zdaj, socialno zlasti, ki jo je povzročil dvig cen energentov. In pričakujem, da iz naslova te odgovornosti bomo predlagane sklepe in še verjetno katerega dodatnega, zlasti tistega, ki ga je predlagala tudi Zveza prijateljev mladine, danes podprli vsi poslanci v tem Državnem zboru.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala tudi vam, kolega Cigler.</font><br>
<font size="4">	Naslednji je k besedi prijavljen mag. Dejan Židan. Pripravi se kolega Edvard Paulič.</font><br>
<br>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala, gospod predsednik, za besedo.</font><br>
<font size="4">	Spoštovane poslanke, spoštovani poslanci, spoštovani predstavniki Vlade in lep pozdrav tudi gostom v Državnem zboru.</font><br>
<font size="4">	Zdaj, da ne bomo preveč kolovratili. Današnja seja ima pač takšen naslov, kakršnega ima, in to je Ukrepi za hitro pomoč najranljivejšim zaradi povišanja cen energentov. Lahko pa tudi poenostavimo: dajmo takoj sprejeti ukrepe, da ne bodo ljudje v hladnih stanovanjih, v hladnih hišah, sploh sedaj, ko je temperatura nizka in vsak čas bo še nižja. Torej kaj enotno narediti, da ljudem pomagamo, da jih ne bo zeblo v njihovih hišah, da ne bo zeblo otrok, njihovih staršev, starih staršev in podobno. </font><br>
<font size="4">	Zato neke velike besede so danes, vsaj kar se mene tiče, čisto odveč. Zato, ker so ukrepi jasni. Zato, ker so tokrat ukrepi takšni, da ne moremo se pogovarjati ali je v skladu z evropskimi pravili ali ni v skladu z evropskimi pravili, zato, ker nam je Evropska komisija sama povedala, kaj vse lahko naredimo. Pa da ne bo kakšne pomote, pa mogoče tisti, ki so pred zasloni ali poslušajo radio, točno ne vedo, bom kar prebral, kaj lahko naredimo tudi zato, ker Evropska komisija pravi, da to lahko naredimo. Lahko naredimo izredne dohodkovne podpore za energetsko revne potrošnike, primer so voucherji, delna plačila računov in tako naprej. Lahko odobrimo začasni odlog plačil računov. Lahko preprečimo odklope iz omrežij. Lahko tudi nekatere druge ukrepe, ki so notri vsi zapisani, izpeljemo. In mimogrede, podobno, sicer nekoliko v drugačnem vrstnem redu, je predlagala tudi Zveza potrošnikov.</font><br>
<br>
<b><font size="4">19. TRAK: (VP) 15.30</font></b><br>
<br>
<b><font size="4">	</font></b><font size="4">(nadaljevanje) Mimogrede, gospod predsednik, tudi mene je danes poklicala, ker pač ima telefon, gospa Breda Kutin, pa pravi, da ni fer, da dobi vabilo na sejo pol ure ali eno uro, preden se seja prične. To ni okej. Jaz vem, da to niste verjetno vi osebno krivi, ampak gospa Breda Kutin me je tako danes informirala. In to je za moje pojme, bo treba v prihodnje popraviti.</font><br>
<font size="4">	Torej v bistvu mi se danes sprašujemo ali lahko tukaj kot najvišje, najpomembnejše politično telo v državi, v Republiki Sloveniji tokrat enotno, prisotni so predstavniki vlade, prisotni smo predstavniki opozicije, koalicije, in tudi verjetno kdo od tistih, ki ne ve ali je na eni ali na drugi strani, čeprav, mimogrede, ne vidim jih dosti, nobenega v resnici ne vidim, to je zanimivo, ampak kljub vsemu verjamem, da če nam je mar za državljanke in državljane, lahko danes gremo tukaj. Prvič, vlada naj takoj, zato ker je že nekajkrat najavila, sprejme koncept energetskih voucherjev zato, da ne bo ljudi v tej državi, ki jih bo zeblo. Vlada lahko takoj izpelje nekatere ukrepe, ki imajo svoj učinek, kot neke vrste zamrznitev. Mimogrede, ali se spomnite tistih plakatov po Sloveniji, ki so obljubljali, če mi pridemo na oblast, bo pa vinjeta, ne vem, 50 ali 60 evrov, ko bomo mi prišli, bo cena bencina en evro? Potem pa se zbudimo in ugotovimo, da ta slavna liberalizacija je samo to pomenila, da so na boljšem prodajalci, kjer so tudi posamezni predstavniki vlade solastniki ali pa je lastnik sosednja država, s katero ima neobičajno dobre odnose trenutna slovenska vlada, seveda mene kot Prekmurca pa to izjemno skrbi. Ampak kljub vsemu danes lahko gremo iz tega Državnega zbora, da se dogovorimo in da da vlada zavezo. Danes je, ne vem, je ponedeljek, lahko imate že nujno sejo vlade danes zvečer, če hočete, saj to znate delati, večina vaših sej je tako in tako dopisnih na način, kakršen pač potekajo, da takoj sprejmete energetske voucherje. Ki so, mimogrede, skozi moje oči kot državljana bistveno bolj pomembni kot vaši krivični covid dodatki, ki jih niste izplačevali samo tistim, ki delajo s covid bolniki, ampak nemogoče zneske tudi državni administraciji in marsikomu, ki ni videl bolnika v živo. Pa še mimogrede, prišli ste do številke milijarde evrov. Mimogrede, če se primerjate z Nemčijo, boste ugotovili, da lansko leto je to Nemčija izplačala 100 milijonov, vi pa ste izplačali 270, pa smo 41-krat manjši in bistveno bolj revni. Zato mi ne govoriti, da ni denarja, da sedaj pomagate tistim, ki jih potencialno zebe že mogoče v tem trenutku. Torej lahko se danes dogovorimo. In počutil se bom zelo, zelo slabo, če bomo šli iz tega odbora na način, da boste vse naše predloge zavrnili. Pa jaz nimam težave s tem, če naše predloge zavrnete - pa pridite potem z nekim svojim. In če bo ta vaš pomagal ljudem, ki jih že mogoče v tem trenutku zebe, jaz vam povem, moj glas imate vnaprej. Ampak prosim lepo, ne danes tega odbora zapustiti takole, da bomo vsi skupaj gledali v tla in nas bo sram.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala, kolega Židan.</font><br>
<font size="4">	Mogoče samo eno pojasnilo, ko vas je klicala gospa Breda Kutin, predsednica Zveze potrošnikov Slovenije. Te instituciji je bilo poslano vabilo, tako kot vsem, 3. 11. 2021. Drži pa, da je bilo to vabilo posalno po pošti, po navadni pošti, ker ni bilo maila. Tako, da tudi vsi, ki ste predlagali, kdo naj bo vabljen, je to na vabilu. Tako, da jaz sem trdno prepričan, da je bila ta gospa obveščena dovolj hitro. Bomo pa v bodoče, ker je ta gospa predsednica, poslali tudi mail pošto na današnji dan, ker se je opravičila, tudi v bodoče pošiljali, v kolikor bo želja predlagateljev, da so vabljeni tudi po mailu. Skratka 3. 11. je šlo vabilo iz Državnega zbora.</font><br>
<font size="4">	Naslednji je k besedi vabljen Edvard Paulič, pripravi se Soniboj Knežak.</font><br>
<br>
<font size="4">	</font><b><font size="4">EDVARD PAULIČ (PS LMŠ): </font></b><font size="4">Hvala, predsednik, za besedo.</font><br>
<font size="4">	Kolegice, kolegi, predstavniki Vlade! </font><br>
<font size="4">	Zdaj, danes govorimo o izjemno pomembni temi, ki zadeva praktično vse državljane kot tudi velik del gospodarstva. In na začetku bom citiral en del,</font><br>
<font size="4"> </font><br>
<b><font size="4">20. TRAK: (VP) 15.35</font></b><br>
<br>
<b><font size="4">	</font></b><font size="4">(nadaljevanje) izsek iz raziskave trga pogonskih goriv, ki ga je v letu 2017 izvedla Agencija za varstvo konkurence. Prej na začetku smo lahko tudi njihovega predstavnika slišali. To je iz časov, ko se je trg pogonskih goriv delno liberaliziral. Citiram. </font><br>
<font size="4">	»Je pa agencija ugotovila visoke stopne ovire na že visoko koncentriranem trgu pogonskih goriv, za katerega velja majhno število udeležencev z visokimi tržnimi deleži, kar velja predvsem za enega ponudnika (Petrol) oziroma dva skupaj z OMV tako na veleprodajnem kot na maloprodajnem trgu pogonskih goriv. Takšna tržna struktura je že sama po sebi problematična z vidika obstoja konkurence med podjetij, saj omogoča udeležencem tudi ob odsotnosti sklepanja raznih omejevalnih ravnanj usklajeno delovanje, in sicer tiho dogovarjanje, kjer manjši ponudniki le sledijo večjim«.</font><br>
<font size="4">	Zdaj vsi vemo, da je vlada v lanskem letu trg popolnoma liberalizirala, govorimo o trgu pogonskih goriv, vstopne ovire pa so ostale praktično enake. In v praksi imamo na slovenskem trgu duopol, dva ponudnika pokrivata od 70 do 90 % trga. In verjemite mi, dokler bo tako, si nobeden od teh ponudniko samoiniciativno ne bo nižal marže. Minister za infrastrukturo je na novinarski konferenci 14. oktobra letos izjavil: »Nobena panika ni potrebna. Razmere v Sloveniji glede trga energentov so stabilne. Hkrati bi rad državljane pomiril, kar zadeva cene električne energije plina smo na varni strani«. Zdaj jaz moram reči, da smo bili mi v LMŠ nad to izjavo kar precej presenečeni, pa verjamem, da to naše presenečenje delijo tudi državljani in državljane in nenazadnje tudi gospodarstvo. </font><br>
<font size="4">	In vam podal nekaj podatkov. In moram poudariti, da gre za uradne podatke Statističnega urada Republike Slovenije. In sicer v dobrem letu dni se je kurilno olje podražilo za 44, dizelsko gorivo za 47, 95 oktanski bencin za 34 %. Cena električne energije za gospodinjstva z vsemi davki je bila v drugem kvartalu leta 2021, če jo primerjamo z drugim kvartalom leta 2020, višja za 23 %, to je uradni podatek Statističnega urada. Pa še en zelo pomenljiv podatek, v prvi polovici leta 2021 se je na letni ravni cena električne energije med vsemi državami Evropske unije najbolj povišala ravno v Sloveniji, in sicer za 15 %. Potem mislim, da je druga država, kjer so imeli povišanje, je, mislim, da 8 % in tako naprej. Ampak dejstvo je, da se energenti dražijo. In zdaj, če pogledamo mi strukturo rabe energentov v slovenskih gospodinjstvih, lahko ugotovimo, da največji delež te rabe predstavljata elektrika, se pravi električna energija, in pa kurilno olje. In sem ravnokar povedal, prva se je podražila za 15 %, govorim o elektriki, kurilno olje pa za 44 %. In jaz moram reči, da to ne kaže na neko stabilnost cen, kot je nam razlagal, z vsem spoštovanjem, minister Vrtovec. In tukaj sploh še ni vključenih napovedanih dvigov cen. </font><br>
<font size="4">	In bilo je že rečeno, da tega optimizma našega ministra ne deli niti Evropska komisija, ki je dan pred novinarsko konferenco, 13. 10., izdala nabor možnih ukrepov kot pomoč pri energetski krizi. In predvsem je poudarila potrebo po hitrem odzivu držav članic. In hipno so reagirale: Španija, Francija, Nemčija, Italija, Hrvaška, Češka, Grčija, Avstrija, Portugalska. Pa vam bom navedel samo nekaj ukrepov, ki so jih sprejeli. Španija - nižji DDV za električno energijo, navgzor so omejili ceno zemeljskega plina. Nemčija je znižala prispevek OV (?) - prej smo lahko slišali, mislim da, s strani državnega sekretarja, da to ni potrebno. Francija je uvedla inflacijski dodatek, zamrznila je ceno zemeljskega plina,</font><br>
<br>
<b><font size="4">21. TRAK: (VP) 15.40</font></b><br>
<br>
<b><font size="4">	</font></b><font size="4">(nadaljevanje) omejila je dvig cen elektrike za 4 %, se pravi to je neka cenovna kapica. Hrvaška je omejila cene pogonskih goriv, Portugalska zamrznila ceno električne energije. Se pravi, države so sprejele ukrepe, so o teh ukrepih obvestile javnost, za razliko od Slovenije. </font><br>
<font size="4">	In treba je vedeti, da mi ne govorimo samo o višjih položnicah za energente. Enormno se na veleprodajnem trgu dvigajo cene kovin, storitev, surovin, embalaže, transporta. Gre za nek frontalen dvig cen dejansko na celi črti in to povzroča spiralo, se pravi podražitve, tudi drugod. Jaz sem si malo pogleda, kaj so ti razlogi za podražitve. In dejstvo je, da je razlogov več, s tem se strinjam. En razlog je okrevanje gospodarstva, ki pomeni povečano povpraševanje in dobava enostavno ne sledi tem potrebam. Potem so ZDA in Evropska unija najavile enormno velike infrastrukturne projekte. Kitajska je začela kopičiti svoje zaloge, ker se zaveda, da bo povpraševanje še raslo in da enostavno zalog ne bo dovolj. Cene zemeljskega plina so šle navzgor. Cene emisijskih kuponov so se podražile za 30 evrov na tono, to pomeni 100-odstotna podražitev. In eden od razlogov, prej sem slišal, da ta ambiciozna podnebna politika ne vpliva na dvig cen energentov, ampak sama Evropska komisija je rekla, da eden od razlogov so tudi pričakovanja v zvezi s podnebnimi cilji za leto 2030. Potem je bilo kar nekaj večjih naravnih nesreč. Kar se pa meni zdi ključno, je pa to – nižje obrestne mere. In enostavno se finančni vlagatelji namesto, da bi se fokusirali na finančne trge, kopičijo surovine z namenom, da pride do pomanjkanja in seveda do visokih dobičkov pri prodaji. Zasledil sem tudi napovedi, kar se tiče dviga cen ne samo energentov, ampak tudi hrane. Napovedi so, da se bo meso podražilo za 15, kruh za 10, testenine do 32 %, kar pomeni, da dejansko se dogaja spirala. In mi imamo zdaj na eni strani že obstoječe in pa potencialne dvige cen energentov, dvig cen storitev, dvig cen hrane, na drugi strani pa bolj kot ne stagnacijo plač, če odmislimo te PKP dodatke, ki so se že iztekli in jih danes ni več. In treba je vedeti, da so se prihodki v tej covid krizi realno še dodatno znižali. Zdaj, če vam dam en primer, nadomestilo za karanteno za samozaposlene je ukinjeno, pa teh primerov je več dejansko. Realni prihodki so padli, to se je treba zavedati. In treba je vedeti, da smo še pred izbruhom te energetske revščine imeli 32 tisoč gospodinjstev, ki se je z energetsko revščino soočalo. Pa mislim, da je 250 tisoč oseb, ki živi pod pragom revščine. </font><br>
<font size="4">	In tukaj bi se vseeno še dotaknil tudi gospodarstva, čeprav je fokus in pa največ pomoči so potrebni državljani, ki so v stiski. Ampak ne glede, treba se je zavedati, da je slovensko gospodarstvo vpeto v mednarodno okolje. Nekatere države so svojemu gospodarstvu že pomagale. In treba je vedeti, da bo enostavno, da bomo postali nekonkurenčni napram tem državam, ki so sprejele določene ukrepe. In se mi zdi pravilno, da se odpre razprava o tej temi, da se razpre več razprav, ne samo današnja, ker se mi zdi, da mora tako javnost kot tudi gospodarski del slišati, kakšne ukrepe bo sprejela vlada, v katero smer vlada razmišlja. In današnji predlagani sklepi so dobronamerni. Ker vseeno jaz osebno mislim, da je bolje imeti pripravljene scenarije vnaprej, premišljene, podprte z ekonomskimi izračuni, </font><br>
<br>
<b><font size="4">22. TRAK: (VP) 15.45</font></b><br>
<br>
<b><font size="4">	</font></b><font size="4">(nadaljevanje) da ne bomo prišli v situacjo kot smo ji bili priča ali pa smo ji še priča pri vladnem spopadu z epidemijo, ko smo državljani dobili občutek kar precejšnje zmedenosti te aktualne vlade. In predlagane sklepe bom danes seveda podprl. </font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala. </font><br>
<font size="4">	Naslednji je k besedi prijavljen Soniboj Knežak, pripravi se pa kolega Paulič, Edvard Paulič.</font><br>
<br>
<font size="4">	</font><b><font size="4">SONIBOJ KNEŽAK (PS SD): </font></b><font size="4">Hvala, predsedujoči.</font><br>
<font size="4">	Spoštovani kolegice in kolegi, predstavniki ministrstev.</font><br>
<font size="4">	Zdaj, mantra, ki jo poslušamo zadnje mesece v tem Državnem zboru, je, se začne nekako takole: ta vlada dela, ta vlada dela. Res dela. Samo ne ukvarja se s pravimi stvarmi. Če bi ta vlada delala tisto, za kar trdi, da bi skrbela za dobrobit državljank in državljanov, te seje danes, in podobne ki je bila v četrtek, sploh nebi smelo biti. Žalostno, da moramo opozicija opozarjati na stisko naših državljank in državljanov ob vsem tem, kar se dogaja na področju energetike. Je pa dejstvo, tako kot sem omenil uvodoma, da ta vlada sicer dela, ampak ne dela te stvari, ki bi jih morala. S čim pa se ukvarja? Imamo sicer vlado, ki ima, če v prispodobi lahko rečem, da imamo podjetje SDS d.o.o., ki ima številna hčerinska podjetja, med njimi SDS d.o.o. Naši zvesti kadri, ki zadnje čase, zadnje dneve skupaj s podizvajalko Novo Slovenijo lepo lomasti po energetiki. To so vprašanja, kje bo kdo sedel, kako si bomo razdelili funkcije. To je core business, s katerim se ukvarja trenutno ta vlada. Pa ne samo na področju energetike, podobne zgodbe poslušamo vsak dan. Tako, da, državljanke in državljani, če spremljate to, če iščete, če rabite novo službo, ali bo to v slovenski energetiki ali kje drugje v državnem podjetju, ni nobenega problema, ni potrebno biti kvalificiran, ni potrebnih delovnih izkušenj, je pa potrebna seveda članska izkaznica SDS in pa lojalnost velikemu vodji Janezu Janši. Žalostno, ampak res. Če bi tole kdo pred leti rekel, bi rekel, da mi opisuje stanje v neki nerazviti državi, da ne bom imenoval celine in koga s tem žalil. Ampak to je danes dejstvo.</font><br>
<font size="4">	Zdaj, da je situacija več kot resna, so že opozorili ne samo kolegice in kolegi danes v razpravah, tudi vabljeni, ki pokrivajo ta področja, kjer se pa ukvarjajo, kjer poznajo vsakdanjo socialno sliko in kako živijo naše upokojenke in upokojenci. Jaz govorim o upokojenkah in upokojencih, za razliko od, se mi zdi, da je državni sekretar omenil, da tisto, kar pripravljajo, pa upam, da bo to čim prej, ne glede na to, kako se bo imenovalo, ali je bon, voucher, ne glede, ampak je omenil, da bodo prejemniki tega 66 tisoč družin. Ne pozabljati, kolegice in kolegi oziroma predstavniki vlade, ne upokojence, predvsem upokojenke. To je populacija, ki sem jih jaz imel v svojih poslanskih pisarnah v zadnjih 14-ih dneh, treh tednih od prvih napovedih, kaj se bo dogajalo na področju tega. To je populacija, ki je zvesta tej državi, ki prvo, kar naredi, ko dobi tisti drobiž v obliki pokojnine, gre in poravna obveznosti in položnice plača. Tisto, s čimer ostane, s tistim se pa preživljajo. In pri 620-ih evrih najnižje pokojnine potem verjamete, da tega ni veliko. In kaj jih je strah? Strah jih je, da preprosto ne bodo zmogli več plačevati svojih obveznosti. Da zjutraj, ko se zbudijo, pa ne želim biti populističen, da razmišljajo ali bodo obuli še dva para nogavic in še kakšen pulover viška in zmrzovali in radiatorje zapirali in šli zjutraj lahko še kupiti kakšno hrano ali bodo se ogrevali in bo za slednje zmanjkovalo in jim je alternativa Rdeči križ. To meni verjemite, da je dejansko stanje številnih upokojenk. Predvsem upokojenk, ki običajno živijo nekoliko dlje časa in ostanejo samo ob eni penziji. In če nam to ni dosti velik znak, da je treba nekaj ukrepati. Danes poslušamo, tukaj so predstavniki Odbora za gospodarstvo, tudi ta del seveda ni nezanemarljiv, seveda je treba opozoriti tudi na tegobe, ki pestijo, to povišanje cen energentov, naše podjetja, ampak jaz sem trdno prepričan, da so se vedno še znašla. Predvsem je to, da imamo izvozno usmerjeno gospodarstvo, ki deli podobno usodo, kar se tiče energentov, tudi drugje po Evropi, </font><br>
<br>
<b><font size="4">23. TRAK: (VP) 15.50</font></b><br>
<br>
<b><font size="4">	</font></b><font size="4">(nadaljevanje) da se bodo tukaj našle rešitve. Skrbi me pa za tiste, ki si pa v bistvu ne morejo več kar bistveno pomagati, so odvisno od tistega, kar okrog 1. dobijo, teh je pa veliko. </font><br>
<font size="4">	Da bom spet konkreten, se bom ponavljal tisto, ki ste bili že na četrtkovi seji, slučajno, da ne bom govoril neke floksule. Dva konkretna primera z mojega volilnega okraja. Hrastnik, ogrevanje, toplarna v lasti Petrola. Ta mesec še ne bodo dvignili cen, z objavo ste pa tako v medijih zasledili, da z decembrom predvidevajo 30-procentno povišanje. Še bolj alarmantna zgodba pri sosedih v Trbovljah, kjer imajo na mizi sklep o 57-procentnem dvigu ogrevanja. 57. Tudi korektno je, to sem tudi v četrtek omenil, da ni to vse na račun, bi rekel, vlade, saj kar v veliki meri imajo tudi odgovornost lokalna politika, ki je v bistvu za direktorja komunale nastavila pač vodjo svetniške skupine, župan je, ravno po moje kompetenten ni, ker prva zadeva, katere se je lotil, je bila prenova svoje pisarne in sejne sobe in pa spremembe znaka komunale. To običajno počneš, če ne veš, kaj bi drugega delal. Seveda ni pa zakupil pravočasno ne teh CO2 kuponov ne cen energenta, s katerim se ogrevajo. Kakorkoli, 37 % je, to je bankrot, to je bankrot familije. In jaz upam, da se bo tukaj našla neka pomoč za vse, konkretno v primeru Trbovelj pa še tudi seveda del svoje odgovornosti in pa bo morala prevzeti tudi lokalna oblast in tudi z nekim načinom pomagati, da ljudje to zimo preživijo, da ne bodo ob mrzlih radiatorjih zmrzovali. Je pa tega, imate, vlada, možnost vpogleda. Poglejte si, koliko ljudi ima pri ogrevanjih števce 0, plačujejo samo priključno moč, pa vam bom to dovolj zgovoren podatek.</font><br>
<font size="4">	Skratka, da zaključim. Spoštovani predstavniki vlade, karkoli boste naredili, prosim, da naredite čim prej. Stiska je velika. Tako, da ukrepajte.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Hvala.</font><br>
<font size="4">	Kolega Edvard Paulič, pripravi se kolega Andrej Černigoj.</font><br>
<br>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Robert Pavšič, kolega. Smo se malo … Ja.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Se opravičujem.</font><br>
<br>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Nič hudega. Se zgodi. </font><br>
<font size="4">	Jaz bi se v tej razpravi danes vrnil na začetek, zakaj je sploh bila sklicana. Pa ni prvič, že prejšnji teden smo govorili. Kolegica je podobno vprašanje postavila predsedniku vlade že na plenarki pri poslanskih vprašanjih, tako da nas čaka še najmanj ena seja na to tematiko. </font><br>
<font size="4">Je pa izhodišče v odgovorih, ki smo jih do zdaj dobivali. Naprej na plenarnem zasedanju. Če ti premier reče, ja, če se cene dvignejo, pa zamenjajte ponudnika, in potem danes sekretar isto ponovi, kar reče veliki vodja, to potem postane zakon za vse naprej. Ampak to ni rešitev, zamenjava ponudnika. In danes ste tudi v svojih obrazložitvah problematike zagovarjali ponudnike, distributerje. Jaz mislim, da ljudi ne skrbi, da bodo šli distributerji v stečaj in da bodo ostali brez elektrike. Brez energenta bodo ostali zato, ker nimajo denarja. To je pa drugo bistveno vprašanje. </font><br>
<font size="4">Četrt milijona ljudi v Sloveniji živi pod ali na pragu revščine. In dajmo se najprej vprašati, kdo sploh je reven v naši državi. Po definiciji tisti, ki na leto dobi 8 tisoč 864 evrov ali manj. Na leto. Če delimo to z 12, je to 738 evrov. To je nekako minimalna plača. Koliko pa je minimalna pokojnina za polno delovno dobo? Bistveno pod tem zneskom. Torej vsak tisti,</font><br>
<br>
<b><font size="4">24. TRAK: (VP) 15.55</font></b><br>
<br>
<b><font size="4">	</font></b><font size="4">(nadaljevanje) ki v tej državi dočaka pokojnino za polno delovno dobo in prvo starost, je reven že vnaprej, je revež. In v ukrepih, ki bi danes dejansko predstavljali drobiž proti tistemu, kar je ta država še sfrčkala v letu in pol, se pogovarjamo o podnebnem skladu, energetskem voucherju za 66 tisoč družin oziroma za tiste, ki so na socialni pomoči oziroma ki dobivajo varstveni dodatek, in pa za gospodarstvo seveda subvencija nakupa oziroma obravnave CO2 kuponov. Ampak mi govorimo danes ne o gospodarstvu, o gospodarstvu naj govori predstavnik gospodarskega ministrstva. Dve tretjini odjemalcev elektrike predstavlja gospodarstvo, tretjino pa ljudje. Tako, da tudi če bi ta razmerja malce uredili, pa da tisti, ki več porabi, tudi več plača, okej, to je že malce izven tematike, potem bi se dalo marsikaj narediti. Ampak ne, vi ste težavo zaznali že septembra po vaših besedah, ste imeli nekaj sestankov, ste analizirali, ste spremljali, ugotovili, da tržni mehanizmi delujejo normalno in da torej vse te cene energentov uravnava trg. Na koncu pa bo tisto, česar se mi najbolj bojimo. Na koncu bo teh dobrih 250 tisoč ljudi tvegalo, da jih bo čez zimo zeblo. Ne govorimo nekem luksuzu. Mislim, mi živimo v 21. stoletju in se pogovarjamo o tem ali bo četrt milijona ljudi v Sloveniji zeblo. Saj jaz vem, da je te zadeve težko poslušati in da ni neke čarobne palčke, s katero bi vse skupaj lahko rešili, ampak enostavno pogovarjamo se samo o tem ali bo četrt milijona naših državljanov zeblo, od tega 44 tisoč otrok. In potem meni je prav vseeno ali tržni mehanizmi delujejo ali ne, res mi je, popolnoma vseeno mi je. In tudi vam bi moralo biti vseeno za tržne mehanizme. Nas ne bo zeblo, veste, s poslansko plačo je enostavno preživeti. Pa sekretarsko tudi. Z ministrsko tudi, še posebej še imaš zraven še nekaj delnic v največjem distributerju energentov v Sloveniji. Zato mi, prosim, ne mi leporečiti in govoriti o nekih bodočih inštrumentih in razmišljamo o voucherjih in vse to. Vi ste zadevo zaznali kot problematično že septembra in danes govorite, da razmišljate o uvedbi voucherjev. Ja, kako naj človek ne bo hud na vas, no, jezen na situacijo? Veste, ljudem je na koncu popolnoma vseeno, kdo regulira cene, ali jih regulira trg ali jih regulira država. Ker ko je država izpustila svoj nadzor iz regulacije cen, je prevzela tudi odgovornost. In če je bila prej neposredno odgovorna, je pa zdaj posredno, s tem, da ima zdaj pač večji manevrski prostor kar se izgovorov tiče. Sploh pa najbolj grozljivo je pa to, ko slišimo predstavnike nevladnih organizacij, ki se ukvarjajo dejansko z revščino v tej državi, da je struktura revščine se spremenila. Ja, saj se mora spremeniti. Če je vsak, ki bo dočakal pokojnino v tej državi, z minimalno plačo že vnaprej obsojen na revščino, se mora struktura revščine spremeniti. Saj je popolnoma vseeno ali kdo dela ali ne dela, na koncu bo reven. Zaposleni so revni. Pa ne mi potem, prosim, zdaj dajati v razlago spremenjene dohodninske lestvice, </font><br>
<br>
<b><font size="4">25. TRAK: (TB) – 16.00</font></b><br>
<br>
<font size="4">	(nadaljevanje) ker ne bo vplivala na izboljšanje stopnje revščine v Sloveniji. Ne more vplivat. Vsi smo premalo naredili na tem področju, vsi. Jaz se lahko s pepelom posipam za zadnja tri leta, tri pa pol. Ampak vi imate trenutno v rokah škarje in platno. V rokah ste v letu pa pol imeli 10 milijard evrov dodatnih sredstev. 10 tisoč milijonov evrov dodatnih sredstev. In ste dali ljudem. Ja ne vem, če ste jim dali, ker je še vedno četrt milijona ljudi na pragu revščine. Potem pa niste dali pravim ljudem. In dejansko, res, ne vem več sploh o čem se pogovarjamo. Na eni strani imamo nenehno hvalisanje, kako smo mi uspešni, kako se zadolžujemo z negativno obrestno mero. Če si jaz sposodim tisoč evrov, jih porabim, moram pa vrnit 950 evrov, torej po negativni obrestni meri, jih moram vseeno vrnit, vi pa ste, ne vem, teh tisoč evrov zapravili za ne vem kaj vse, 950 evrov bo pa nekdo že ustvaril namesto vas. Vizije manjka, ciljev manjka, namena manjka. </font><br>
<font size="4">In danes, ko sem res pričakoval, saj to smo že odtekli dvakrat, prvič na plenarki, drugič na odboru prejšnji teden, danes sem pričakoval vseeno pa, eno malo bolj konkretno rešitev z vaše strani. Ne, spet v ogenj oziroma v žerjavico po kostanj pošljejo sekretarje. Kje sta ministra? Mislim, gre za četrt milijona ljudi, ministrov pa spet ni, ker imajo pomembnejše zadeve, verjetno. Za četrt milijona ljudi gre in vaju pošljejo. Popolnoma legitimno, samo, zdaj, če pa sta že tukaj, dajta konkretne odgovore, ne pa da spremljate in ugotavljate, da tržni mehanizmi delujejo, da razmišljate o vavčerjih. Jaz sem danes pričakoval, da boste rekli, ja, pripravili smo 200, 300 milijonov evrov, imamo pripravljene, drug teden bomo v Državni zbor – ne z nekim odlokom – v Državni zbor prinesli predlog, kako bomo to zadevo rešili in se bomo naprej pogovarjali, ampak ne, vi boste, verjetno boste spet sprejeli nek odlok, šli mimo Državnega zbora, potem pa se boste lahko hvalili, kako ste vi to rešili in kako je opozicija grda, ker ne podpira vaših predlogov.</font><br>
<font size="4">Tako pač je v tej državi. Enim je dovoljeno vse, drugi bodo pa po štiridesetih letih dela že vnaprej obsojeni na revščino.</font><br>
<br>
<b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">Naslednji je k besedi prijavljen kolega Andrej Černigoj, pripravi se Boštjan Koražija.</font><br>
<br>
<b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. </font><br>
<font size="4">Spoštovana državna sekretarja, spoštovani ostali gostje, cenjeni zbor!</font><br>
<font size="4">Danes smo tukaj na Odboru za infrastrukturo, okolje in prostor ter na Odboru za gospodarstvo bili sklicani zaradi skupne seje delovnih teles, na temo ukrepi za hitro pomoč najranljivejšim zaradi povišanja cen energentov. Naj povem, da nekaj časa nazaj, prejšnji teden, smo na Odboru za delo, družino, socialne zadeve in invalide, pa na Odboru za infrastrukturo, imeli tudi podoben naslov – Energetska kriza, socialna kriza in podnebna kriza so krize kapitalizma. Zdaj, jaz sem si šel to kratko gradivo, tudi sem si zelo dobro prebral, pa bi par zadev pokomentiral, bi pa tudi se več časa potem tudi vzdržal na sporočilo Evropske komisije Evropskemu parlamentu, Evropskemu Svetu, Svetu Evropskemu(?), Ekonomsko-socialnemu odboru in Odboru regij. To, poročilo je kar vredno za prebrat.</font><br>
<br>
<b><font size="4">26. TRAK: (TB) – 16.05</font></b><br>
<br>
<font size="4">	(nadaljevanje) Zdaj, mene, kar je v prvi vrsti zelo zmotilo, sta dve zadevi, ki sta v obeh odborih zelo podobno enaki in tukaj je predvsem liberalizacija cen. Bom celo prebral, Vlada je lani dopustila liberalizacijo cen naftnih derivatov in pri tem obljublja, da bo te, za to nižja, zdaj vidimo, da so bolj(?) njene obljube prazne. Liberalizacija cen poteka po celi Evropski uniji, celotni Evropi in jaz bi res prosil moje kolege iz nasprotne strani, da poskušajo tu v svojem razložit te besede svojim kolegom poslancem v Evropskem parlamentu, v skupini ALDE oziroma zdaj je Renew Europe oziroma Socialnim demokratom v Evropskem parlamentu, ker takih besed, kot so to zapisali, jih je zelo težko razložit, še težje pa razložit te besede, »Poglavitni razlog za trenutno energetsko(?) krizo je prosti trg, na katerem so alokacije resursov odločala špekulacija in lov na kratkoročne dobičke, ne pa dejanske potrebe ljudi in družbe. To povzroča podnebno krizo, ki je posledica nebrzdane rabe fosilnih goriv za zadovoljevanje(?) energetskih potreb globalnih kapitalističnega sistema, temelječega na izkoriščanju ljudi in naravnih virov sistema, katerih edini cilj in smoter je maksimizacija dobička.«</font><br>
<font size="4">Kajne in, to so besede v državi, kjer v Sloveniji, kjer imamo tudi projekt TEŠ6, ki so ga eni tako vneto podpirali. Jaz ne razumem in tu kolegom v Evropskem parlamentu, verjetno je nemogoče, nemogoče, razložit. Glejte, kot sem že sam povedal, bom v nadaljevanju pokomentiral tudi sporočilo Evropske komisije, ampak, ki je zelo natančno in zelo dobro pripravljeno, moram se pa tukaj tudi obregnit ob besede, da Republika Slovenija na tem področju ni prevzela vodilne vloge, slovenski minister za infrastrukturo pa je izredni vrh pristojnih ministrov na to temo sklical šele za 26. oktober. Slovenija kot predsedujoča država, je tukaj na tem področju zelo aktivna. Vi veste, da nekega vrha v Evropski uniji, Evropskem parlamentu oziroma Svetu Evropske unije ni mogoče sklicati čez noč, tudi zagotoviti prisotnost vseh teh ministrov ni mogoče zagotoviti čez noč. Sami ste bili tudi na drugi strani, v vladah, v koaliciji in sami veste, da to ni mogoče. Zaradi tega govorit to, da minister za infrastrukturo tega ni naredil, je malo rečeno netaktno in netočno. Minister Jernej Vrtovec se je zelo potrudil in je tukaj zelo hitro reagiral. Je pa tukaj problem, ki ga sam vidim in tukaj tudi vidimo iz članka MMC-ja, 27. oktobra, razdrobljen pristop Evropske unije postavlja v negotov položaj.</font><br>
<font size="4">Tukaj bi jaz apeliral tudi na vse evropske poslanke in poslance, da bi mogoče bili na tem področju bolj aktivni, da bi v zadnjem letu mogoče na tem področju napisali kakšno pismo. Je katerikoli od evropskih poslank in poslancev o tem kaj napisal? Z žalostjo ugotavljam, da ne. In če, še enkrat gremo pogledat, zakaj je Evropska unija sploh nastala? Vsi vemo, da je Evropska unija nastala na Evropski skupnosti za premog in jeklo in zakaj naj bi istega modela lahko uporabljali tudi za energente. Evropska unija je velik porabnik energentov in na tem področju bi bilo zelo smiselno in smotrno, da bi se Evropska unija poenotila, da bi Evropska unija skupaj šla v nabavo energentov. </font><br>
<font size="4">In nenazadnje, kar me je pa zelo malček zmotilo, zeleni prehod brez energetske revščine. Zeleni prehod. Ja, jaz si ga zelo dobro nekako želim, v Republiki Sloveniji, ampak zeleni prehod v Republiki Sloveniji z projekti, ki so bili zadani v preteklosti, tukaj predvsem mislim na TEŠ6, ki dela absolutni minus in s tem denarjem, s tem minusom, bi še kako hitro lahko pokrili v bistvu revščino na področju energentov v Sloveniji. S takimi projekti je zelo težko zagotoviti pravičen zeleni prehod</font><br>
<br>
<b><font size="4">27. TRAK: (TB) – 16.10</font></b><br>
<br>
<font size="4">	(nadaljevanje) Zdaj pa, če se vrnem k samemu sporočilu. Jaz mislim, da ministrstvo, Vlada, je bila pri tem zelo hitro odzivna. Pripravila je dva predloga ukrepov, to je uvedba energetskega bona po vzoru turističnih bonov za približno 65 tisoč ljudi in drugi je enkraten dodatek v višini ene četrtine cenzusa za DSP, izplača ministrstvo v plačilu(?). Ta dva predloga upam, da bosta čim prej prišla tudi v naš Državnem zbor, o katerih bomo lahko glasovali in da bodo lahko ljudje, v primeru, če bodo cene energentov po novem letu, se bistveno, bistveno, zvišale, bili tudi upravičeni do teh ukrepov. Naj povem, da trenutno cene še ne tako nihajo, kot si nekateri želijo oziroma predstavljajo v tej dvorani.</font><br>
<font size="4">	Zdaj pa, če gremo pogledat poročilo Evropske komisije, kaj povzroča sedanjo rast cen. Trenutna rast cen električne energije je predvsem posledica svetovnega povpraševanja po plinu. In, jaz sem si to poročilo zelo, zelo dobro prebral in noter ni nikjer omenjene razne špekulacije in tako naprej. Vi zmeraj nekje iščete nekega zunanjega sovražnika. In, cene so se dvignile tudi zaradi tega, ker je Evropska cena ogljika se v letu 2021 močno zvišala, čeprav še vedno veliko manj, kot cena plina. Tukaj imamo to, ta graf, ki si ga lahko zelo dobro pogledate in jaz bom, moja »sedajšnja« razprava bo temeljila samo na številkah. </font><br>
<font size="4">Potem je treba tudi povedat, da liberalizacija ni alfa in omega vseh težav v tej državi, ampak cene plina naraščajo povsem in tudi goriv, po vsem svetu, še zlasti pa na regionalnih trgih neto uvoznic, kot sta Azija in Evropska unija. Povezava med veleprodajnimi in maloprodajnimi cenami se v posameznih državah članicah razlikuje, ter je odvisno od ureditve in strukture maloprodajnih cen in mešanice energetskih virov. </font><br>
<font size="4">Zdaj pa pridemo do ključne tabele – do ključne tabele, ki si jo lahko tudi vsi kolegice in kolegi tudi pogledate, čeprav so nedavni dvigi cen vplivali na vse, so bila najbolj prizadeta, energetsko revna gospodinjstva, ter gospodinjstva z nizkimi in nižjimi srednjimi dohodki in če si pogledamo zdaj to tabelo, kajne… Če si pogledamo to tabelo, bomo ugotovili, da veleprodajna cena plina v Sloveniji, se je dvignila za 52 procentov, na povprečje Evropske unije se je dvignila za 429 procentov. Se pravi, petkratno povišanje v povprečju, v Evropski uniji, napram Slovenije. Maloprodajna cena plina v Sloveniji se je zmanjšala za 1 procent, v Evropi se je dvignila za 14 procentov. In zdaj gremo na veleprodajne cene električne energije. V Sloveniji se je nekako zvišala za 151 procentov, v povprečju na ravni Evropske unije za 230 procentov in maloprodajna cena električne energije se je v Sloveniji dvignila za 5 procentov, v Evropski uniji pa v povprečju za 7 procentov. </font><br>
<font size="4">Zdaj, nekateri od tukaj, ki jih ne bom imenoval, ker jih na žalost sedaj ni več v dvorani, so govorili, da nekatere države so že povzele ukrepe. Ja, te države so povzele, ki imajo bistveno, bistveno, višje procente kot Republika Slovenija in če pogledamo samo en primer, Nemčija, veleprodajna cena plina je 560 procentov, v Sloveniji pa samo 52 procentov. Veleprodajna cena plina Španije 370 procentov. Da ponovim, v Sloveniji samo 52 %. Kolegice in kolegi, številke ne lažejo in če gremo naprej, poročilo Evropske komisije govori tudi o nezmožnosti ustreznega ogrevanja doma procentov prebivalca pod 60 procentov mediane »ekvalentnega« dohodka. Za Slovenijo so podatki naslednji; v letu 2010 je bilo takih, z nezmožnostjo ustreznega ogrevanja doma, 13,1 procent, 2019 se je ta procent zmanjšal, na 8,2.</font><br>
<br>
<b><font size="4">28. TRAK: (TB) – 16.15</font></b><br>
<br>
<font size="4">	(nadaljevanje) To govorimo, skoraj za 5 procentov, se je zmanjšal procent. Zdaj, kakšni so trendi in pričakovanja, kaj je napisala Evropska komisija. Trenutna tržna pričakovanja glede energentov kažejo, da bodo trenutna povišanja cen verjetno začasna in upamo, upamo, tudi komisija upa, da bo do aprila 2020 začele padati. </font><br>
<font size="4">	Zdaj, mogoče pa samo še ene ideje za prihodnost, ki jih tudi Evropska komisija je upoštevala. Zelo pomembna zadeva, ki bomo mogli v prihodnosti tudi večkrat in jo tudi bolj razviti, je shranjevanje energije. Evropska komisija vidi, da je na tem področju potrebno še veliko inovacij in veliko dela na tem področju. Mogoče bom jaz izpostavil tudi shranjevanje energije na novih tehnologijah, kot je recimo vodik in, se opravičujem, kar nekaj stvari bi rad povedal.</font><br>
<font size="4">	Za konec bi še enkrat rad poudaril. Razdrobljenost Evropske unije, ki na tem področju nima enoznačnega odgovora, ker ne pluje v isto smer, je ključna, da smo na tem področju še toliko bolj ranljivi, kot bi lahko bili. Jaz se od naših evropskih poslancev in predvsem tudi od Evropskega parlamenta, pričakujem, da se bodo na tem področju začeli bolj sistematično ukvarjat, predvsem pa, da bodo imeli skupni glas Slovenije za naše državljane v Evropskem parlamentu.</font><br>
<font size="4">	Hvala za pozornost.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">	Zdaj, preden dam besedo, samo eno pooblastilo z Poslanske skupine LMŠ, naš kolega Lenart nadomešča kolega Rudija Medveda, ki ga lepo pozdravljam.</font><br>
<font size="4">	Repliko predvidevam da ima Pavlič, Pavšič, potem pa v imenu predlagatelja, mag. Bratušek.</font><br>
<br>
<font size="4">	</font><b><font size="4">ROBERT PAVŠIČ (PS LMŠ):</font></b><font size="4"> Najlepša hvala, predsednik.</font><br>
<font size="4">	Repliciram kolegu Černigoju, ki me očitno ni dobro razumel, ker če ga poslušamo, potem je v Sloveniji vse v najlepšem redu, kar se tiče energetske revščine. Očitno vidimo stvari popolnoma drugače, ampak to je tudi pravica vsakega izmed nas. Kar je pa v bistvu zelo iz konteksta vzeto, pa je primerjava cen električne energije oziroma energentov v Sloveniji na ravni Evropske unije. Če govorimo recimo samo o električni energiji, potem je cena elektrike v Sloveniji, kar smo slišali tudi sindikaliste, med najnižjimi v Evropi. Težava je drugje, težava je v splošnem socialnem stanju v državi in nizkimi prihodki in tudi, ko govorimo o cenah in uspešnosti elektro distributerjev, moramo ločit dve zadevi. Recimo, v Italiji imajo elektro distributerji mnogo večje dobičke, kot jih imajo v Sloveniji. Zakaj? Zato, ker pri nas distributerji več vlagajo v kapital. S tem se izognejo plačilu dobičkov.</font><br>
<font size="4">	Potem pa še ena zadeva, ki me je pa zelo zmotila. Špekulacije. Tudi, če ste si kolega Černigoj zelo dobro prebrali poročilo Evropske komisije, očitno vam več stvari ni jasnih. Sekretar je govoril o trgovanju s Co2 kuponi, ki poteka na borzi, del borznega trgovanja so pa vedno tudi špekulacije, tako da, popolnoma zanemarit vpliv špekulativnosti na cene energentov je nemogoče, nedosledno, predvsem pa kaže na nepoznavanje same materije.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">	Ja, zdaj replika na repliko ni. / oglašanje iz dvorane/</font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, jaz vas bi rad prijazno opozoril, da poskušate nas kolegice in kolege opozorit, da replike ne izrabljajo v namen razprave. Jaz sem zelo težko razumel, kje sem tukaj slabo razumljen, zaradi tega(?) sem pa pripravljen v prihodnosti na katerokoli razpravo, se tudi temeljito odzvat.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Kolegica Bratušek, izvolite.</font><br>
<br>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Ja,  najlepša hvala.</font><br>
<br>
<b><font size="4">29. TRAK: (TB) – 16.20</font></b><br>
<br>
<font size="4">	(nadaljevanje) Tudi sama sem poslušala razpravo kolega iz Nove Slovenije, sem se vprašala, če živiva v isti Sloveniji in res je, številke ne lažejo. 30 % dražje ogrevanje, 30 % dražja elektrika, 30 evrov več za tank bencina. To je realnost. Minister se je zelo potrudil in očitno, kaj, uredil to ali uredil nič. Namen današnje seje je bil samo eden, da slišimo, da ljudi pomirimo, da država bo našla rešitve, da država bo ukrepala, tukaj smo pa zdaj poslušal hvalospev, pa namige, da naj pišemo evropskim poslancem, da naj oni namesto nas to uredijo. To, ne razumem. </font><br>
<font size="4">Kaj Evropa misli o nas, na katerih drugih področjih, ne bom govorila, ampak, res je smešno, smešno, ob takih številkah, kot sem jih prej povedala, ljudem razlagat, da je vse okej. Ljudem, ki se bodo, ne, ki se bodo, ki se že sprašujejo, ali bodo šli v trgovino kupit hrano, mogoče za 3 dni ali bodo pa šli »tankat« avto, zato ker ste se kolegi v koaliciji odločil, da pač je liberalizacija fina in očitno je za nekatere res fina, samo ne za ljudi. Zakaj imamo danes najdražji bencin? Zakaj? / oglašanje iz dvorane/ Zakaj?? Ali veste koliko danes ali pa, povejte vi, koliko stane sodček? / oglašanje iz dvorane/ Leta 2013 je bil 50 ali pa 40 % dražji, pa je bil bencin cenejši. Toliko ste dobri. Da ne omenjam obljub o manj kot enem evru. Mislim, da ste obljubljal, da bo okrog 40 centov bencin, ko boste vi vodil Vlado. Toliko ste dobri. Pa da tudi jaz ne omenjam vinjet, ki bodo elektronske, pa vsaj za tisto »nalepkico« bi lahko znižal ceno, ne, tudi to ne boste. Obljubljal ste 55 evrov. Danes, lani, predlani, pa stane in bo stala 110 evrov. </font><br>
<font size="4">Vse to so stvari, ki ljudi bolijo in če to, da se pogovarjamo o 30 odstotni podražitvi ogrevanja, ki je že dejstvo. Ljubljana in Maribor, to je dejstvo, to se je že zgodilo, to ljudje že čutijo. Primera iz Trbovelj nisem poznala. Če tam ljudem obesimo ali pa obesite ali pa obesijo, za 57 % več, jaz upam, da si prestavljate, kaj to pomeni za ljudi. In potem pride poslanec Nove Slovenije, ki pravi, vse je super. Vse je super, vse je fajn, minister je vse uredil. Mislim… </font><br>
<font size="4">Še enkrat, cilj te seje je, da bi nam Vlada, državna sekretarja, povedala, kaj boste naredili. Če so to samo energetski vavčerji, povejte, kdaj bo ta predlog v Državnem zboru? Sama osebno menim, da je to absolutno premalo in da ne bo rešilo stvari. Zakaj ste začasno uvedli regulacijo cen samo za kurilno olje, zakaj ne tudi za vse ostalo? Zakaj ne bi za nekaj časa uvedli tudi regulacijo ostalih cen? Konec koncev, bodimo pošteni, tako tisti, ki izvajajo ogrevanje, kot tisti, ki dobavljajo električno energijo, so v 99 % v državni oziroma občinski lasti. Zakaj je to potem tak problem naredit? Pa bi rešili problem začasno. Če pravite, da se bo nekje do konca aprila stvar uredila. Ampak, ljudem dajte neko gotovost, neko gotovost, da bodo do takrat preživeli. </font><br>
<font size="4">Tako da jaz apeliram na oba državna sekretarja, da nam še enkrat, ne še enkrat, da nam povesta, kaj bo Vlada naredila, da to sejo zaključimo z nekaj konkretnimi sklepi, lahko jih tudi preoblikujemo, če vam ti, ki so predlagani v gradivu niso všeč, ampak, dajmo ljudem neko upanje, pa povejmo, da je Vlada oziroma država tukaj zato, da pomaga ljudem.</font><br>
<br>
<b><font size="4">30. TRAK: (TB) – 16.25</font></b><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">	Kolega… Mag. Koprivc, izvolite.</font><br>
<br>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> Ja, hvala lepa za besedo.</font><br>
<font size="4">	Poglejte, to, kar je govoril zdaj kolega Černigoj je resnično nesprejemljivo in kaže pravi obraz te Vlade in te koalicije. Zdaj, kolega Černigoj je na veliko govoril, prevračal na nek način krivde in odgovornost na Evropsko unijo, kaj bi celo mogli naši evropski poslanci pisat v Evropo, da bi se stvari popravile, obenem pa kolega Černigoj, so problemi tukaj, tukaj pri nas, v Sloveniji. Dražijo se goriva, energenti, ljudje ne bodo mogli preživet zime na toplem in vi vse skupaj relativizirate, kako je vse oh in sploh super in lepo v tej Sloveniji in kako delamo paniko brez potrebe in brez razloga. </font><br>
<font size="4">Jaz bi vas vprašal, kolega Černigoj, kaj od vseh teh vaših predlogov, ki tako rekoč tudi niso bili predlogi, bo pripomoglo k temu, da bo lahko nek državljan Republike Slovenije, ki je nekje na socialnem robu, lahko preživel to zimo na toplem. To, da bojo naši evropski poslanci pisali v Bruselj in spraševali, kaj bi Evropa naredila za nas. Ne, mi smo sklicali to sejo zato, da nam bo Vlada Republike Slovenije povedala konkretne predloge, kaj bo naredila, kaj ima že pripravljenega, konkretno, za to, da bo zmanjšala posledice energetske revščine. In, lepo prosim, nehajte zavajat. Ne vem, ali je to namerno laganje ali je nevednost. Da je vse odvisno samo trg, od cene nafte na svetovnem trgu. Ne drži, vam je povedala kolegica Alenka Bratušek, da ne drži. Da so bile cene pred leti, pred desetletjem in malo manj, višje, pa cene energentov na maloprodajnem trgu niso bile tako visoke in jaz res ne vem, ali je to ignoranca ali je to dobesedno norčevanje iz državljank in državljanov. Ali so državljanke in državljani res dobesedno talci te Vlade, da lahko pleni po gospodarstvu, da lahko revidira zgodovino, hkrati pa nam tukaj niste sposobni dat nekih konkretnih odgovorov na zelo preprosta vprašanja.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br>
<font size="4">Kolega Boštjan Koražija, izvoli.</font><br>
<br>
<b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala. Pa predsednica. Obema najlepša hvala za besedo. </font><br>
<font size="4">Ja, saj, gospa poslanka Bratušek je prej zelo dobro ujela poanto trenutne Vlade, trenutne zgodbe, pa bom rekel tudi trenutnega občutka v državi. Ljudje se dejansko počutijo, da smo v nekakšnem brezupnem času, položaju in vse prej kot še hujši brezup, ki ga dejansko ta energetska revščina oziroma tudi ta energetska kriza povzroča, si želijo vsaj neki kanček neke normalnosti, nekega upanja, pa bom rekel tudi neke vrste, kanček svetlobe na koncu tega tunela epidemije, ki jo doživljamo in ja, namen te seje je samo en in edini; kako pomagat našim državljankam in državljanom. Zdaj, mislim, da smo se vsi zavedali, pa upam, da ste se tudi drugi vsi zavedali tega, ko ste vstopali v politični prostor oziroma prostor politike, se prijavljali za mesta poslancev v Državnem zboru, da ste v osnovi tukaj, da pomagate državljankam in državljanom. Vse ostalo je potem sekundarno. In dejansko, ko govorim o tej energetski krizi, se enostavno človek, res, ko posluša te zgodbe, tudi z raznoraznih logov(?), ne samo za misli, ampak sploh tisti, ki smo mogoče, ki premoremo kanček več empatije, kot drugi, se človeku tudi v grlu, bom rekel, naredi cmok, tudi utrne solza in tudi delček nekega, bom rekel, ja, žalosti, se prikrade v človeka.</font><br>
<br>
<b><font size="4">31. TRAK: (TB) – 16.30</font></b><br>
<br>
<font size="4">	(nadaljevanje) In še enkrat, se strinjam, danes bi bilo potrebno slišat od Vlade, od vladnih predstavnikov tukaj, kakšne bodo konkretne rešitve glede rešitve položaja te energetske krize, ker če se jaz prav spomnim tiste tiskovne konference gospoda Vrtovca, ministra za infrastrukturo, ko je tako, zelo v ležernem slogu odvrnil, da ljudje niso zadovoljni s svojim ponudnikom električne energije, pa lahko grejo h komu drugemu. Mislim, to ni odgovor, vreden ministra. To je prva zadeva. Druga zadeva pa je, točno vemo, kdo je dereguliral ta trg. Se pravi in energentov in naftnih derivatov in tako naprej. </font><br>
<font size="4">In, tu bi rad opozoril na eno zelo zanimivo zadevo oziroma zelo, bom rekel, delikatno zadevo v resnici. Ker s to(?) deregulacijo oziroma liberalizacijo, o kateri ste prej tudi tako na veliko razpravljali oziroma govorili, je dejansko v resnici tudi obsodil UMAR in tudi Ministrstvo za finance, z tistimi dejansko študijami, ki so ugotovili, da v resnici gre za samo nič drugega kot, da deregulacija cen oziroma njen očitek, da njen učinek deregulacije rasti cen, dejansko pomaga samo dobičkom teh največjih oligopolistov, se pravi, tistih, ki že imajo največ, tisti, ki že največ posedujejo, ne pa tistim, ki bi jim moralo pomagat oziroma pač regulacija cen lahko samo pomagajo tistim, da se znebijo oziroma da se rešijo te energetske revščine. In treba je opozoriti tudi, ko govorimo o teh deregulacijah cen, tudi, se pravi, »tankanje« bencina oziroma naftnih derivatov, kakorkoli, je fiksen strošek tak, kot je strošek za kurjavo oziroma za ogrevanje. </font><br>
<font size="4">In ko se potem posledično vse to povečuje na vseh področjih, dejansko gre potem, vsepovsod cene samo rastejo in tudi prvi, ki so se oglasili pri tej napovedi povečanja cen energentov oziroma na splošno, teh ponudnikov, je bila proizvodna industrija oziroma prehrambna industrija. In zdaj si predstavljajte v resnici, imamo upokojence, ki dejansko ne živijo, ampak životarijo, imamo ogromno zaposlenih, ki dejansko delajo za to, da lahko plačujejo račune za ogrevanje, za elektriko, pa tiste osnovne stvari, ki si jih lahko sploh kupijo kot prehrano oziroma kot družinski izdatek in, res je nerazumljivo, da glede na to, da smo res v situaciji, ki je na vseh področjih zelo kaotična, zelo problematična, zelo brezupna, bi danes človek pričakoval, da boste res prišli z nekim upajočim oziroma upanje dajajočim predlogom, kako boste rešili to zagato energetske revščine oziroma krize, ki se nam dogaja v Sloveniji. In ljudje nas spremljajo in prav je, da nas spremljajo in nam gledajo pod prste, zato smo tudi tukaj in mislim, da po današnji seji bojo še bolj obupani, še v večjem brezupu, pa še bolj razočarani nad državo, ki ji v resnici težko rečemo, da še sploh država je. Žal. To pa se moramo vsi potrkat, bom rekel, vsak na svojo mizo, v osnovi je pa to največji vladni problem, ki ne razume, ki noče razumet, da je v osnovi tu in tukaj, da pomaga tistim najšibkejšim in najrevnejšim v naši družbi.</font><br>
<font size="4">Zdaj, lahko bi še naprej razpredali glede teh cen pa inflacije, ki so bodo dogajale. Tudi, čisto iskreno povedano, z mojega stališča, ker se kar dobro spoznam na te stvari, se bojim, da se z aprilom te cene energentov oziroma zemeljskega plina, ne bodo umirile. Bojim se, da ne. Mislim, da lahko tudi gospod Košorok mogoče malo bolj strokovno stvari razloži, zakaj mogoče se ne bodo oziroma zakaj je težko, da bi se. In še s tega stališča, to je še en večji aspekt, ki ga moramo gledati vnaprej, za bodočnost, je potrebno res danes in tukaj sprejeti konkretne rešitve in konkretne, bom rekel, predloge dat na mizo, ker dejansko, ljudje nas že imajo, po domače povedano, poln kufer. Hočejo dejanja, hočejo rešitve in lahko razglabljamo o tem in onem, ampak, če tam eno ubogo ženičko zebe in dejansko razmišlja o tem,</font><br>
<br>
<b><font size="4">32. TRAK: (TB) – 16.35</font></b><br>
<br>
<font size="4">	(nadaljevanje) ali bo plačala račun za elektriko oziroma za kurjavo ali bo šla v trgovino in si kupila neki kruh, potem smo v tej Sloveniji nekaj konkretno zavozili, konkretno. In v teh tridesetih letih so bile stvari, ki so bile zelo dobre, veliko stvari pa ni bilo v redu narejenih, ki je pa potrebno boljše in bolj pravičnejše ureditve v tej državi, ker drugače ta država, za moje pojme, pa nočem biti pesimist, nima prave prihodnosti.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala, kolega Koražija.</font><br>
<font size="4">	Zdaj sta pa k besedi prijavljena oba državna sekretarja. Kdo želi prvi?</font><br>
<font size="4">	Kolega Zajc.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala, gospod predsednik.</font><br>
<font size="4">	Mogoče bi samo vseeno se dotaknil deregulacije cen pogonskih goriv, da ne bo mogoče sporočilo, ki ga bo javnost, ki gleda to sejo, napačno od resnice.</font><br>
<font size="4">	Naš direktorat za notranji trg je v tem času od 2. 11. 2020 pa do 4. 10. 2021 naredil analizo, kako so se cene gibale, kako so se marže gibale in to v povprečju primerjajo s tem, če bi bila cena še naprej regulirana in resnica je takšna, da so se marže na liter 95 oktanskega bencina, dvignile za 1 cent, kar pomeni, da za 50 litrski rezervoar, to pomeni 50 centov, ne 50 evrov, na račun deregulacije, vsi ostali dvigi pa izhajajo potem iz drugih komponent končne cene, ki jo kupec plača. Namreč, sama marža je nekje ocenjena pri 95 oktanskem tam na 6,81 % cele cene, pri dizlu pa 6,27.</font><br>
<font size="4">	Toliko mogoče, v pojasnilo.</font><br>
<br>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Še državni sekretar Košorok.</font><br>
<br>
<font size="4">	</font><b><font size="4">BLAŽ KOŠOROK:</font></b><font size="4"> Hvala lepa za besedo.</font><br>
<font size="4">	Še enkrat se jaz oglasim. Bilo je kar nekaj besed izrečenih, ampak, ne želim se spuščat na nek nivo politiziranja in medsebojnega obtoževanja. Dejstvo je, da je treba ljudi pomirit. S tem se strinjam s poslanko Bratuškovo. Pogrevanje, podražitev ogrevanja v Ljubljani in Maribor, seveda, dva daljinska sistema, 30 procentov, nekaj manj, da ne bomo se okoli procentov lovil, je dejstvo, ampak to pač ureja metodologija o določanju cen ogrevanja. To lahko uredi mestna občina, ki ne rabi, ali ena ali druga, ki ne rabi naslovit povišanja, pa tega ni naredila. Pač, zakaj ne, je to drugo vprašanje.</font><br>
<font size="4">	Zdaj, da ne bo zgledal, kot da se mi na Vladi s temi stvarmi nismo ukvarjal. Smo se ukvarjal še kako resno. Zdaj, čas, seveda, ni v našo korist. Vsak, ki je odvisen od ogrevanja. Razumem stisko ljudi, razumem socialno najbolj občutljive, razumen ranljive skupine in tem bomo pomagal in bomo pomagal z energetskimi vavčerji, če želite odgovor na vprašanje. Preverjal smo skupaj s skupino državnih sekretarjev, analiziral vrsto stvari. Ključna ugotovitev je bila, da zaenkrat oziroma do takrat, to je bilo približno 3 tedne nazaj, zaradi nezanesljivih, nepopolnih informacij, na kakšen način, s katerim zneskom energetskega vavčerja, lahko socialno ranljivim, občutljivim ljudem pomagamo, še ne moremo dat.</font><br>
<font size="4">Preverili smo, ali pa, drugače bom povedal, obravnavanih je bilo več ukrepov. Obravnavano je bilo znižanje trošarine, obravnavana je bila regulacija naftnih derivatov, to, kar je kolega Zajc povedal. Preverili smo povračilo posrednih stroškov, to se tiče energetsko intenzivnih družb. Energetski boni so nekako bili tisti, s katerimi lahko najhitreje pomagamo socialno najbolj občutljivim oziroma ranljivim skupinam ljudi.</font><br>
<font size="4">Trošarine pri pogonskih gorivih predstavljajo približno 28 oziroma 29 % drobnoprodajnih cen. Seveda se razlikuje to od dobavitelja do dobavitelja. Poleg trošarine predstavlja tu še nekje 18 % drobnoprodajne cene še DDV, pa ostale dajatve, Co2 dajatve in tako naprej. Zdaj, kot veste, ko ste govoril o državah Evropske unije, ki so se nekako poslužile ukrepov, najsibo to kratkoročnih oziroma srednjeročnih, je edina Španija, ki se je poslužila oziroma Češka, ki se je poslužila znižanja DDV, za pričakujem seveda še odločitev Evropske komisije, ali je to / nerazumljivo/ državna pomoč.</font><br>
<font size="4">Zdaj nižanje DDV za pogonska goriva, govorim za bencin, pa za dizel, po DDV direktivi ni mogoča. Drugo kar je, velik delež porabe zemeljskega plina v gospodarstvu je že povsem oproščen trošarine.</font><br>
<br>
<b><font size="4">33. TRAK: (TB) – 16.40</font></b><br>
<br>
<font size="4">	(nadaljevanje) Govorim za gospodarstvo, ne za gospodinjstva, ampak to ni predmet današnje debate. Se pravi, če bi v celoti znižal oziroma celotno znižal DDV od(?) trošarin, ne bi to prineslo v končno dobro prodajno ceno praktično nobene koristi, mogoče evro pa pol. To izkazujejo, bom rekel, dejstva, ki smo bili priča v preteklosti.</font><br>
<font size="4">Preden preiden na energetske bone, želim govorit še o energetski revščini. Zdaj, ta energetska revščina, ima lahko zelo splošen pomen oziroma na splošno lahko o njej govorimo, ampak, dejstvo je, da meril za opredelitev, kaj energetska revščina v tej državi do pred nekaj dnevi, ko smo sprejeli oziroma ste sprejeli, spoštovani poslanke in poslanci, Zakon o oskrbi z električno energijo, še nimamo oziroma nismo imel. Torej, Zakon o oskrbi z električno energijo v 34. členu določa, da bo Vlada predpisala merila za opredelitev in ocenjevanje števila energetsko revnih gospodinjstev in to bomo tudi storili. Kot so, na primer, materialna ogroženost, velik delež izdatkov za energijo od razpoložljivega dohodka, preseganje povprečnega deleža izdatkov za energijo, nizka energetska učinkovitost prostora gospodinjstev in tako naprej.</font><br>
<font size="4">Zdaj, določitev tega kriterija ali pa opredelitev, kaj energetska revščina je, je zelo zahtevna. Zdaj, to z enim zamahom roke, da toliko in toliko, dejstvo je, da toliko, da živi(?) 275 ljudi pod pragom revščine, to je dejstvo. Ampak, ko sem govoril o 66 tisoč družinah, sem imel seveda v mislih tudi te. Tudi upokojenci spadajo med to kategorijo, tudi oni. Tisti, ki so deležni denarne socialne pomoči oziroma varstvenega dodatka in vsi bodo lahko zaprosili za to obliko pomoči.</font><br>
<font size="4">Da zdaj ne bom razpredal o merilih / nerazumljivo/ kaj energetska revščina je, bom rekel, se želim opredelit do tega, Vlada bo verjetno na eni izmed zelo kratko prihodnjih sej, če lahko temu tako rečem, to seveda ni v mojih rokah, odločila o energetskih bonih. Deležni jih bojo najverjetneje, v prvem koraku, 66 tisoč upravičencev, ko sem rekel, do državne oziroma do denarne socialne pomoči, do varstvenega dodatka. Pravna podlaga bo interventni zakon, to je Ministrstvo za delo, družino in socialo že spisalo. Vir za to bo podnebni sklad, ki to dopušča. Tako da, tu trdit, da Vlada na tem področju ne dela, dela. Prisluhnil smo oziroma slišal smo, že pred tem sami določene stvari analiziral in tako bo tudi v prihodnje.</font><br>
<font size="4">Hvala lepa.</font><br>
<br>
<b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam.</font><br>
<font size="4">V imenu predlagatelja, mag. Bratušek.</font><br>
<br>
<b><font size="4">MAG. ALENKA BRATUŠEK (PS SAB):</font></b><font size="4"> Ja, saj, mislim, da smo zdaj mi in cela Slovenija dobil odgovor, da razen, kot rečete, energetskih vavčerjev, drugega ne bo. To se ne da, to se ne da, tega ni treba…. Tako da, to je bolj ali manj zdaj dejstvo.</font><br>
<font size="4">Jaz se pač ne morem strinjat z odgovorom pri ogrevanju, da to pač določa metodologija, da naj se tisti, ki jih bo zeblo, obrnejo na občine. Spoštovani državni sekretar, skladno z zakonom lahko Vlada poseže in določi cene, tudi te. Tudi vi bi lahko posegli v metodologijo, da se v enkratnem ali pa z enim korakom, to ne zgodi za 30 %. Kar se tiče energetskih vavčerjev, veste, mejo boste postavil za tiste, ki so upravičeni do denarno socialne pomoči oziroma varstvenega dodatka; kaj pa tisti, ki bodo 50 centov več? Kaj pa tisti, ki bodo 50 centov čez? Turistične bone, ste našli denar za vse, brez problema.</font><br>
<font size="4">Tudi tukaj, ne rečem za vse, bi moral najti pa drugačno rešitev, ker ljudje so res v stiskah. Če tisti, ki to ne veste, bom še enkrat rekla, očitno živimo v dveh različnih Slovenijah. Samo energetski vavčerji oziroma boni ali pa ne vem kaj, kakorkoli to imenujete, problema ne bo rešilo, ne bo, ne bo, pika. Če je to edina stvar, ki ste jo v treh mesecih ali pa dveh mesecih bili sposobni dat na mizo in ugotovit, da bo nekaj pomagala,</font><br>
<br>
<b><font size="4">34. TRAK: (TB) – 16.45</font></b><br>
<br>
<font size="4">	(nadaljevanje) potem pač je to, to. Mi smo slišal, ljudje so slišal, da je to vse, kar bodo lahko dobili. Tisti, ki bodo pač za nekaj centov ta cenzus, ki ga boste določili, kot razumem zdaj to predlog, bomo na koncu videli, kaj bo, presegli, se bodo pač morali znajti tako kot vejo in znajo. Veliko drugih stvari je, - veliko drugih stvari je -, ki bi se jih dalo naredit, če lahko eni obdržijo cene, zakaj jih drugi zvišujejo. Pa še enkrat, vse to je v državni ali pa občinski lasti. Vse to je v državni ali pa občinski lasti in vi pravite, da se ne da začasno, za obdobje tudi štirih mesecev, ali pa do aprila, naredit neke regulacije, da ne bomo kot na divjem zahodu, en 30 procentov, drugi 57, eden nič, potem pa pač, če imaš srečo, da živim tam, ko se ni podražil, boš še lahko živel pa jedel, če ne, če si slučajno v Trbovljah doma, boš pač dal vse za ogrevanje.</font><br>
<font size="4">Ja, to se tako ne dela in se ne da delat. Ampak, izbrali ste tako pot. Škoda. Škoda, ker sem računala, da bi danes ta seja res lahko izpadla pozitivno, lahko izpadla tako, da vi poveste, kaj boste naredil in mi tukaj podpremo vladne predloge, absolutno, sem si predstavljala, da bi bilo tako, ampak na žalost ni. Na žalost ljudje bodo še naprej živeli v negotovosti in ne bodo vedeli, kaj jih čaka. Stisko, ko ne veš, od kod boš plačal račun, ja, verjetno si ga nihče v tej dvorani ne predstavlja, ampak, veliko ljudi imamo takih med sabo. Prej je rekel kolega – in res je tako – upokojenci najprej plačajo račune, potem pa izračunajo, da jim za hrano ostane po 50 centov na dan. 50 centov na dan. Pa to niso najbolj, niso to upokojenci še z najnižjimi pokojninami. To je realnost Slovenije.</font><br>
<font size="4">To je realnost Slovenije. Mi pa poslušamo, da edini predlog, ob vsem naboru, ki ga imate, skladnega z evropskimi pravili, je edini predlog energetski vavčerji, ker ste  pač našli nek vir, ob vseh milijardah, ki ste jih spustili v zrak, ob vseh milijardah, ravno zdaj se pripravljam na razpravo ob proračunu, 8 milijard ste, bom grdo rekla, »naklofal« primanjkljaja v dveh letih. Za Covid ste dal polovico, polovico pa kam? Kam? To je pa realnost, v kateri v tem trenutku živimo in če ob vseh teh milijardah ne najdete denarja, da pomagate, pa mogoče še bolj, tega denarja v tem trenutku mogoče sploh ne bi bilo treba, če bi znali najti ukrepe, da se stvari ne dražijo, potem vam tudi mi z ne današnjo, ne prejšnji četrtek, ne naslednji teden, s sejo ne moremo pomagat, pa stat ob strani. Samo, da ne boste, tako kot zdaj, ko ste zavozil epidemijo, stopil pred nas, pa pred ljudi, pa povedal, kako so ljudje sami krivi oziroma, malo je še opozicija zraven kriva, kajne, Vlada pa, ki sprejema ukrepe, ki določa ukrepe, ki vsak dan stoji pred kamerami, pa ljudi pač s takšnim načinom ne more prepričat, da ne bo potem na koncu enaka zgodba. Usode ljudi pa, glejte, so… / oglašanje iz dvorane/ Ne vem, saj, mogoče celo brez veze, da danes z razpravo še nadaljujemo, ker rešitve očitno od vas, ne glede na situacijo in ne glede na stanje, tako ne bomo dobil.</font><br>
<br>
<b><font size="4">PREDSEDNIK BOJAN PODKRAJŠEK:</font></b><font size="4"> K besedi je še prijavljen, zadnji, Boris Doblekar.</font><br>
<br>
<b><font size="4">BORIS DOBLEKAR (PS SDS):</font></b><font size="4"> Hvala lepa za besedo, predsednik.</font><br>
<font size="4">Ja, zdaj, ko tole poslušam, tele razprave, nekako dobiš občutek, da smo v predvolilni kampanji. Zdaj, predvsem smo poslušal kup nametanih nekih polresnic, nekih podatkov, ki ne držijo. Podatke sta demantirala oba državna sekretarja, tudi,</font><br>
<br>
<b><font size="4">35. TRAK: (TB) – 16.50</font></b><br>
<br>
<font size="4">	(nadaljevanje) kar se tiče goriva, ste dobil zdaj, upam da, zadovoljiv podatek. Verjetno ste ga, ker se niste več oglasil po posredovanju državnega sekretarja, kako je s cenami goriv.</font><br>
<font size="4">Zdaj, kar tako na sploh govorit, pa zlorabljat pa izkoriščat revščino, socialne probleme pri takih stvareh, kot je ogrevanje, seveda to zelo prav pride. To zelo prav pride. To je taka luštna tema za razdvajat ljudi, za mal pokregat med sabo, nekako dat občutek, da je, prej smo poslušali, četrt milijona ljudi zebe, da so na mrazu, da jim nihče ne pomaga. Ja, pa še zima se ni začela. In to smo poslušal, prejle in potem slišimo, da bi pa mogoče vseeno nekako, nekako našli nek skupni jezik, da bi skupaj poiskal rešitve, da ljudi pomirimo. Jaz hudimarja, kako pa pomirjamo ljudi s takimi razpravami? Jaz ne vidim v tem pomirjanje ljudi, če kar opletamo z nekimi, s stvarmi, ki sploh ne držijo. To ni pomirjanje ljudi. Pomiril je ljudi državni sekretar oziroma oba, ki sta napovedala ukrepe in v teh vaših dokumentih sem prebral, da se vse evropske države že pripravljajo na to energetsko krizo oziroma povišanje cen, ki sploh še niso v takšni meri in obliki, da bi bilo to potrebno tako napihovat. Pri nas vsak ta drug ali pa ti vaši mediji, cene letijo v nebo. To poslušamo že ne vem koliko časa, vsaka poročila posebej, cene letijo v nebo, vse gre v nebo. Potem pa, ko dobimo realne podatke, vidimo, da ni ravno tako. </font><br>
<font size="4">Je pa res, da moramo bit pripravljeni tudi na to in Vlada je na to pripravljena in ministrstvo, Vlada, se o tem pogovarja in pripravljan ukrepe. Oba državna sekretarja sta vam, - sta nam -, to povedala in zagotovila in tudi vemo, da je pripravljenih kar nek nabor ukrepov, tudi iz strani Evropske komisije. Nekateri ukrepi so seveda dovoljeni, drugi, ki jih vi predlagate, tudi niso dovoljeni. Skratka, ko bo prišlo do tega, da bo treba dejansko nujno ukrepat, verjamem, da bo to Vlada tudi storila, kot vse doslej. Prej smo poslušal, tamle, s strani sindikatov, tudi o revščini in zdaj ne vidim več predstavnikov, so že pobegnil ven iz seje, kar ni ravno lepo, no, bi bilo fajn, če bi bili tukaj celo sejo, da bi nekako skupaj poiskali še mogoče kakšne pametne rešitve ali pa rešitve, ki bi pile vodo.</font><br>
<font size="4">Je bilo rečen, da so se plače popravile, da so se plače dvignile. Ja, seveda so se. Plače so se dvignile, bili so dodatki iz PKP-jev, pokojnine so se dvignile, toliko, kot še nikoli doslej, to je treba priznat in to vse pomaga k temu, da bojo ljudje, da bo lažje, da lažje preživijo ljudje, da se bodo ogreval, da ne bo nekih šokov. To je treba pač povedat, treba pa je tudi povedat to, da so pa sindikati pa opozicija, da ste pa proti temu, da bi se plače še dvignile, na račun davkov. To je pa treba tudi povedat. To ne smemo zanemarit pri takih razpravah. Zato vam predlagam, da podprete pripravljen zakon, ki bo z zmanjšanjem, torej obdavčitve, pripomogel k višjim neto plačam. Tudi to bo doprinos, da bo za ljudi bolje.</font><br>
<font size="4">Zdaj, omenil ste tudi, pa slišal sem v razpravi, gospodarsko družbo Talum, ki so nekje eni največjih porabnikov energije. Po ta drugi strani pa, ko se pogovarjamo o samooskrbi z električno energijo,</font><br>
<br>
<b><font size="4">36. TRAK: (TB) – 16.55</font></b><br>
<br>
<font size="4">	(nadaljevanje) da ne bi bili tako odvisni od tujega trga, od tujih proizvajalcev električne energije, konkretno recimo, pa vidimo, da naletimo pri nas na kup težav. Tudi opozicija ne pride kaj dosti blizu, da bi skupaj to reševal, kajne. Pa smo proti jedrski elektrarni, pa smo proti hidroelektrarnam. Predvsem s strani Levice vidimo, kakšne aktivnosti se vodijo, ko se želijo gradit hidroelektrarne na Srednji Savi. To lahko opazujemo potem, kakšne akcije, politične, se vodijo proti temu, torej proti energiji iz obnovljivih virov, ko se želi postavit kakšna vetrna elektrarna. Nevladne organizacije, civilne družbe, predvsem motivirane s strani politike, takoj na noge in ne uspeva nam dobro to, kajne? Ne uspeva nam dobro. In če bomo samo čakal, da bomo energijo kupoval od drugje, se ne čudimo potem, da bojo cene visoke, pa da bo ogrevanje drago. Nič se čudit, kajne. Potem ni… Zato dajmo tukaj pri teh stvareh skupaj stopit in tudi it z razpravi nekako v to smer, da bomo skupaj pomagal, da bomo prišli do teh ciljev.</font><br>
<font size="4">	Energetski vavčer je bil omenjen, povedal so s strani Vlade, državni sekretar je povedal, da se pripravlja energetski vavčer. Mislim, da bo to tudi zadosten ukrep za to, da če bo potrebno, se bo ljudem tudi pomagal. Precej ste tudi politiziral, omenjal stranko SDS, pa njena podjetja. To ni bilo ravno na mestu, no. To je treba povedat. Take politične razprave in z nekimi primerjavami, tukaj, pri taki razpravi, ko govorimo o energetski revščini, o tem, da naj bi oziroma bo ljudi zeblo, mislim, je popolnoma deplasirano oziroma ni na mestu in jaz bi celo morda predlagateljem današnje seje, ki jih sklicujete kot po tekočem traku in seveda, bolj, bi rekel, populistično potem se tudi razpravlja tukaj, bi nekako še verjel po iskrenih namenih pri pomoči ljudem pri socialno ogroženim, pri revnih in tako naprej, bi celo verjel, če ne bi, pač, predvsem, nekatere od teh strank ali pa predlagateljev, imel pri tem zelo slabe izkušnje oziroma prakse. </font><br>
<font size="4">Jaz ne slišim, ne slišim stranke SD ali pa katerekoli stranke iz strani opozicije, da bi takrat, ko je na Vladi, jo bila polna usta revščine. Revščine na sploh, energetske revščine, socialne ogroženosti… Jaz tega takrat ne slišim, ko ste bili večino časa na Vladi, vključno s stranko Alenke Bratušek. Pa takrat, ko ste bili na Vladi, niste o tem govoril. Ni bilo… Ne slišimo no, takrat, ko ste na Vladi, o tem ne govorite, pa takrat imate škarje in platno v rokah. Prvi dan, ko niste več na Vladi, poslušamo samo še to, da je revščina. Ja, kaj vraga ste pa prej delal, ko ste vladal. Zakaj niste takrat postoril tistega, kar mislite zdaj, da bi bilo potrebno?</font><br>
<font size="4">In stranka SD, saj ste se trudil, kajne, saj ste tudi uvajal že bone za gorivo. Saj to ste že počel. Bone za gorivo ste uvajal, tudi par, ne par, ste že uvedli, kajne. Tudi to je bilo, saj smo to že vse izkusili, ampak to so bile zelo negativne izkušnje, moram povedat, no. Torej boni za gorivo, pa par, ne par. Zelo, zelo negativne izkušnje. / nemir v dvorani/ Stranka Alenke Bratušek, ja, smo tudi poslušal, da to, pa ono, pa tretje, ampak… Jaz bi prosil tamle, predsednik, če ne bi motil poslanci, pa poslanka, s strani SD-ja, ki očitno nimajo drugega dela, kot se krohotat in debatirat,</font><br>
<br>
<b><font size="4">37. TRAK: (SB) – 17.00</font></b><br>
<br>
<font size="4">	(nadaljevanje) pa motiti sogovornikov. </font><br>
<font size="4">	Torej stranka SAB ste lepo zadolžili Slovenijo in preprečili trojko in zadolžili Slovenijo za obresti, ki vemo kakšne so in jih je treba plačevati. Če ne bi teh obresti bilo treba plačevati bi lahko še marsikaj vlada ponaredila. Da ste pa preprečili prihod trojke in zadolževanje po zelo nizkih obrestnih merah ste pa to storili vemo zakaj, zato, da ne bi kdo videl kam je ta denar poniknil, koga vse ste financirali, saj to so jasne stvari in zato ni na mestu, da se tukaj obregate, politizirate pri temi kot je energetska revščina oziroma o ukrepih kako bi to zajezili, zdaj, ko se nekako na trgu te cene dvigujejo, seveda v celem svetu ne samo v Sloveniji, to je treba povedati, ker po navadi v svojih razpravah se predvsem osredotočite samo na Slovenijo in nekako poudarite, da je Vlada kriva za vse to, kar pa sploh ne drži, to je treba priznati. Zato še to, ko potem poslušam kako, da poslanci pa bomo preživeli, lažje se bomo ogrevali napram drugim in tako naprej, pa ministri se bodo, pa državni sekretarji se bodo. Ko bogati ali pa tisti, ki so, ste, smo bolj pri denarju, govorimo o revežih, se je treba tukaj včasih tudi  malo vprašati ali je kdo od vas že izkusil revščino, ali je kdo probal kaj to pomeni biti reven, ali je to poskusil kdo? Ni, ne. No, jaz sem, pa lahko malo drugače o tem razmišljam in govorim. In tukaj je treba biti zelo pazljiv pri operiranju z besedami in o teh pojmih, ni to kar vse nekaj enoznačno pa kar tako fantazija, to so resne stvari. Jaz sem tudi sam takrat, ko je bila SD na Vladi nekako se trudil in reševal za več družin, ki so živele v neki skupnosti stanovanjski, pa niso imeli za plačati za ogrevanje, sicer so dobili socialne podporo in tako naprej, ampak kljub temu niso plačali ogrevanja in jih je dejansko tudi zeblo, pa jim ni prisluhnila ne občina, ne center za socialno delo, ki je bil večinoma pod vašo SD oblastjo, pa ste bili takrat na Vladi, pa jim ni nihče pomagal. In sem prišel k njim pogledati kako se ogrevajo, sem videl, da imajo tegelc za rože obrnjen okrog, pa spodaj prižgane čajne svečke in so lepo gorele pod tistim tegelcem, pa je bil vroč, pa so se nekako ogrevali v prostoru. Ne vem, jaz nisem nobenega od vas slišal ali pa videl ali pa vaše stranke ali pa kogarkoli, da bi takim stvarem priskočili na pomoč. Jaz sem potem opozoril vse tiste, ki jih je bilo potrebno, da so nekako to dojeli in razumeli in se je stvar uredila. Priklopila se je elektrika nazaj, so se ogrevali, hkrati pa so imeli kar veliko pogovorov in pa posvetov tudi o tem kako, na kakšen način je potrebno pristopiti, torej v življenju kaj je najbolj pomembno, kaj je drugo najbolj pomembno in tako naprej in so se nekako stvari uredile in sem bil zelo vesel, da je takrat to nekako uspelo in to ni bil edini primer, jaz sem takih primerov videl še veliko na terenu in bi lahko o njih govoril veliko časa. Tako, da jaz upam, da bo državni sekretar oziroma ministrstva, Vlada pravočasno sprejela odločitev o tem</font><br>
<br>
<b><font size="4">38. TRAK: (SB) – 17.05</font></b><br>
<br>
<font size="4">	(nadaljevanje) da se bo takim družinam, ki bodo težje, težko plačale stroške ogrevanja, kar je zdaj trenutno najbolj pomembno, da se jim bo tudi pomagalo. Jaz v to ne dvomim, tako kot je Vlada pomagala v času največje zdravstvene, ekonomske tudi krize poleg zdravstvene v teh letu in pol oziroma slabih dveh, kjer ni pozabila na nobeno kategorijo niti ne na gospodarstvo niti ne na vse ljudi, na upokojence, dijake, študente, zaposlene, obrtnike, podjetnike, ne bo pozabila niti na ranljive skupine tudi na katere do zdaj ni pozabila, ker smo popravili mnogo krivic bodisi pri pokojninah in pri ostalih zadevah in verjamem, da ne bo nikogar  v tej zimi zeblo zato, ker ne bi mogel zaradi dviga cen ogrevanja poskrbeti zase. Ko pa že omenjate Mestno občino Ljubljana ali pa Maribor smo pa že tudi slišali in mislim, da pri tako velikih gigantih bi pa lahko tudi občina marsikaj naredila ne samo s prstom kazati na državo, da je odgovorna za vse. Da se vsem, če se hoče. In še enkrat verjamem, da bo Vlada svoje storila pravočasno, učinkovito in da ne bo pri tem pozabljen niti eden državljan ali državljanka Republike Slovenije, tako da mislim, da dvigovati prah pa delati neke viharje ni potrebno in bi bilo res fino to kar sem prej tudi slišal, da dajmo ljudi pomiriti in da dajmo skupaj delati na tem, da ne bomo ustvarjali panike, ker se mi zdi, da je popolnoma nepotrebno. In vsa tudi prosim, da pri tem skupaj naredimo kar največ kar lahko. </font><br>
<font size="4">	Hvala lepa. </font><br>
<br>
<b><font size="4">	PPREDSEDNIK BOJAN PODKRAJŠEK:</font></b><font size="4"> Hvala. </font><br>
<font size="4">	Najprej ima besedo kolega Robert Pavšič za repliko, potem pa v imenu predlagatelja mag. Bratušek.</font><br>
<br>
<b><font size="4">	ROBERT PAVŠIČ (PS LMŠ):</font></b><font size="4"> Hvala, predsednik. </font><br>
<font size="4">	Jaz sem pričakoval, da boste malce odreagirali, pa zaščitili osebno dostojanstvo poslancev. Ko kolega ad personam govori o izkušnjah z revščino naj se najprej pozanima o podrobnostih. Sram vas bodi kolega! Ne poznate ne moje zgode, ne zgodbe nikogar izmed naših poslancev tukaj. In to kar ste zdaj naredili dejansko kaže na vašo razsežnost in dojemanja empatije in vsega skupaj in celotno dimenzijo kako vi dejansko dojemate slovensko družbo pa vse skupaj.  </font><br>
<font size="4">	Skupaj bomo reševali. Ja, saj vidimo koliko naših predlogov ste konstruktivno sprejeli. Ne moremo skupaj reševati problemov z vami, ker jih vi zavračate, zdaj se pa niti ne trudimo več, ampak glede na to, da imate škarje in platno v rokah pričakujemo od vas rešitve, pa jih ni. In kako dobro delujete sploh na energetskem področju, pa vidimo ravno v zadnjih dogodkih. Odlični ste, sploh na kadrovskem področju, fenomenalni, v pisarnah zamenjate ljudi samo zaradi tega, ker jih pač lahko in to s prisilo. Kar je bilo pa sploh, tukaj pa res, predsednik, bi pa morali odreagirati, ko bi pa zaščitili vabljene na sejo, sindikati so pobegnili je rekel kolega. Po Poslovniku imajo vabljeni možnost spregovoriti na začetku, če dovoli predsednik še na koncu. Kakšen je pa vaš socialni dialog oziroma kako poteka ekonomsko-socialni svet pa že vemo, ga ni več. In vi bi radi skupaj v dialogu iskali rešitve. Ja s kom? Sami s sabo, edino tako jih boste lahko iskali in edino tako jih boste lahko tudi našli. </font><br>
<font size="4">	Kar se pa tiče sklicevanja na odobritev Evropske komisije, ja saj vidimo koliko je ta vlada dala na mnenje Evrope,</font><br>
<br>
<b><font size="4">39. TRAK: (SB) – 17.10</font></b><br>
<br>
<font size="4">	(nadaljevanje) sploh kar se tiče pri vprašanju STA ali pa delegiranih evropskih tožilcev. Ampak to je pač selektivno kot želite tako se odločite, če vam paše je v redu, če vam pa ne paše, potem so pa pač vsi ostali krivi. Še enkrat, kolega Doblekar, sram vas bodi kar se tiče tistega na začetku o revščini in o osebnih izkušnjah in življenju. Vaše besede so zelo lahkotne. </font><br>
<br>
<b><font size="4">	PPREDSEDNIK BOJAN PODKRAJŠEK:</font></b><font size="4"> Kolega Pavšič, hvala. </font><br>
<font size="4">	Bi vas pa opozoril vse. Prvič, s tem se strinjamo, da ne govorimo o tistih, ki jih več v dvorani ni. Pozval vas bi, da se vrnemo k točki dnevnega reda. Zelo neprijetno je, da to točko, ki je za ljudi, ki nas spremljajo zelo občutljiva. V nobenem segmentu ne zlorabljamo v neko všečnost ali pa da jim dajemo neko lažno upanje oziroma neke besede polagamo tisto kar se ne bo zgodilo danes zvečer ali pa juti zjutraj. Prvič, bodimo spoštljivi eden do drugega v tej dvorani, pa spoštljivi do tistih, ki živijo v naši lepi domovini. </font><br>
<font size="4">	Kolegica Bratušek, beseda je vaša.</font><br>
<br>
<b><font size="4">	MAG. ALENKA BRATUŠEK (PS SAB):</font></b><font size="4"> Hvala, predsednik, ampak bo treba razumeti, da bom na nekaj besed ali pa očitkov, ki so bili izpostavljeni, odgovorila. </font><br>
<font size="4">	Kolega iz SDS, ki je govoril malo prej, je očitno velik del razprave manjkal, ker je govoril o tem, da nekaj ni res, kar je potrdil tudi državni sekretar. Ampak to pač tako je. Ogrevanje se je na žalost vemo za dve največji mesti, za vse ostalo ne vemo, že podražilo za 30 %, to je potrjeno. Bencin ljudi stane 30 evrov več kot jih je stal pred vašo liberalizacijo, cene na svetovnih trgih se niso dvignile toliko. Potem pa povejte kje se je teh 30 evrov zgubilo, če ne v maržah kot pravite. Kje se je izgubilo? Leta 2013 je bilo gorivo, uporabljam besedo bencin za vse, cenejše kot je danes, na svetovnih trgih pa je sodček stal, mislim, da 30  % ali 40 % več kot danes. Kje se je potem to izgubilo? Številke ne lažejo in pri številkah je treba biti natančen. 	Kar se tiče Zakona o dohodnini. Tisti, ki imajo premalo, bodo po vašem predlogu imeli enako malo, tisti, ki imamo pa že danes več, bomo pa po vašem predlogu imeli še več. Toliko bi naredili za ljudi, ki nimajo, ob tem pa v proračunu za še 1 dodatno milijardo luknje, to je ta vaša matematika. S tako uporabo matematike za sabo po vsaki vladi pustite potop, po vsaki vladi. Ja, leta 2013 je bilo treba sanirati banke. Zakaj, spoštovani kolega, zakaj? Zato, ker ste v obdobju vaše prve vlade 2004-2008 z načinom kot vam ga je predstavil minister, ki je dobil zdaj vzdevek glupi davki, skopali za 5 milijard luknje. Velik del od tega, velik del približno 500 milijonov evrov ste naredili skupaj z vašimi največjimi prijatelji, to je Rimsko-katoliška cerkev, ZVON-1, ZVON-2. T2, da ne naštevam dalje. 500 milijonov evrov, to so na žalost morali plačati ljudje, to so na žalost morali plačati ljudje. Leta 2012 ste edinkrat v naši zgodovini znižali pokojnine, 25 tisoč upokojencem ste za četrtino oziroma 25 % znižali pokojnine. Tako ste bili dobri. </font><br>
<font size="4"> </font><br>
<b><font size="4">40. TRAK: (SB) – 17.15</font></b><br>
<br>
<font size="4">	(nadaljevanje) V najtežjih časih ni bilo denarja, pa smo to vrnili. Toliko o tem kdo ima socialni čut za koga, pa kdo ga nima. In res je, najvišje obresti kadarkoli v naši zgodovini, kadarkoli v zgodovini Republike Slovenije je uspel zagotoviti Janez Janša in ta obrestna mera je 5,3, 4, 5 %. To je to. 5,3, 4, 5, to kadarkoli v zgodovini najvišje, mislim, da je bil to januar 2013. Če pogledamo povprečne obrestne mere vlad v naši zgodovini, to so podatki Ministrstva za finance, dobila sem jih kot odgovor na svoje poslansko vprašanje. Tudi sama sem bila presenečena, ampak spoštovani kolega dve vaši vladi, druga vlada Janeza Janše in prva vlada Janeza Janše sta visoko nad obrestno mero, ki smo jo uspeli zagotoviti v času vlade, ki sem jo vodila. Bom še prebrala, da ne bo dvoma in da s temi lažmi enkrat za vedno končate. Tehtana obrestna mera za obdobje mandata vlade Janeza Janše 2012-2013 4,61 %. Drugi, temu sledi obdobje vlade Boruta Pahorja 4,24 %. Potem sledi prva vlada Janeza Janše obdobje 2004-2008 s 4,10 % in potem kot četrta pride na vrsto vlada, ki sem jo vodila sama, s 3,59 %. Tako, da ko govorite o obrestih govorite predvsem o svojih, če temu rečete greh, o svojih grehih. Številke ne lažejo kot je rekel kolega pred vami, bodite natančni, ne zavajajte in ljudem povejte resnico. In da se norčujete iz, kako ste se prej smejali, bonov za gorivo. Ja, kaj pa vi zdaj uvajate? Bone za energetiko. Točno to delate, bone za energetiko. Prej so bili za gorivo, zdaj jih boste pa dali za energetiko in iz enih drugih časov se je temu treba smejati, danes je pa to najboljša rešitev, ki jo v teh časih lahko najdemo. Pa še podatek, leta 2013 je bil vsak Slovenec zadolžen 12. tisoč evrov, danes je 20. tisoč evrov, temu se reče uspešno vodenje države.</font><br>
<br>
<b><font size="4">	PPREDSEDNIK BOJAN PODKRAJŠEK:</font></b><font size="4"> Jaz bi vseeno predlagal no, zdaj tako, mi smo se oddaljili od točke dnevnega reda. Jaz prekinjam sejo za 12 minut, ki jo bomo nadaljevali ob 17.30 uri, da se malo ohladimo. </font><br>
<br>
<b><font size="4">	</font></b><font size="4">(Seja je bila prekinjena ob 17.18.)</font><br>
<br>
<b><font size="4">41. TRAK: (SB) – 17.30</font></b><br>
<br>
<font size="4">	(Seja se je nadaljevala ob 17.30.)</font><br>
<br>
<b><font size="4">	PPREDSEDNIK BOJAN PODKRAJŠEK:</font></b><font size="4"> Spoštovane kolegice, cenjeni kolegi, spoštovani gostje nadaljujemo prekinjeno sejo. Ugotavljam, da razpravljavcem več nimam prijavljenih. Bi pa prebral eno pooblastilo iz Slovenske nacionalne stranke, da Jani Ivanuša nadomešča kolega Dušana Šiška. </font><br>
<font size="4">	Želi kdo od predlagateljev besedo? (Da.)</font><br>
<font size="4">	Mag. Koprivc, izvolite. </font><br>
<br>
<font size="4">	</font><b><font size="4">MAG. MARKO KOPRIVC (PS SD): </font></b><font size="4">Hvala lepa za besedo.</font><br>
<font size="4">	Poglejte, moram priznati, da se zelo razočaran nad današnjo razpravo, namreč jaz sem verjel oziroma na nek način sklicevali smo sejo v dobri veri, da bo prinesla neke konkretne rezultate. Ljudje so zaskrbljeni. Kot je bilo že danes večkrat povedano so v zadnjem letu poskočile v nebo, gospod Doblekar, ali vam je to všeč ali ne, poskočile v nebo cene tako kuriv kot energentov in z elektriko se bo to zgodilo isto. In kljub temu, da evidentno rinemo iz dneva v dan bolj v energetsko revščino, Vlada in koalicijski poslanci vztrajno trdijo, da je vse v redu in da ni potrebno narediti nič in v času, ko se je začela pojavljali energetska kriza, je pa Vlada naredila nekaj, in sicer liberalizirala trg še za goriva, bencin, dizel in tako naprej, se pravi za motorna vozila in vi zdaj, spoštovani predstavniki Vlade trdite, da to ni imelo vpliva na dvig cen. Kot smo že povedali večkrat danes, cene na svetovnih trgih niso na najvišji ravni, res je, da se dvigujejo, niso pa na najvišji ravni. Maloprodajne cene v Sloveniji pa so poskočile. Za povprečen tank, ponavljam še enkrat, povprečnega avtomobila je potrebno plačati 30 evrov ali več kot 30 evrov več kot pred letom dni. Povejte mi kaj je razlog za to. Enako velja za kurilno olje. Tam ste sicer uvedli po velikih pritiskih ponovno regulacijo cen, kljub temu, da mi je gospod Počivalšek na vprašanje v Državnem zboru zatrjeval, da je to super da so liberalizirane cene goriv in da je to prosti trg, ki ureja vse najbolje na svetu, je potem on sam povedal, da so samo zaradi marž, gospod Zajc, tudi vam govorim predvsem, ko ste prej govorili obratno, da je zaradi marž se dvignila cena kurilnega olja za 90 evrov na tisoč litrov, kar ni dovolj za eno povprečno gospodinjstvo. Tako, da jaz res ne vem, spoštovani predstavniki Janševe oblasti. Ali mi živimo v dveh vzporednih svetovih ali kaj? Po celi Sloveniji piskajo že vsi alarmi, da je potrebno nekaj ukreniti na področju energetske revščine, vi pa trdite, da je vse v redu, da imate v planu neke vavčerje, o katerih tudi danes nismo kaj veliko izvedeli, hkrati pa nimate nobenih konkretnih predlogov kako zadeve rešiti, kako omiliti to energetsko revščino. Vi se dobesedno norčujete iz državljank in državljanov. In tudi tovrstni nastopi kot ga je imel kolega Doblekar prej, pa govoril spet o nekih bonih iz 80-ih let, ko smo bili mi nekateri še nerojeni, nekateri pa dojenčki, pa o tem kako smo mi Social demokrati ne vem kaj, stranka, ki smo iz tistih časov in gor dol. Gospod Doblekar, edin od vseh aktivnih politikov danes, ki je bil v tistih časih, ko so te boni obstajali, se pravi boni par, ne par v začetku 80-ih let je vaš predsednik Janez Janša edini in ne, ki je bil takrat samo v politiki, bil je aktiven in zvest član zveze komunistov, ampak konec koncev se je on obrnil za 180 stopinj, bi tukaj parafraziral oziroma citiral nek verz umetnika Nikolovskega, povej nam, da nismo vedeli, da med nami so fašisti,</font><br>
<br>
<b><font size="4">42. TRAK: (SB) – 17.35</font></b><br>
<br>
<font size="4">	(nadaljevanje) ki postali so komunisti, da bi bili kapitalisti. In to ste vi navadni oportunisti, ki vam je edino za denar in za kapital in zato se spreobračate iz dneva v dan. In jaz še enkrat povem, pričakoval sem, da bo od današnje seje prišlo do nekih konkretnih rešitev. Vi Vlada niste odgovoril nič, razen, da boste enkrat uvedli vavčerje, ko bo to potrebno, predstavniki Janševe SDS pa se norčujejo, relativizirajo, vse spreobračajo v ideološki boj, ljudje pa bodo preživljali očitno zimo na mrazu in to je pač izkupiček te vlade. Skrajni čas je, da gremo na volitve in da se končno razmere v državi normalizirajo. Hvala lepa.</font><br>
<br>
<b><font size="4">	PPREDSEDNIK BOJAN PODKRAJŠEK:</font></b><font size="4"> Hvala. </font><br>
<font size="4">	Zaključujem razpravo. </font><br>
<br>
<font size="4">	Prehajamo na odločanje o predlogih sklepov, ki jih predlaga predlagatelj zahteve. Najprej glasujemo članice in člani Odbora za infrastrukturo okolje in prostor. Na glasovanje dajem prvi sklep. Glasujemo.</font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<br>
<font size="4">	Na glasovanje dajem drugi sklep. Glasujemo.</font><br>
<font size="4">	Kdo je za? (8 članov.) Kdo je proti? (10 članov.)</font><br>
<font size="4">	Ugotavljam, da drugi sklep ni sprejet. </font><br>
<br>
<font size="4">	Na glasovanje dajem tretji sklep. Glasujemo.</font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da tretji sklep ni sprejet. </font><br>
<br>
<font size="4">	Na glasovanje dajem četrti sklep. Glasujemo.</font><br>
<font size="4">	Kdo je za? (7 članov.) Kdo je proti? (10 članov.)</font><br>
<font size="4">	Ugotavljam, da četrti sklep ni sprejet.</font><br>
<font size="4"> </font><br>
<font size="4">	Na glasovanje dajem peti sklep. Glasujemo.</font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da peti sklep ni sprejet. </font><br>
<br>
<font size="4">	Zaključili smo glasovanje o sklepih. </font><br>
<br>
<font size="4">	S tem zaključujem to točko dnevnega reda in 49. nujno sejo Odbora za infrastrukturo, okolje in prostor ter se vam zahvaljujem za razpravo in udeležbo.</font><br>
<font size="4"> </font><br>
<font size="4">	Besedo dajem predsednici Odbora za gospodarstvo, kolegici Mateji Udovč.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Hvala lepa, kolega Bojan Podkrajšek, za besedo. </font><br>
<font size="4">	Spoštovani kolegice in kolegi, zdaj bomo o predlogih sklepov glasovali še članice in člani Odbora za gospodarstvo. </font><br>
<font size="4">	Glasujemo o prvem sklepu. Glasujemo.</font><br>
<font size="4">	Kdo je za? (7 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<br>
<font size="4">	Glasujemo o drugem sklepu. Glasujemo.</font><br>
<font size="4">	Kdo je za? (7 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<br>
<font size="4">	Glasujemo o tretjem sklepu. Glasujemo.</font><br>
<font size="4">	Kdo je za? (7 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<br>
<font size="4">	Glasujemo o četrtem sklepu. Glasujemo.</font><br>
<font size="4">	Kdo je za? (7 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<br>
<font size="4">	Glasujemo še o zadnjem petem sklepu. Glasujemo.</font><br>
<font size="4">	Kdo je za? (7 članov.) Kdo je proti?</font><br>
<font size="4">	 </font><br>
<b><font size="4">43. TRAK: (SB) – 17.40</font></b><br>
<br>
<font size="4">	(nadaljevanje) Ugotavljam, da sklep ni sprejet.</font><br>
<br>
<font size="4">	Zaključili smo glasovanje o sklepih. </font><br>
<br>
<font size="4">	S tem zaključujem to točko dnevnega reda in 39. nujno sejo Odbora za gospodarstvo ter se tudi jaz vsem zahvaljujem za razpravo in udeležbo. </font><br>
<font size="4">	Lep pozdrav!</font><br>
<br>
<b><font size="4">Seja se je končala 8. novembra 2021 ob 17.40.</font></b>