<h5 class="label"><span>Vsebina zapisa seje</span></h5><div align="center">
<p></p></div><br>
<div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">20. seja</font></b><br>
<br>
<b><font size="4">(21. maj 2020)</font></b></div><br>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br>
<b><font size="4">Seja se je pričela ob 11.03. </font></b><br>
<br>
<b><font size="4">1. TRAK: (MK)</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam 20. sejo Mandatno-volilne komisije. Vse članice in člane komisije vabljene ter ostale prisotne prav lepo pozdravljam.</font><br>
<font size="4">	Obveščam vas, da so zadržani in se seje ne morejo udeležiti naslednje članice oziroma člani: gospod Ferenc Horváth. Na seji so kot nadomestne članice oziroma člani Komisije s pooblastili sodelujejo: Lidija Divjak Mirnik nadomešča Andrejo Zabret, Lidija Ivanuša Danijela Krivca, Mojca Škrinjar Anjo Bah Žibert in mag. Marko Koprivc Matjaža Hana. </font><br>
<font size="4">	S sklicem seje ste prejeli naslednji dnevni red: prvič - Predlog za izvolitev kandidatke ali kandidata za sodnico ali sodnika na Splošnem sodišču Evropske unije v Luksemburgu; drugič - Predlog za izvolitev kandidata za sodnika na Splošnem sodišču Evropske unije v Luksemburgu; tretjič  Predlog za izvolitev v sodniško funkcijo na sodniško mesto okrožne sodnice na Okrožnem sodišču v Krškem; četrtič - Predlog sklepa o imenovanju člana Nadzornega odbora Sklada za financiranje razgradnje </font><br>
<br>
<b><font size="4">2. TRAK: (MK) – 11.05</font></b><br>
<br>
<font size="4">	(nadaljevanje) Nuklearne elektrarne Krško in za odlaganje radioaktivnih odpadkov iz Nuklearne elektrarne Krško; petič - Predlog za razrešitev članov Nadzornega sveta RTV Slovenija, ki jih je imenoval Državni zbor; šestič  Nadzor po 21. členu Zakona o integriteti in preprečevanju korupcije. </font><br>
<font size="4">	8. 4. in 20. maja 2020 pa ste prejeli predloge za razširitev dnevnega reda z naslednjimi točkami in sicer: 2a. točka predlog za imenovanje predsednica in dveh članov sveta Agencije za energijo; 3a. točka predlog za izvolitev s sodniško funkcijo na sodniško mesto okrožne sodnice na Okrožnem sodišču v Kranju; 4a. točka predlog sklepa o spremembah sklepa o sestavi in imenovanju predsednika, podpredsednika, članov in namestnikov članov preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in upravljanja z medicinsko opremo in zdravstvenim materialom in pa 4b. točka predlog sklepa o spremembah sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju domnevnega pranja denarja v NKBM d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018. </font><br>
<font size="4">	Dne 20. 5. 2020 je Poslanska skupina Levica predlagal umik 5. točke dnevnega reda in sicer Predlog za razrešit članov Nadzornega sveta RTV Slovenija, ki jih je imenoval Državni zbor. V skladu z drugim odstavkom 64. člena Poslovnika Državnega zbora se najprej odloča o predlogih za umik in nato o predlogih za razširitev seje. V skladu z desetim odstavkom 64. Poslovnika Državnega zbora o predlogih v zvezi z dnevnim redom ni mogoča razprava. Lahko pa sporočijo stališča predlagatelj zadeve in poslanske skupine. Predlagatelj za umik točke lahko dodatno pojasni razloge za svoj predlog. Želi predstavnik Poslanske skupine Levica dodatno utemeljiti predlog za umik? </font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Jaz bi postopkovno prej.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Postopkovno imaš Matej Tašner Vatovec. </font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala predsednik. Sicer mi smo predlagali umik 5. točke, veste vsi zakaj. Že na prejšnji seji Mandatno-volilne komisije smo problematizirali točko, ki jo je predlagala koalicija oziroma SDS za zamenjavo dveh nadzornikov RTV, ki jih imenuje Državni zbor. Takrat smo uspeli sprejeti na MVK sklep, da poda ZPS mnenje glede tega vprašanja. To mnenje je potem prišlo, konec aprila in je tudi zelo zgovorno. V tem mnenju jasno na koncu piše, da bi bila takšna razrešitev v neskladju z Ustavo in zakonom. Se pravi neustavna in protizakonita. Ne glede na to, da smo v Levici predlagali umik te točke, danes me zanima, spoštovani predsednik, zakaj je ta točka kljub vsemu še vedno na dnevnem redu Mandatno-volilne komisije. Vaša odgovornost kot predsednik bi morala biti, da ko dobite takšno mnenje ZPS sami to stvar umaknete. Nek sklep, ki je proti zakonom, ki je proti Ustavi ne bi sploh smel biti na dnevnem redu te seje. Če speljemo to naprej, bi potemtakem lahko katerakoli poslanska skupina na vsakršni seji Mandatno-volilne komisije predlagala razrešitev, ne vem, varuha človekovih pravic, zagovornika načela enakosti, praktično vseh funkcij, ki jih Državni zbor potrdi. Tako, da tukaj me v prvi vrsti zanima vaše pojasnilo, zakaj smo poslanske skupine opozicije sploh primorane v to, da s proceduralnimi formalnostmi zahtevamo umik nečesa, kar sploh ne bi smelo biti na dnevnem redu. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. Kot vam je poznano je ta točka odprta, ker smo jo že na prejšnji seji Mandatno-volilne komisije, smo prekinili zaradi vaše zahteve, da pridobimo mnenje Zakonodajno-pravne službe. To smo tudi pridobili in danes moramo to zadevo seveda nadaljevati in potem zaključiti. Boste dodatno, želite dodatno obrazložiti? </font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Prosim. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Izvolite, vaša beseda. </font><br>
<br>
<font size="4">	</font><b><font size="4">DR. MATEJ T. VATOVEC (PS Levica): </font></b><font size="4">Predlagali smo včeraj skladno s Poslovnikom umik 5. točke dnevnega reda, ki se tiče zamenjave dveh članov Nadzornega sveta RTV Slovenija. Kot smo že na prejšnji seji povedali, so razlogi po katerih se lahko predčasno razreši nadzornike zelo jasni, so opredeljeni v Zakonu RTV Slovenija. </font><br>
<br>
<b><font size="4">3. TRAK: (MK) – 11.10</font></b><br>
<br>
<font size="4">	(nadaljevanje) Noben od teh razlogov ali vzrokov v tem primeru ni izpolnjen. Gre za nadaljevanje tega lomastenja največje koalicijske stranke po institucijah v tej državi. Seveda je RTV Slovenija potem, ko je nenehno pod pritiskom in napadi s strani SDS in predsednika Vlade, ne bom šel v detajle, kaj vse je bilo izrečenega glede SDS in to se je tudi, ko je na funkciji predsednika Vlade se tega gospod Janša ne more otresti, gre jasno za še en pritisk na javno in neodvisno RTV. Po tem, ko je Vlada že itak zamenjala nadzornike, ki jih sama imenuje, skušajo sedaj še dva člana razrešiti. Videli smo, kakšni so bili tudi imenovanja v Programski svet iz tako imenovane kvote gledalcev in poslušalcev, kjer je v bistvu koalicija potrdila predvsem bivše poslance ali pa kandidate za poslance SDS. Nekatere od teh članov Programskega sveta pa tudi Nadzornega sveta javno pozivajo recimo k neplačevanju članarine za RTV in tako naprej. Skratka gre za popolnoma jasen manever. Vemo, zakaj se želi ta menjava, gre za to, da se podredi javni in neodvisni medij po vzoru tega, kar smo lahko v ponedeljek zvečer gledali na eni od komercialnih televizij. Mislim, da je to neodpustno, predvsem pa je v nasprotju s samim zakonom RTV, predvsem pa v nasprotju z Ustavo. Mislim, da je vloga Državnega zbor tukaj ključnega pomena, vsaj v tem, da proceduralno skuša zagotavljati neke minimalne standarde demokratičnosti in to, da se na tak načina skuša lomastiti po vseh institucijah v tej državi je nedopustno in bi vsaj kot Državni zbor morali to skušati preprečiti. Zaradi tega predlagamo umik te točke, predlagamo jo predvsem oziroma zelo upravičeno zaradi tega, ker je v nasprotju z zakonom in ker je v nasprotju z Ustavo, kar je pritrdilo tudi mnenje Zakonodajno-pravne službe, mnenje, ki je zelo jasno in kjer je brez kančka dvoma zapisano, da pač takšnega sklepa ne smemo sprejeti, kaj šele obravnavati. Tako, da predlagam umik 5. točke dnevnega reda. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Predlagatelje zadeve… Alenka Jeraj, izvoli beseda je tvoja. </font><br>
<br>
<font size="4">	</font><b><font size="4">ALENKA JERAJ (PS SDS): </font></b><font size="4">Hvala lepa. Jaz bi spomnila kolege, da je leta 2012 bil primer popolnoma podoben na isto temo, tudi takrat je ZPS, Zakonodajno-pravna služba dala negativno mnenje, pa kljub temu se je o zadevi razpravljalo in odločalo. Tako, da jaz predlagam, da se držimo ustaljene prakse in s točko nadaljujemo in v SDS bomo glasovali proti umiku. 	</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. Želi besedo kdo v imenu svoje poslanske skupine predstaviti stališče? Izvoli Maša Kociper. </font><br>
<br>
<b><font size="4">	MAŠA KOCIPER (PS SAB): </font></b><font size="4">Kolegica Jeraj vi govorite o praksi iz leta 2012, mi pa imamo vsi pred seboj mnenje Zakonodajno-pravne službe, ki opozarja na odločbo Ustavnega sodišča iz leta 2018. In bom kar prebrala, da se ne bomo lovili sem in tja in da tudi poslušalci slišijo. Iz navedene Odločbe Ustavnega sodišča izhaja, da mora pristojni organ pri imenovanju in razrešitve upoštevati in spoštovati zakonske pogoje za imenovanje in razrešitev. Kadar so v postopku razrešitve zakonsko določeni razlogi za razrešitev je organ, ki o razrešitvi odloča nanje vezan, nikjer v zakonu, na to je opozicija opozarjala že prejšnjič, ni med razrešitvenimi razlogi menjava Vlade. In zato napiše na koncu Zakonodajno-pravna služba povsem jasno: na podlagi tega mnenja menimo, glede na to, da ne vsebuje razrešitvenega razloga, predlog, menimo, da takšna razrešitev ne bi bila skladna z ustavo in RTV Slovenija. Smo spet pri isti dilemi, kot smo prejšnji teden. In v Poslanski skupini SAB ponovno opozarjamo. Vloga procedure je, da ščiti manjšino, drugače bi lahko v demokratičnih sistemih večina tudi nezakonite stvari speljala. </font><br>
<br>
<b><font size="4">4. TRAK: (DAG) - 11.15</font></b><br>
<br>
<b><font size="4">	</font></b><font size="4">(nadaljevanje) In tu je spet vaša odgovornost, to, kar je rekel gospod Tašner Vatovec - če je sklep nezakonit, in zdaj imate črno na belem, da je, sploh ne smete omogočiti večini možnosti, da preglasuje manjšino, to je smisel procedure in to je smisel poslovnika in določb, ki to urejajo. Drugače lahko, tako kot se zdaj dogaja, vse živo damo na dnevni red in večina ima pač večino, preglasuje in sprejema nezakonite in neustavne odločitve. Pozivam vse poslance, ki jim je do spoštovanja zakona in ustave, ki so bili vedno polnih ust o tem, kako je treba spoštovati mnenje Zakonodajno-pravne službe, da pogledajo mnenje, kjer piše, da takšna razrešitev ne bi bila skladna z ustavo in zakonom, in preprečijo sploh možnost, da do tega pride, s tem, da glasujejo za umik te točke. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	V imenu poslanske skupine Lidija Divjak Mirnik, izvoli.</font><br>
<br>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa, predsednik, za besedo.</font><br>
<font size="4">	Lep pozdrav, spoštovane kolegice in kolegi!</font><br>
<font size="4">	Za uvod moram povedat, da to, kar je povedala spoštovana gospa poslanka Jerajeva, je šolski primerek, tak za v knjige, kako povoziti čisto vse pravne norme. Tu seveda zastavo nosi SDS, je zastavonoša, ob tem so pa še v Stranki modernega centra, v NSi in Desusu, in to me pravzaprav zelo žalosti. Torej, šolski primerek za v knjige, pravniki se lahko tega učijo na pravnem faksu, kako povoziti vse pravne norme. Toliko za uvod. </font><br>
<font size="4">	Zdaj pa razlogi, zakaj bomo podprli, če boste dali zdaj to na glasovanje, predlog Levice. Prvič, že na prejšnji seji MVK smo bili v Listi Marjana Šarca zelo jasni in gospod Golubović je zelo jasno povedal, da nasprotujemo širitvi s točko dnevnega reda, se pravi, razrešitve dveh članov nadzornega sveta. Drugič, gre za to, da ste sejo širili s točko, ki predvideva nezakonito razrešitev, še enkrat, nezakonito razrešitev, mi smo pa v Državnem zboru. Še enkrat, nezakonito razrešitev! In tudi mnenje Zakonodajno-pravne službe je bilo zelo jasno - predčasno prenehanje mandata članu Nadzornega sveta RTV Slovenija je dopustno le v okviru zakonskih razlogov. V 26. členu Zakona o RTV pa piše, da se lahko člana nadzornega sveta nadomesti le, prvič, če ta odstopi sam, drugič, če mu preneha mandat zaradi imenovanja na kakšno nezdružljivo funkcijo, in tretjič, če ne izpolnjuje pogojev za opravljanje te funkcije. Za nobenega člana nadzornega sveta, ki naj bi bil po vaše razrešen, pa nobeden od teh pogojev ni nastopil, zato gre preprosto za nezakonito razrešitev. Tudi v obrazložitvi, ki smo jo dobili s strani Poslanske skupine SDS, ki je želela razrešitev teh dveh članov, ni navedeno, da bi za katerega od teh dveh članov bil dosežen kateri od teh treh pogojev. In tu gre čisto enostavno za igro vladajoče stranke SDS, ob vseh teh kadrovskih menjavah v tem kratkem času pa se je težko znebiti vtisa, da za vsem skupaj stoji skrbno oblikovan načrt, kako imenovati ustrezne ljudi na izbrane položaje. Po domače, v navednicah, »naše« postavimo na vsa mesta, ne glede na to, ali je to zakonito ali ni zakonito, ne glede na to, ali izpolnjujejo pogoje ali jih ne izpolnjujejo, ne glede na to, ali so dovolj strokovno usposobljeni ali niso, samo eno merilo je važno, to je, da so naši in da kimajo. 	Vsled vsega navedenega v Listi Marjana Šarca absolutno nasprotujemo temu, da to sploh obravnavamo, in bomo umik seveda podprli, ker domnevam, da ga boste dali na glasovanje, čeprav, spoštovani gospod predsednik, ga sploh ne bi smelo na tej seji več biti. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	V imenu poslanske skupine mag. Marko Koprivc.</font><br>
<br>
<font size="4">	</font><b><font size="4">MAG. MARKO KOPRIVC (PS SD): </font></b><font size="4">Hvala lepa, spoštovani predsednik, za besedo.</font><br>
<font size="4">	</font><br>
<b><font size="4">5. TRAK: (DAG) - 11.20</font></b><br>
<br>
<b><font size="4">	</font></b><font size="4">(nadaljevanje) Spoštovane kolegice, spoštovani kolegi!</font><br>
<font size="4">	Socialni demokrati vsekakor podpiramo in hkrati zahtevamo umik te točke z dnevnega reda. Namreč, kot je bilo že povedano, Zakonodajno-pravna služba je jasno in nedvoumno povedala, da so te razrešitve, ki jih predlagate, nezakonite in protiustavne, spoštovane kolegice in kolegi. O čem se mi danes pogovarjamo - v Državni zbor pošiljate na dnevni red neustavne in nezakonite zadeve. To je res zaskrbljujoče. Spoštovani Desus, spoštovana stranka SMC, zbudite se, lepo prosim! Nehajmo, nehajmo res, ker te stvari, vi niste glavni igralci, ste pa podporniki. Tako Socialni demokrati prosimo in zahtevamo, da se ta točka nemudoma umakne z dnevnega reda, ker je, kot smo že povedali, nezakonita. Razumemo, da SDS na vsak način in preko trupel skuša postaviti nadzorni svet ter Programski svet RTV tako, da bo njim uslužen, da bodo lahko brez problema postavljali svoje ljudi na vse ključne pozicije na javni radioteleviziji in v skladu s tem tudi usmerjali program. Tega nikakor ne smemo dopustiti na noben način, pa tega ne moremo delati na neustaven in protizakonit način. Tako upam, spoštovana koalicija, da vas bo srečala pamet. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.	</font><br>
<font size="4">	Besedo ima Luka Mesec.</font><br>
<br>
<font size="4">	</font><b><font size="4">LUKA MESEC (PS Levica): </font></b><font size="4">Hvala lepa.	</font><br>
<font size="4">	Tudi v Levici bomo seveda ta sklep o umiku točke podprli. Nezaslišano je, da se je taka točka znašla na dnevnem redu. 	Debata danes v bistvu ni samo o tem, ali se lahko ta dva človeka odstavi ali ne, razprava je o tem, kaj je RTV, kaj je njegova naloga in kakšna je njegova narava. Pač, dejstvo je, da v zakonu piše, da je RTV javna televizija, ki ni v lasti Vlade ali pa kakšne politične stranke, ni vladna ali strankarska televizija, ampak je televizija, ki je v službi nas vseh. In Državni zbor sicer po zakonu tja imenuje ljudi, ampak jih imenuje kot predstavnike s polnim mandatom. Kar pomeni, ko so enkrat imenovani, lahko ti ljudje delajo po lastni vesti. Ne more jih odpoklicati neka politična stranka, ko ji niso več všeč, ne more jih odpoklicati neka vlada, če ji ti ljudje niso več všeč. Ti ljudje so tam s polnim mandatom in ne da se jih odstaviti drugače kot po treh kriterijih, ki so napisani v zakonu in jih je prej omenila že Lidija - če odstopijo sami, če jim preneha mandat zaradi nezdružljivosti ali pa zaradi nesposobnosti opravljanja funkcije. Ne morete jih pa odpoklicati enostavno zato, ker vam politično ne ustrezajo. To pa pomeni, da predstavniški sistem predelujete v delegatskega in da boste iz Vlade nastavljali ljudi, da bodo tam opravljali naloge za Vlado. To pa potem ni več javna RTV, ampak dobi nek drug značaj - to je pa potem v službi neke stranke, vlade ali pa politične skupine. In mislim, da si take javne radiotelevizije nihče v tej sobi ne želi. Zato seveda podpiram umik točke, mislim, da je to edina možna pot, točka oziroma sklep je neustaven in protizakonit, kot je povedala tudi Zakonodajno-pravna služba. Dodaten argument, zakaj je treba to točko umakniti, je pa dala predlagateljica te točke Alenka Jeraj, ki je rekla naslednje: »Saj vemo, da je ta sklep neustaven in protizakonit, ampak saj smo 2012 tudi vedeli, da je neustaven in protizakonit, pa smo to vseeno naredili.« Torej, ravnajmo se po ustaljeni praksi, kot je rekla, se pravi, po praksi, ki jo je enkrat že izvedla Vlada SDS, in še tokrat ravnajmo neustavno in protizakonito. Mislim, za vas vem, da boste to naredili, nič manj od vas ne pričakujem, upam pa, da sta vsaj Desus in SMC toliko pametna, da tega ne bosta naredila. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">	Poslanec Luka Mesec, ki je zdaj razpravljal, na seji nadomešča Violeto Tomić; za magnetogram. </font><br>
<font size="4">	Naslednja ima besedo mag. Bojana Muršič. Ne? Okej. Naslednji je Franc Jurša.</font><br>
<br>
<b><font size="4">	FRANC JURŠA (PS DeSUS): </font></b><font size="4">Hvala lepa.</font><br>
<font size="4">	Glede na to, da smo se v poslanski skupini o tej zadevi večkrat pogovarjali, moram reči, da smo se tudi dogovorili v tej smeri, da bomo pri celotni zadevi dejansko se odločali po svoji vesti. </font><b><font size="4"> </font></b><br>
<font size="4">	</font><br>
<b><font size="4">6. TRAK: (VP) 11.25</font></b><br>
<br>
<font size="4">	(nadaljevanje) Zakaj po svoji vesti? Veste, to, kar počenjate posamezniki s svojo agresivnostjo, to nas potiska v to, da celo drugače odločamo kot smo se prvotno mislili odločati. In priporočam vam, da nam ne govorite katero zastavo mi nosimo, mi imamo svojo zastavo. Imamo dolgoletno tradicijo in imamo tudi v naših aktih opredeljeno kakšno zastavo nosimo. In mi nimamo nobene zastave od SDS-a. Tako nismo nosili tudi zastave LMŠ-ja, ampak kolikor se spomnim, vi nimate še svoje zastave.</font><br>
<font size="4">Tako, da prosim, probajte biti tolerantni in bodite korektni in pošteni. Ne potiskajte nas tja, kamor mi ne sodimo. Če bi pa želeli, da bi bilo tako kot ste vi hoteli oziroma hočete, potem pa bi to oblast obdržali, ampak je niste hoteli. Predali ste jo, ker niste verjetno bili zmožni je obdržati ali ne vem, jaz se v to ne bom spuščal. Pustite nas na miru. Mi ne omenjamo vas, vi pa pustite nas. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala za besedo. </font><br>
<font size="4">	Zdaj ima pa še besedo Janja Sluga.</font><br>
<font size="4">	Izvoli, Janja. </font><br>
<br>
<font size="4">	</font><b><font size="4">JANJA SLUGA (PS SMC): </font></b><font size="4">Ja, hvala lepa. </font><br>
<font size="4">	Tu se lahko kar pridružim kolegi Jurši v marsičemu. Ko govorimo zastavah takšnih in drugačnih, nekateri so jo zelo nenadoma svojo spustili, drugi je sploh nimajo, tretji se pa mogoče še odločajo kakšno imajo, ampak v SMC temu ni tako. Mi v SMC se zelo zavedamo kakšna je naša in ji tudi sledimo. Bi pa bilo dobro, če nas že tako zelo agresivno napadate, kolega Koprivc, da bi pogledali glasovanje kakšno je bilo prejšnjič in kako je SMC glasoval. To bi bilo zelo priporočljivo, ker bi potem mogoče malo drugače danes govorili. </font><br>
<font size="4">	In v SMC seveda smo se tudi o tem pogovarjali in zagotovo je mnenje Zakonodajno-pravne službe tisto, ki je merodajno. Pa to ne zato, ker ste nas zdaj tako napadli, ampak zato, ker smo se tako odločili.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">	Zdaj so predstavniki poslanskih skupin predstavili stališča. </font><br>
<font size="4">In prehajamo na glasovanje o predlogu za umik 5. točke dnevnega reda. </font><br>
<font size="4">Začenjam glasovanje. Glasujemo.</font><br>
<font size="4">Kdo je za? (10 članov.) Kdo je proti? (8 članov.)</font><br>
<font size="4">	Ugotavljam, da je sklep za umik točke sprejet. </font><br>
<br>
<font size="4">	Prehajamo na glasovanje o predlogih za razširitev seje. </font><br>
<font size="4">	Želi kdo v imenu svoje poslanske skupine predstaviti stališče o predlogih za razširitev dnevnega reda seje? </font><br>
<font size="4">Če ne, glasujemo o predlagani razširitvi dnevnega reda seje z novo, 2.a točko. </font><br>
<font size="4">Začenjam glasovanje. Glasujemo.</font><br>
<font size="4">	Kdo je za? (15 članov.) Kdo je proti? (Nihče.) </font><br>
<font size="4">	Ugotavljam, da je predlog sprejet. </font><br>
<br>
<font size="4">	Glasujemo o predlagani razširitvi dnevnega reda seje z novo, 3.a točko. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (15 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Glasujemo o predlagani razširitvi dnevnega reda seje z novo, 4.a točko.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (16 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	In prehajamo na glasovanje o predlagani razširitvi dnevnega reda seje z novo, 4.b točko.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet. </font><br>
<br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za prehodno opozorilo, saj moram v takem primeru v skladu </font><br>
<br>
<b><font size="4">7. TRAK:(DAG) - 11.30</font></b><br>
<br>
<b><font size="4">	</font></b><font size="4">(nadaljevanje) s 1. členom poslovnika sejo zapreti za javnost. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA - PREDLOG ZA IZVOLITEV KANDIDATKE ALI KANDIDATA ZA SODNICO ALI SODNIKA NA SPLOŠNEM SODIŠČU EVROPSKE UNIJE V LUKSEMBURGU, </font></b><font size="4">ki ga je Državnemu zboru predložil predsednik Republike Slovenije. </font><br>
<font size="4">	Predlog ste članice in člani zaradi varstva podatkov prejeli v varovani predal v sistemu Udis. </font><br>
<font size="4">	K tej in naslednji točki dnevnega reda je vabljen Urad predsednika Republike Slovenije in seje se udeležuje gospa Nataša Kovač, generalna sekretarka v Uradu predsednika Republike Slovenije, ki jo prav lepo pozdravljam. </font><br>
<font size="4">	Uvodna pojasnila. V skladu s 6. členom Zakona o predlaganju kandidatov iz Republike Slovenije za sodnike mednarodnih sodišč se predsednik Republike Slovenije po pridobitvi mnenja Vlade in Sodnega sveta do prijavljenih kandidatur za kandidata sodnika mednarodnega sodišča opredeli ter posreduje predloge potrebnega števila kandidatov za izvolitev Državnemu zboru, lahko pa predlaga tudi več kandidatov, kot je potrebno po pravilih mednarodnega sodišča. Na podlagi prvega odstavka 7. člena navedenega zakona izvoli Državni zbor kandidata za sodnika mednarodnega sodišča s tajnim glasovanjem z večino glasov vseh poslancev. </font><br>
<font size="4">	Predsednik republike je na podlagi 6. člena Zakona o predlaganju kandidatov iz Republike Slovenije za sodnike mednarodnih sodišč za eno prosto mesto sodnika na Splošnem sodišču Evropske unije v Luksemburgu Državnemu zboru predlaga dva kandidata, izmed katerih naj izvoli enega, in sicer, kandidatko Nino Savin Bossiere in kandidata Jureta Vidmarja. Predlog je obrazložen, priloženi sta mu tudi mnenji Vlade in Sodnega sveta. </font><br>
<font size="4">	Ali želi gospa Nataša Kovač, generalna sekretarka v Uradu predsednika Republike Slovenije predlog dodatno obrazložiti? Izvolite, beseda je vaša.</font><br>
<br>
<font size="4">	</font><b><font size="4">NATAŠA KOVAČ: </font></b><font size="4">Gospod predsednik, hvala lepa.</font><br>
<font size="4">	Lep pozdrav vsem poslankam in poslancem!</font><br>
<font size="4">	Dovolite kratek uvod k obrazložitvi predloga kandidatur, in sicer dveh kandidatov za eno mesto sodnika Splošnega sodišča v Luksemburgu. </font><br>
<font size="4">	Kot veste, je Ministrstvo za pravosodje v juniju leta 2019 objavilo razpis za eno mesto. Na ta razpis se je prijavilo osem kandidatk in kandidatov. Vlada je v skladu z zakonom predsedniku republike posredovala svoje mnenje in ugotovila, da je vseh osem kandidatov in kandidatk primernih za opravljanje te funkcije. Prav tako je svoje mnenje predsedniku republike posredoval Sodni svet, ki je posebej obrazloženem mnenju sporočil, da sta brez prednostnega vrstnega reda za predlagano eno mesto najprimernejša kandidata gospa Nina Savin Bossičre in prof. Jure Vidmar, medtem ko ostali kandidati in kandidatke prav tako izpolnjujejo pogoje za to funkcijo. </font><br>
<font size="4">	V skladu z zakonom predsednik republike lahko za eno mesto predlaga več kandidatov, zato se je predsednik republike odločil, po presoji in po pogovorih, opravljenih tudi z vodji poslanskih skupin, da Državnemu zboru v izvolitev posreduje dva kandidata za eno mesto. Prva kandidatka je gospa Nina Savin Bossičre, univerzitetna diplomirana pravnica, z dokončanim podiplomskim študijem na Univerzi v Parizu. Od začetka svoje poklicne poti se ukvarja z evropskim pravom, je strokovna sodelavka in vodja kabineta, zaposlena na Splošnem sodišču, najprej v kabinetu sodnika in trenutno v kabinetu predsednika senata tega sodišča. Njeno delo je predvsem priprava vsebin v vseh fazah odločanja, v skoraj vseh pristojnosti Splošnega sodišča, pripravlja analize in mnenja sodnika v zadevah, ki jih pripravlja senat. V skoraj 13 letih dela kot strokovna sodelavka sodnika oziroma predsednika senata pridobiva izkušnje pri obravnavanju zadev vseh področij, ki jih sodišče obravnava. Od leta 2015 je v okviru magistrskega študija na Fakulteti za pravo, gospodarstvo in finance v Luksemburgu predavala predmet Pravo javnih naročil v Evropski uniji. Povabilo predsednika Splošnega sodišča za delo v njegovem kabinetu kaže na priznanje dosedanjemu delu gospe Nine Savin Bossiere, ki jo odlikuje široko poznavanje prava Evropske unije in visoke strokovne kompetence za delo na tem sodišču. Predsednik republike meni, da je gospa Nina Savin Bossičre na podlagi njenega dolgoletnega strokovnega dela, odličnega poznavanja evropskega prava in ugleda, ki ga uživa, primerna kandidatka za mesto kandidatke za sodnico Splošnega sodišča. </font><br>
<font size="4">	Drug kandidat za eno mesto sodnika je prof. Jure Vidmar, sicer doktor filozofije in doktor pravnih znanosti. Prof. Jure Vidmar </font><br>
<br>
<b><font size="4">8. TRAK: (VP) 11.35</font></b><br>
<br>
<b><font size="4">	</font></b><font size="4">(nadaljevanje) je pridobil naziv magistra prava na pravni šoli univerze v Nottinghamu v Veliki Britaniji. Leta 2007 je na univerzi Salzburg v Avstriji doktoriral iz demokratične politične teorije in leta 2009 doktoriral še iz prava na pravni šoli univerze Nottingham v Veliki Britaniji. Dr. Vidmarja odlikuje zares dolgoletna izjemna in raznovrstna akademska karierna pot kot podoktorskega raziskovalca na univerzi Amsterdam, kjer je preučeval pravo človekovih pravic, na univerzi Oxford kot raziskovalec in kot gostujoči član Harvardske pravne šole v letih 2013 in 2014. Od septembra 2014 dalje je redni profesor mednarodnega javnega prava in predstojnik cathedre za mednarodno javno pravo na oddelku za mednarodno evropsko pravo pravne fakultete univerzi Maastricht na Nizozemskem. Sodeluje z inštitutom Maxa Planka za mednarodno evropsko in regulatorno procesno pravo v Luksemburgu, je ad hoc sodnik na Evropskem sodišču za človekove pravice, je član arbitražnega sodišča na stalnem arbitražnem sodišču v Haagu. Organiziral je številne mednarodne znanstvene simpozije in delavnice, sodeluje na najprestižnih univerzah in konferencah s predavanji po vsem svetu. V letu 2014 je bil v Veliki Britaniji kot doslej edini, ki mu angleščina ni materni jezik, izbran na drugo mesto pri podelitvi prestižne / nerazumljivo / nagrade za izjemen prispevek k pravni znanosti. Sodeloval je kot svetovalec odvetniške ekipe pred visokim sodiščem Anglije in Walesa ter vrhovnim sodiščem Združenega kraljestva. </font><br>
<font size="4">Prof. Jure Vidmar s pedagoškim raziskovalnim delom na najprestižnejših inštitucijah je pridobil do sedaj in še pridobiva velik ugled in ima široko znanje na številnih področjih pravne znanosti. Predsednik republike je prepričan, da je prof. Jure Vidmar zaradi svojega strokovnega, širokega temskega znanja, pa tudi praktičnih izkušenj, primeren in strokovno izjemno upravičen kandidat za opravljanje funkcije sodnika na splošnem sodišču Evropske unije v Luksemburgu. Predsednik republike predlaga Državnemu zboru, da za eno mesto kandidata ali kandidatke za sodnico ali sodnika na splošnem sodišču izvoli enega izmed obeh predlaganih kandidatov.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala lepa za to dodatno obrazložitev. </font><br>
<font size="4">Sedaj pa odpiram razpravo poslank in poslancev. Želi kdo razpravljati? Če ne- </font><br>
<font size="4">A, izvoli Jožef Horvat.</font><br>
<br>
<b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik. Lep pozdrav gostom in tudi vam, kolegice in kolegi. </font><br>
<font size="4">Res je, ta postopek izbire kar dveh sodnikov oziroma sodnic na splošnem sodišču Evropske unije v Luksemburgu v Sloveniji gotovo ni v čast. Seveda smo po tem, ko se je zgodilo enemu od kandidatov, kar se je pač zgodilo na odboru 255, vsaj kar se tiče poslanske skupine Nove Slovenije lahko rečem, da smo bili v nadaljnjih postopkih, torej tudi v tem postopku, ki sedaj teče, izjemno pozorni in smo rekli »ne smemo narediti prav nobene napake več«. S tem, da najbrž tukaj v parlamentarni proceduri in bila narejena napaka, ampak o tem naj pač sodijo drugi. </font><br>
<font size="4">Zato smo pozorno preštudirali tudi pogodbo o delovanju Evropske unije. V uradnem listu Evropske unije, 7. junij 2016, jo najdete in v oddelku 5 je govora o sodišču Evropske unije. Člen pogodbe o delovanju Evropske unije 254 med drugim v drugem odstavku tudi določa, dovolite, da preberem: »člani splošnega sodišča so izbrani med osebami, katerih neodvisnost je nedvoumna in ki izpolnjujejo pogoje za imenovanje na visoke sodniške položaje«. Izpolnjujejo pogoje na visoke, za imenovanje na visoke sodniške položaje. Vlade držav članic jih v medsebojnem soglasju imenujejo za dobo 6 let po posvetovanju z odborom iz člena 255 – zato se ta odbor imenuje odbor 255. Članstvo se delno obnavlja vsaka 3 leta, člani, ki jim mandata poteče, so lahko ponovno imenovani. </font><br>
<br>
<b><font size="4">9. TRAK: (DAG) - 11.40</font></b><br>
<br>
<b><font size="4">	</font></b><font size="4">(nadaljevanje) Ta pogoj, ki bi ga naj, po našem razumevanju, pravim, po našem razumevanju poslanske skupine, moral kandidat imeti, je torej pogoj za imenovanje na visoke sodniške položaje. Iz tega smo mi nekako sklepali in zaključili, da bi moral imeti kandidat za sodnika na Splošnem sodišču Evropske unije v Luksemburgu državni pravosodni izpit. Seznanjeni smo z mnenjem Ministrstva za pravosodje, ki je to mnenje posredovalo, če sem pravilno seznanjen, Uradu predsednika republike, kjer piše, da ni potreben pogoj, da ima kandidat državni pravosodni izpit. To lahko akceptiram, je pač mnenje Ministrstva za pravosodje, me pa čudi oziroma nas v Novi Sloveniji čudi, da je ta ureditev v različnih državah članicah Evropske unije različna. In zato je tu nek dvom. Sicer mislimo, da Odbor 2055 kandidata, ki ga bomo tja poslali, najbrž ne bo zavrnil. Mi smo pogledali slovaški zakon o sodnem svetu in tam se dejansko zahteva državni pravosodni izpit; gre za neko analogijo našemu državnemu pravosodnemu izpitu. Podobno imajo to tudi Nemci, kjer moraš biti tako imenovani vol jurist, kar pomeni, da moraš imeti opravljen prvi in drugi nemški pravosodni izpit. Ampak, ja, to so druge države, boste rekli, in to za nas ni relevantno. Skratka, lahko grem potem tudi na druge države, ker smo si pridobili primerjavo, sami smo naredili primerjavo, tudi, recimo, Belgija in tako naprej. </font><br>
<font size="4">	Zato zdaj moje vprašanje za Sodni svet, ki je prvo sito, kako Sodni svet razlaga člen 254 in pogoje za imenovanje, da mora kandidat za Splošno sodišče izpolnjevati pogoj za imenovanje na visoke sodniške položaje. Ne mi zdaj govoriti o Ustavnem sodišču, ker Ustavno sodišče je ustavnopravno-politična institucija - zakaj? -, zato ker je branik ustave, ki je politični akt, kjer so zapisane vrednote države. To je ena plat zornega kota Pogodbe o delovanju Evropske unije. 	</font><br>
<font size="4">	Kot drugo pa me zanima - če je seveda možno dobiti ta odgovor, najbrž bo odgovor negativen -, kako poteka hearing kandidatov na Sodnem svetu in kakšno težo ima znanje evropskega prava na tem prvem situ. Po mojem skromnem mnenju je vsaj za nas veliko razočaranje, da je dr. Verica Trstenjak, ko je zapustila Sodni svet, dejansko povzročila tam, pa ne biti užaljeni, veliko vrzel, kar se tiče znanja iz evropskega prava. Žal, to nas še tudi čaka v tej mladi državi, po mojem poznavanju, recimo, Pravna fakulteta v Ljubljani oziroma Pravna fakulteta Univerze v Ljubljani nima katedre za evropsko pravo, ali pa se motim, me boste popravili. </font><br>
<font size="4">	In še drugo, kar me je navedlo k temu, da sem povedal, da ves ta postopek pri izbiri teh kandidatov, ki smo jih v Novi Sloveniji sprejeli na pogovor, prav vse tiste, ki so to želeli, ja, in smo jih tudi vprašali, kaj so vas pa spraševali na Sodnem svetu. Odgovor je bil skoraj identičen, da zelo malo oziroma skoraj nič o sodbah Splošnega sodišča EU. Ob tem, da so ves ta postopek spremljala tudi razna pisma, ki nam niso v čast. In to meče neko slabo luč na ves ta izbor. </font><br>
<br>
<b><font size="4">10. TRAK: (DAG) - 11.45</font></b><br>
<br>
<b><font size="4">	</font></b><font size="4">(nadaljevanje) In tu bi rad na nek način vse kandidate, ki so se izpostavili, vzel v bran, ker pravzaprav niso nič krivi, da vse, kar se je okrog tega postopka dogajalo, na nek način slabo luč meče tudi na kandidate. Zakaj? Zato, ker Državni zbor že tako dolgo pelje to proceduro in se preprosto ne moremo premakniti naprej, to pa zato, ker nimamo zelo jasnih odgovorov na nekatera temeljna vprašanja, ki pa se postavljajo zaradi naših slabih izkušenj, ki jih imamo na tej pomembni evropski instituciji. </font><br>
<font size="4">	Seveda je Sodni svet samostojni organ in ne smem se vtikati v delo Sodnega sveta. Lahko pa povem, da si postavljamo vprašanje, zakaj kakšen kandidat ali kandidatka v neki prvi rundi ali pa neki prejšnji rundi, če smem tako po domače reči, bil dober za Sodni svet, zdaj pa ne. Lahko je odgovor, ja, zdaj so bili boljši. </font><br>
<font size="4">	Tako je to nekaj dilem, ki sem jih tu želel javno izpostaviti. In če se da dobiti kakšne odgovore, bom zelo hvaležen. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala, kolega Jožef Horvat. Moram povedati, da Sodni svet ni bil vabljen k tej točki. Sta pa  predstavnika Sodnega sveta, gospod podpredsednik in generalna sekretarka. Zdaj, če mogoče lahko obrazložita oziroma kakšno obrazložitev dasta, ni pa nujno, sama se odločita. Lahko? No, potem pa gospod podpredsednik Sodnega sveta dr. Grega Strban, izvolite. / oglašanje v ozadju/ Ja, mogoče. Izvolite, gospa Nataša. </font><br>
<br>
<font size="4">	</font><b><font size="4">NATAŠA KOVAČ: </font></b><font size="4">Hvala lepa za besedo.</font><br>
<font size="4">	Samo morda pojasnilo stališča Ministrstva za pravosodje, povezano s pogojem pravniškega izpita, državnega, kot pogoja za to funkcijo. Mi smo seveda ta očitek tudi dobili, eden od kandidatov, gospod Sever, ga je naslovil na nas pisno, mi smo ga posredovali Ministrstvu za pravosodje. In Ministrstvo za pravosodje je v obširnem mnenju to stališče obrazložilo, ga poslalo tudi kandidatu Severju. Jaz bi morda za potrebe te seje samo prebrala tisto, kar se mi zdi morda primerno, da se sliši tudi sicer. Namreč, Ministrstvo za pravosodje v tem mnenju pravi, da so pogoji kandidiranja za to mesto konkretizirani v našem Zakonu o predlaganju kandidatov za sodnike mednarodnih sodišč. V njem je določeno, da lahko za kandidata za sodnika mednarodnega sodišča kandidira oseba, ki izpolnjuje pogoje za izvolitev na sodniško mesto Vrhovnega sodišča, po določbah zakona, ki ureja to službo, ali ki izpolnjuje pogoje za izvolitev za sodnika Ustavnega sodišča. V skladu z 9. členom Zakona o ustavnem sodišču pa je lahko za ustavnega sodnika izvoljen državljan Republike Slovenije, ki je pravni strokovnjak in je star najmanj 40 let. Za imenovanje za ustavnega sodnika torej pravniški državni izpit ni pogoj. Zakon, ki določa pogoje za kandidiranje na razpise za kandidate za sodnike mednarodnih sodišč, je bil sicer v preteklosti že predmet presoje v postopku za oceno ustavnosti. Pri čemer se je Ustavno sodišče opredelilo tudi do zatrjevanega neskladja prvega odstavka 3. člena z določbami primarne in sekundarne zakonodaje Evropske unije. Pri tem je Ustavno sodišče ugotovilo, da primarna zakonodaja Evropske unije ne določa konkretnih pogojev, ki jih morajo kandidati izpolnjevati, temveč to prepušča pravnemu redu držav članic, zato je očitek o neskladju izpodbijane ureditve s pravom Evropske unije neutemeljen. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za dodatno obrazložitev.</font><br>
<font size="4">	Želi besedo gospod podpredsednik dr. Grega Strban? Izvolite, beseda je vaša.</font><br>
<br>
<font size="4">	</font><b><font size="4">DR. GREGA STRBAN: </font></b><font size="4">Predsedujoči, hvala lepa.</font><br>
<font size="4">	Torej, kot ste ugotovili, čeprav nismo vabljeni k tej točki, vseeno, ker je Sodni svet neposredno bil omenjen.</font><br>
<font size="4">	Če grem po vrsti. Gospod poslanec je govoril o sramoti. Jaz mislim, da ni sramota, če kandidat ne gre skozi pred Odborom 255, kot ga pogovorno imenujemo. Sam odbor ima poročila in mi smo tudi seveda ta poročila oziroma kriterije, ki jih v njem navajajo, upoštevali pri izboru. Mislim, nismo edina država, ki ji ni uspelo kandidata spraviti skozi Odbor 255. Meni se zdi bolj sramotno, če smem neposredno povedati, da na ta odbor romajo anonimke - na Sodnem svetu, mimogrede, smo se odločili, da anonimk ne obravnavamo, ker tisti, če se ne postavi za to, kar je povedal, ni vreden obravnave. </font><br>
<font size="4">	Kar se tiče pravniškega državnega izpita, je bilo že pojasnjeno, mislim, da to zadostuje. </font><br>
<br>
<b><font size="4">11. TRAK: (VP) 11.50</font></b><br>
<br>
<font size="4">	(nadaljevanje) Poleg tega, če kot ste pravilno prebrali sicer 254. člen, ne govori v kateri državi naj se izpolnjujejo ti pogoji. Zdaj, če gledate, Evropska unija naj bi bila čim bolj enotna in skupna in bi lahko bila možna razlaga tudi v katerikoli državi. Ampak že pri nas zakon pravi visokega sodnega položaja in sodniki ustavnega sodišča zagotovo najvišji sodni položaj, ker imamo v bistvu dva vrhova, kot veste, vrhovno sodišče je najvišje redno sodišče in ustavno sodišče, najvišje sodišče za varstvo človekovih pravic in temeljnih svoboščin. </font><br>
<font size="4">Ker sem, torej še mogoče na ugovor ali pa pomislek, da z odsotnostjo kolegice Verice Trstenjak ni več znanja v sodnem svetu. Temu seveda nasprotujem. Sam sem specializacijo opravil na Cambridgeu in se tudi dnevno ukvarjam s pravom Evropske unije, sicer na specifičnem področju, ampak vendarle. tudi drugi kolegi poznajo pravo Evropske unije vsak na svojem področju in mislim, da je znanja v sodnem svetu s posameznih področij, seveda pravo deluje na nek način tudi naše pravo, ker ga moramo ali implementirati ali neposredno uporabljati, zadostno in ta argument po mojem ne zdrži. </font><br>
<font size="4">	Ker sem pa tudi dekan pravne fakultete Univerze v Ljubljani in je tudi fakulteta bila omenjena, pa še to. Mi resda nimamo cathedre za evropsko pravo, imamo pa habilitacijo evropsko pravo in ljudi habilitirane na tem področju. S pravom Evropske unije se ukvarja vsaka cathedra posebej, ker gre za vsebino prava, pač prava Evropske unije na posameznem področju. In imamo tudi uvod v evropsko pravo, kjer v prvem letniku predavamo strukturo in institucije prava Evropske unije. To naj podkrepim samo s tem, da je naša fakulteta pred dvema, tremi leti zmagala na EMLC tekmovanju, to je European law moot court competition, kjer tekmujejo vse fakultete iz celotnega sveta, tudi ameriške, in naši so zmagali. Tako, da absolutno mislim, da je znanja o pravu Evropske unije dovolj.</font><br>
<font size="4">	Tako, da hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Najlepša hvala za to dodano obrazložitev.</font><br>
<font size="4">	Kolega Jožef Horvat? </font><br>
<br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, predsednik, za besedo. </font><br>
<font size="4">	Jaz se gospodu podpredsedniku zahvaljujem in sem tudi vesel, da ste nam predstavili izjemne rezultate ljubljanske pravne fakultete. Samo na dve netočnosti vaši bi rad opozoril. </font><br>
<font size="4">	Jaz besede sramota nisem uporabljal, ne? To lahko pogledava v magnetogramu. Tega ni v mojem besednjaku. Sem pa povedal, da ves ta postopek ni Sloveniji v čast. In še, da ni več znanja z odhodom Verice Trstenjak nisem rekel, rekel pa sem, da je nastala vrzel. To pa se najbrž strinjava tako, da sva že malo bližje skupaj. </font><br>
<font size="4">Ne želim z vami polemizirati, ker ste izjemno pomembna inštitucija. Jaz morda preveč zadeve gledam eksaktno, matematično eksaktno in bi si želel, da, bi si želel samo to, da bi Sloveniji tokrat uspelo. In to tako, da bi tam dejansko zasedli že dolgo dva prazna sedeža. Nisva pa govorila o še enem pismu, ki ga najbrž oba nisva, ne vi ne jaz, nisva pričakovala, pa bom tukaj to zaključil.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">	Zdaj ima pa besedo kolega Ljubo Žnidar.</font><br>
<font size="4">	Izvoli.</font><br>
<br>
<font size="4">	</font><b><font size="4">LJUBO ŽNIDAR (PS SDS): </font></b><font size="4">Spoštovani predsednik, kolegice in kolegi.</font><br>
<font size="4">	Bi rad dodal k razmišljanju in seveda podpredsedniku sodnega sveta, da tam ni stroke, jaz se to z njim strinjam. V sodnem svetu je stroka. Ampak, če ste prebrali izjavo gospe Verice Trstenjak, ona ni šla zaradi stroke, ampak zaradi tega, ker v sodnem svetu se ne more kakovostno delati. Se ne more kakovostno delati, ker se dirigira in tako naprej, ne? Tako, da tu samo toliko v komentar, to se pravi položaj v sodnem svetu ne omogoča kakovostnega dela. Zaradi tega se je ona umaknila, ne pa zaradi tega, da, jaz verjamem v strokovnost sodnega sveta, v niti enega člana ne dvomim, ampak če ste prebrali njeno izjavo, položaj v sodnem svetu ne omogoča kakovostnega pravnega dela.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? Če ne, zaključujem razpravo. </font><br>
<br>
<b><font size="4">12. TRAK: (VP) 11.55</font></b><br>
<br>
<font size="4">	(nadaljevanje) In na glasovanje dajem naslednji predlog sklepa: »Mandatno-volilna komisija ocenjuje predlog predsednika Republike Slovenije kot ustrezen in predlaga Državnemu zboru, da enega od predlaganih kandidatov izvoli za kandidatko ali kandidata za sodnico ali sodnika na Splošnem sodišču Evropske unije v Luksemburgu«.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (10 članov.) Kdo je proti? (7 članov.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda.</font><br>
<br>
<font size="4">	In prehajamo na </font><b><font size="4">2. TOČKO DNEVNEGA REDA, IN SICER NA PREDLOG ZA IZVOLITEV KANDIDATA ZA SODNIKA NA SPLOŠNEM SODIŠČU EVROPSKE UNIJE V LUKSEMBURGU, KI GA JE DRŽAVNEMU ZBORU PREDLOŽIL PREDSEDNIK REPUBLIKE SLOVENIJE. </font></b><font size="4">Predlog ste člani in članice zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila. Predsednik republike na podlagi 6. člena Zakona o predlaganju kandidatov iz Republike Slovenije za sodnike mednarodnih sodišč za eno prosto mesto sodnika na Splošnem sodišču Evropske unije v Luksemburgu Državnemu zboru predlaga kandidata dr. Klemna Podobnika. Predlog je obrazložen, priloženi sta mu tudi mnenji vlade in sodnega sveta. Na podlagi prvega odstavka 7. člena navedenega zakona izvoli Državni zbor kandidata za sodnika mednarodnega sodišča s tajnim glasovanjem z večino glasov vseh poslancev.</font><br>
<font size="4">	Želi gospa Nataša Kovač, generalna sekretarka v Uradu predsednika republike, predlog dodatno obrazložiti? </font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">NATAŠA KOVAČ: </font></b><font size="4">Hvala lepa.</font><br>
<font size="4">	Po ločenem postopku je ministrstvo za pravosodje objavilo razpis tudi za to mesto sodnika splošnega sodišča v Luksemburgu. Na ta razpis se je prijavilo šest kandidatov. Vlada je zapisala v svojem mnenju, da vseh šest kandidatk in kandidatov je primernih za to funkcijo. Sodni svet je v obrazloženem mnenju predsedniku republike zapisal, da je med šestimi kandidati prof. dr. Klemen Podobnik najprimernejši kandidat, za ostale kandidate in kandidatke pa zapisal, da izpolnjujejo pogoje za sodnike oziroma sodnice splošnega sodišča. </font><br>
<font size="4">Predsednik republike je po preučitvi kandidatur in po posvetovanjih odločil, da v izvolitev za kandidata za sodnika na Splošnem sodišču Evropske unije v Luksemburgu predlaga izr. prof. dr. Klemena Podobnika, sicer doktorja znanosti s področja prava, izrednega profesorja civilnega in gospodarskega prava na Pravni fakulteti Univerze v Ljubljani, kjer je gospod Podobnik po pridobitvi magistrskega naziva na univerzi Columbia v New Yorku in doktorskega naziva na Pravni fakulteti univerze v Ljubljani svojo poklicno pot nadaljeval na fakulteti, vseskozi predvsem na področjih civilnega, gospodarskega prava, prava intelektualne lastnine in konkurenčnega prava. V letu 2015 je bil izvoljen v naziv izr. prof. civilnega in gospodarskega prava na Pravni fakulteti Univerze v Ljubljani, kjer je tudi nosilec predmetov Korporacijsko pravo, Pravo intelektualne lastnine, Primerjalno-konkurenčno pravo in tako naprej. V letu 2016 je bil med drugim imenovan za gostujočega profesorja na Riga graduate school of law v Rigi, Latviji. Je tudi mentor številnih diplomskih, magistrskih in doktorskih disertacij. Ves čas intenzivno deluje na raziskovalnem in znanstvenem področju in je avtor mnogih člankov v slovenskih in tujih strokovnih revijah. Je eden izmed vodilnih pravnih strokovnjakov s področja konkurenčnega prava v Republiki Sloveniji, sooblikoval je vsebino in obliko predmeta Pravo Evropske unije na fakulteti. Ima torej dolgoletne izkušnje različnih strokovno najzahtevnejših nalogah akademskega področja, v okviru katerih je pridobil tudi vodstvene izkušnje, potrebne za samostojno in visoko-odgovorno sodniško delo. Je predvsem strokovnjak s področja intelektualne lastnine in konkurenčnega prava, ki predstavljata velik del obsega dela splošnega sodišča. Izkazuje dobro poznavanje delovanja splošnega sodišča in ima tudi svojo vizijo strokovnega prispevka k delu tega sodišča. </font><br>
<font size="4">	Na podlagi vsega navedenega predsednik republike meni, da je izr. prof. dr. Klemen Podobnik primeren kandidat za predlagano mesto in bo lahko pomembno prispeval k razvoju in delu tega sodišča. Predsednik republike Državnemu zboru predlaga, da ga izvoli za kandidata za sodnika. </font><br>
<font size="4">	Na koncu bi kljub vsemu želela še, če smem, opozoriti, da vendarle Slovenija od septembra lanskega leta nima svojega predstavnika na sodišču, splošnem sodišču v Luksemburgu, kar ni najboljša popotnica Sloveniji in tudi vtis o Sloveniji ne, zato bi to morda lahko bil en </font><br>
<br>
<b><font size="4">13. TRAK: (VP) 12.00</font></b><br>
<br>
<font size="4">	(nadaljevanje) dodaten element za temeljit razmislek poslank in poslancev ob glasovanju za obe sodniški funkciji.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za v to dodatno obrazložitev. </font><br>
<font size="4">	Sedaj pa odpiram razpravo poslank in poslancev. Želi kdo razpravljati? Če ne, zaključujem razpravo. </font><br>
<font size="4">	In na glasovanje dajem naslednji predlog sklepa: »Mandatno-volilna komisija ocenjuje predlog predsednika Republike Slovenije kot ustrezen in predlaga Državnemu zboru, da dr. Klemna Podobnika izvoli za kandidata za sodnika na Splošnem sodišču Evropske unije v Luksemburgu«. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (17 članov.) Kdo je proti? (Nihče.) </font><br>
<font size="4">	Ugotavljam, da je sklep sprejet.	</font><br>
<font size="4">	Zaključujem to točko dnevnega reda. </font><br>
<font size="4">	Gospe Nataši Kovač se zahvaljujem za sodelovanje. </font><br>
<br>
<font size="4">	Prehajamo na </font><b><font size="4">2.A TOČKO DNEVNEGA, IN SICER NA PREDLOG ZA IMENOVANJE PREDSEDNICE IN DVEH ČLANOV SVETA AGENCIJE ZA ENERGIJO, KI GA JE DRŽAVNEMU ZBORU PREDLOŽILA VLADA. </font></b><br>
<font size="4">Del gradiva je objavljen pri EPI, obrazložen predlog vlade pa ste članice in člani zaradi varstva podatkov prejeli v varovani predal v sistemu UDIS.</font><br>
<font size="4">K tej točki dnevnega reda je vabljeno Ministrstvo za infrastrukturo. Seje se udeležuje gospod Blaž Košorok, državni sekretar, ki ga prav lepo pozdravljam. </font><br>
<font size="4">Uvodna pojasnila. Drugi odstavek 392. člena energetskega zakona določa, da predsednika in pet članov sveta Agencije za energijo imenuje in razrešuje Državni zbor na predlog vlade. V skladu z osmim odstavkom 392. člena se predsednik ali član sveta imenuje za dobo šestih let. Član sveta je lahko še enkrat ponovno imenovan, pri čemer se imenovanje za predsednika šteje tudi za imenovanje za člana sveta. Deveti odstavek istega člena določa, da se vsaka tri leta imenuje polovica članov sveta. V skladu s šestim odstavkom 392. člena Državni zbor glasuje o predlaganem kandidatu za člana sveta v 30 dneh po prejemu predloga vlade. 11. 6. 2020 izteče mandat predsednici in dvema članoma sveta, zato vlada Državnemu zboru predlaga, da za predsednico sveta Agencije za energijo imenuje dr. Romano Jordan, za člana sveta pa dr. Boruta Bratino in Aleša Ferleža. Iz predloga vlade izhaja, da predlagani kandidati izpolnjujejo pogoje iz 393. člena energetskega zakona ter, da soglašajo s kandidaturo. </font><br>
<font size="4">Želi predstavnik predlagatelja, gospod Blaž Košorok dodatno obrazložitev? </font><br>
<font size="4">Izvolite, beseda je vaša. </font><br>
<br>
<b><font size="4">BLAŽ KOŠOROK: </font></b><font size="4">Hvala lepa, predsedujoči. Poslanke in poslanci. </font><br>
<font size="4">Mislim, da ste, predsednik, povzeli bistvo. Kakorkoli, v skladu z energetskim zakonom ima svet agencije predsednika in pet članov katere imenuje in razrešuje Državni zbor na predlog vlade. Omenjeno je bilo, da trem članom obstoječega sveta za agencijo poteče mandat, in sicer 11. 6. letošnjega leta. To sta dve gospe, in sicer Ivana Nadiževec Korada, ta je predsednica trenutno Agencije za energijo, potem Mojca Veljkovič in pa mag. Mirko Horvat. Po prejetih vseh kandidaturah smo vladi vse skupaj poslali in predlagali za oziroma vlada predlaga za novi šestletni mandat dr. Romano Jordan kot predsednico, dr. Boruta Bratino kot člana in pa Aleša Ferleža kot člana. </font><br>
<font size="4">Minister, pristojen za energijo, je skladno z že omenjenimi določbami energetskega zakona na podlagi vseh prispelih vlog in preverjanja izpolnjevanja pogojev sestavil listo kandidatov za predsednika in člana Agencije za energijo, ki vsi, ki so izpolnjevali pogoje. Torej vlada je potem na podlagi te liste kandidatov oblikovala predmetni predlog kandidatov, ki je danes pred vami.</font><br>
<font size="4">Hvala lepa za besedo.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Najlepša hvala za to dodatno obrazložitev. </font><br>
<font size="4">Zdaj pa odpiram razpravo članic oziroma članov komisije. Želi kdo o tem razpravljati? Če ne, zaključujem razpravo.</font><br>
<font size="4">In na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v svet Agencije za energijo za dobo šestih let za predsednico imenuje dr. Romano Jordan, za člana pa dr. Borut Bratina in Aleš Ferlež, pri čemer jim mandat začne teči z 12. 6. 2020«.</font><br>
<br>
<b><font size="4">14. TRAK: (VP) 12.05</font></b><br>
<br>
<font size="4">	(nadaljevanje) Začenjam glasovanje. Glasujemo.</font><br>
<font size="4">	Kdo je za? (10 članov.) Kdo je proti? (4 članov.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda.</font><br>
<font size="4">	Gospodu Blažu Košoroku se zahvaljujem za sodelovanje.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA, IN SICER NA PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNE SODNICE NA OKROŽNEM SODIŠČU V KRŠKEM, KI GA JE DRŽAVNEMU ZBORU PREDLOŽIL SODNI SVET.</font></b><br>
<b><font size="4">	</font></b><font size="4">Del gradiva je objavljen pri EPI, obrazložen predlog sodnega sveta pa ste zaradi varstva podatkov prejeli v varovani predal v sistemu UDIS.</font><br>
<font size="4">	K tej naslednji točki dnevnega reda je vabljen dr. Erik Kerševan, predsednik sodnega sveta, seje pa se udeležujeta, kot že prej povedano, gospod podpredsednik sodnega sveta dr. Grega Strban in pa generalna sekretarka Maja Rozman, ki jo še enkrat prav lepo pozdravljam. </font><br>
<font size="4">	Uvodna pojasnila. Sodni svet na podlagi 130. člena ustave, prvega odstavka 23. člena Zakona o sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrožne sodnice na okrožnem sodišču v Krškem izvoli mag. Marušo Bartol. </font><br>
<font size="4">	Predstavnika sodnega sveta prosim za uvodno obrazložitev predloga. Kdo bo?</font><br>
<font size="4">	Gospod podpredsednik, izvolite.</font><br>
<br>
<font size="4">	</font><b><font size="4">DR. GREGA STRBAN: </font></b><font size="4">Hvala lepa za besedo ponovno, gospod predsednik. </font><br>
<font size="4">	Sodni svet je, kot ste pravilno ugotovili, na podlagi ustave in Zakona o sodnem svetu in svojega poslovnika opravil trifazni postopek in med vsemi prijavljenimi kandidatkami in kandidati ocenil, da je mag. Maruša Bartol najbolj usposobljena za delo na tem sodniškem mestu in jo zato predlaga v izvolitev Državnemu zboru.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">	Sedaj pa odpiram razpravo članic oziroma članov komisije. Želi kdo o tem razpravljati? Če ne, zaključujem razpravo. </font><br>
<font size="4">	In na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se sodniško funkcijo na sodniško mesto okrožne sodnice na okrožnem sodišču v Krškem izvoli mag. Maruša Bartol«.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (12 članov.) Kdo je proti? (1 član.) </font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda. </font><br>
<br>
<font size="4">	In prehajamo na </font><b><font size="4">3.A TOČKO DNEVNEGA REDA, IN SICER NA PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNE SODNICE NA OKROŽNEM SODIŠČU V KRANJU, KI GA JE DRŽAVNEMU ZBORU PREDLOŽIL SODNI SVET.</font></b><br>
<b><font size="4">	</font></b><font size="4">Del gradiva je objavljen pri EPI, obrazložen predlog sodnega sveta pa ste zaradi varstva podatkov prejeli v varovani predal v sistemu UDIS. </font><br>
<font size="4">Uvodna pojasnila. Sodni svet na podlagi 130. člena ustave, prvega odstavka 23. člena Zakona o sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrožne sodnice na okrožnem sodišču Kranju izvoli mag. Moniko Mihelčič. </font><br>
<font size="4">Predstavnika sodnega sveta tudi tokrat prosim za uvodno obrazložitev predloga.</font><br>
<font size="4">Izvolite, gospod podpredsednik.</font><br>
<br>
<b><font size="4">DR. GREGA STRBAN: </font></b><font size="4">Hvala lepa, gospod predsednik.</font><br>
<font size="4">Tudi v tem primeru na pravni podlagi, ki ste jo pravkar omenili, je sodni svet opravil trifazni postopek. Torej po preverbi vseh formalnih pogojev, natančnem študiju listinske dokumentacije in razgovoru s kandidati, izbranimi kandidati, je odločil, da je najbolj primerna za zasedbo omenjenega sodniškega mesta mag. Monika Mihelčič.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">Sedaj pa odpiram razpravo članic oziroma članov komisije. Želi kdo o tem razpravljati? Če ne, zaključujem razpravo.</font><br>
<font size="4">In na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se sodniško funkcijo na sodniško mesto okrožne sodnice na okrožnem sodišču v Kranju izvoli mag. Monika Mihelčič«.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (11 članov.) Kdo je proti? (1 član.) </font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda. </font><br>
<font size="4">	Predstavnikoma sodnega sveta se najlepše zahvaljujem za sodelovanje.</font><br>
<br>
<font size="4">	Sedaj pa prehajamo na </font><b><font size="4">4. TOČKO DNEVNEGA REDA, IN SICER NA PREDLOG SKLEPA O IMENOVANJU ČLANA NADZORNEGA ODBORA SKLADA ZA FINANCIRANJE RAZGRADNJE NUKLEARNE ELEKTRANE KRŠKO IN ZA ODLAGANJA RADIOAKTIVNIH ODPADKOV IZ NUKLEARNE ELEKTRANE KRŠKO. </font></b><br>
<br>
<b><font size="4">15. TRAK: (DAG) - 12.10</font></b><br>
<br>
<b><font size="4">	</font></b><font size="4">(nadaljevanje) 	Kot gradivo za to točko dnevnega reda ste prejeli: poziv poslanskim skupinam in delovno besedilo predloga sklepa. Predlog kandidata ste članice in člani zaradi varstva podatkov prejeli v varovani predal v sistemu Udis. </font><br>
<font size="4">	Uvodna pojasnila. Na podlagi sklepa, sprejetega na 15. nujni seji Mandatno-volilne komisije, 2. 4. 2020, so bile poslanske skupine pozvane, da zaradi razrešitve člana Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško posredujejo predloge kandidatov za novo članico ali člana, ki bo imenovana oziroma imenovan za preostanek mandata. Prejeli smo predlog Poslanske skupine Nove Slovenije - Krščanski demokrati, ki za člana nadzornega odbora sklada predlaga Jožefa Kocovana. Predlog je pravočasen in popoln.</font><br>
<font size="4">	Odpiram razpravo o predlaganem kandidatu. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se za člana Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško imenuje Jožef Kocovan, in sicer za preostanek mandatne dobe nadzornega odbora, imenovanega s Sklepom o imenovanju predsednika in devetih članov nadzornega odbora sklada z dne 29. 1. 2020.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda. </font><br>
<font size="4">	Še obvestilo za magnetogram: poslanka Monika Gregorčič nadomešča poslanca Gregorja Periča. Dobrodošli!</font><br>
<br>
<font size="4">	Prehajamo na </font><b><font size="4">4.A TOČKO DNEVNEGA REDA - PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ODGOVORNOSTI NOSILCEV JAVNIH FUNKCIJ NA PROGRAMU OTROŠKE KARDIOLOGIJE TER PODROČJU NABAV IN UPRAVLJANJA Z MEDICINSKO OPREMO IN ZDRAVSTVENIM MATERIALOM.</font></b><br>
<b><font size="4">	</font></b><font size="4">Kot gradivo za to točko dnevnega reda ste prejeli: obvestilo Poslanske skupine Slovenske nacionalne stranke z dne 12. 5. 2020, obvestilo Poslanske skupine Demokratične stranke upokojencev Slovenije z dne 18. 5. 2020 ter novo delovno besedilo predloga sklepa z dne 18. 5. 2020. </font><br>
<font size="4">	Uvodna pojasnila. Poslanska skupina Slovenske nacionalne stranke je 12. maja 2020 sporočila, da za člana navedene preiskovalne komisije predlaga Zmaga Jelinčiča Plemenitega, za njegovega namestnika pa Janija Ivanušo. Poslanska skupina Demokratične stranke upokojencev Slovenije pa je 18. maja 2020 sporočila, da za člana te preiskovalne komisije predlaga mene, Ivana Hrška, za mojega namestnika v tej preiskovalni komisiji pa Jurija Lepa. Glede na te predloge bo imela preiskovalna komisija znova 9 članov in 9 namestnikov članov. </font><br>
<font size="4">	V skladu z navedenim je pripravljen predlog sklepa, ki ste ga prejeli kot delovno gradivo. Ali želi kdo o tem razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme Sklep o spremembah Sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in upravljanja z medicinsko opremo in zdravstvenim materialom v predlaganem besedilu.« Glasujemo.</font><br>
<font size="4">	Kdo je za? (15 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem tudi to točko dnevnega reda.</font><br>
<br>
<font size="4">	Prehajamo na </font><b><font size="4">4.B TOČKO DNEVNEGA REDA - PREDLOG SKLEPA O SPREMEMBI SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU DOMNEVNEGA PRANJA DENARJA V NKBM, D.D., DOMNEVNEGA NEZAKONITEGA FINANCIRANJA POLITIČNE STRANKE SDS IN DOMNEVNEGA NEZAKONITEGA </font></b><br>
<br>
<b><font size="4">16. TRAK: (DAG) - 12.15</font></b><br>
<br>
<b><font size="4">	</font></b><font size="4">(nadaljevanje) </font><b><font size="4">VOLILNE KAMPANJE SDS ZA PREDČASNE VOLITVE POSLANCEV V DRŽAVNI ZBOR 2018.</font></b><br>
<b><font size="4">	</font></b><font size="4">Kot gradivo za to točko dnevnega reda ste prejeli: obvestili Poslanske skupine Stranke modernega centra in Poslanske skupine Liste Marjana Šarca z dne 19. 5. 2020 in delovno besedilo predloga sklepa z dne 20. 5. 2020. </font><br>
<font size="4">	Uvodna pojasnila. Poslanska skupina Stranke modernega centra je 19. maja 2020 sporočila, da za predsednika navedene preiskovalne komisije predlaga Gregorja Periča. Istega dne je Poslanska skupina Liste Marjana Šarca sporočila, da za člana in predsednika predlaga Janija Möderndorferja, dosedanjega člana Aljaža Kovačiča pa predlaga za namestnika člana namesto Roberta Pavšiča. Ker Aljaž Kovačič ne bo več član, poslanska skupina predlaga tudi njegovo razrešitev z mesta podpredsednika navedene preiskovalne komisije. </font><br>
<font size="4">	V skladu s petim odstavkom 6. člena Poslovnika o parlamentarni preiskavi mora biti predsednik te preiskovalne komisije imenovan izmed poslancev, ki so vložili zahtevo za uvedbo parlamentarne preiskave. </font><br>
<font size="4">	Ali želi kdo o tem razpravljati? Izvoli, Brane Golubović.</font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala lepa.</font><br>
<font size="4">	Lep pozdrav vsem skupaj!</font><br>
<font size="4">	Naj vseeno malo osvetlim, zakaj smo 19. maja 2020 predlagali Janija Möderndorferja za predsednika preiskovalne komisije. Naj osvežim spomin. Konec leta 2018, če se ne motim, smo bili prvopodpisani pri zahtevi za ustanovitev preiskovalne komisije glede domnevnega pranja denarja v Novi kreditni banki Maribor in domnevnega nezakonitega financiranja ene od političnih strank. Obenem smo predlagali za predsednika Janija, ki je bil takrat član druge strank, predvsem iz naslednjih razlogov. Eden od razlogov je ta, da je bil Jani Möderndorfer predsednik preiskovalne komisije, ki je ugotavljala tudi nepravilnosti oziroma domnevno pranje denarja v NKBM že v prejšnjem mandatu, in to na predlog SMC, in tega dela ta preiskovalna komisija ni opravila. Takrat je bil ob zaključku mandata bil podan celo predlog - to lahko najdete tudi na spletni strani SMC -, da naj se ta preiskovalna komisija tudi v tem mandatu ustanovi. In takrat je bil dogovor, da ta preiskovalna komisija, ki smo jo ustanovili v tem mandatu, nadaljujejo delo glede domnevnega pranja denarja v Novi kreditni banki Maribor in preiskuje domnevno nezakonito financiranje ene izmed političnih strank. 13. 3. 2020 je prišlo do menjave Vlade in Janiju je potekel mandat za kratko obdobje in s tem je izgubil vse funkcije. Mi smo od 13. 3. 2020 do 14. 5. 2020, se pravi, dva meseca čakali, da SMC predlaga Janija kot člana te komisije in seveda tudi kot predsednika, vendar se to, na žalost, ni zgodilo. Ko je prišlo do prestopa, smo ta korak naredili mi, se pravi, takoj potem, predlagali smo ga za člana in predlagali smo ga za predsednika. Če je iskren namen, da se odkrije, kaj je res in kaj ne glede domnevnega pranja denarja v Novi kreditni banki Maribor in domnevnega nezakonitega financiranja ene od političnih strank, v tem primeru SDS, potem bi bilo smiselno, da je ekipa, ki je že delovala v tej preiskovalni komisiji - ne gre samo za predsednika, gre tudi za strokovne sodelavce -, svoje delo opravi naprej. Ker v nasprotnem primeru, če damo kogarkoli drugega, tudi mi kot prvopodpisani bi lahko dali nekoga iz LMŠ, da vodi to preiskovalno komisijo, ampak je prezapleteno. Se pravi, kdorkoli drug bo prevzel to preiskovalno komisijo, pomeni samo to, da ni želje, da se te stvari preiščejo. </font><br>
<br>
<b><font size="4">17. TRAK: (DAG) - 12.20</font></b><br>
<br>
<b><font size="4">	</font></b><font size="4">(nadaljevanje) Zato predlagam kolegicam in kolegom, da vseeno podprete Janija, da izklopite svoja čustva pri tej odločitvi in omogočite, da se razišče domnevno pranje denarja v Novi kreditni banki Maribor še v tem mandatu.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? Izvoli, Janja Sluga.</font><br>
<br>
<font size="4">	</font><b><font size="4">JANJA SLUGA (PS SMC): </font></b><font size="4">Hvala lepa.</font><br>
<font size="4">	Poslovnik o parlamentarni preiskavi v svojem 6. členu določa, da je preiskovalna komisija ustanovljena na zahtevo tretjine poslancev, in če takšna zahteva obstaja, se parlamentarna komisija ustanovi, v njej pa imajo vse poslanske skupine enako število članov oziroma njihovih namestnikov. Še nadalje pa poslovnik pravi, da se predsednik parlamentarne komisije izvoli izmed poslancev, ki so vložili zahtevo za uvedbo preiskave. Dlje od tu poslovnik seveda ne gre, seveda pa obstaja parlamentarna praksa. In parlamentarna praksa je takšna, da se običajno predlagatelji zahteve med seboj dogovorijo, kdo bo predsedoval preiskovalni komisiji, in tako je bilo tudi v tem primeru, kjer je bilo neformalno dogovorjeno, da predsedniško mesto prevzame Poslanska skupina SMC. S tega vidika mi zdaj predlagamo svojega člana Gregorja Periča za predsednika te parlamentarne preiskovalne komisije. Tu je pa treba povedati, da zagotovo bazira veliko delo tudi na strokovni pomoči pri tej in pri vseh parlamentarnih preiskavah. Tega se zavedamo in zategadelj bomo tudi tisto, kar je z naše strani strokovnih sodelavcev, zagotovili kontinuiteto. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Besedo ima kolega Dušan Šiško. </font><br>
<br>
<font size="4">	</font><b><font size="4">DUŠAN ŠIŠKO (PS SNS): </font></b><font size="4">Hvala, predsednik.</font><br>
<font size="4">	Poglejte, glede na to, da sem nov tukaj, sicer pod drugo Vlado že, me res zanima, kako daleč je ta komisija prišla. Ker ko sem nastopil mandat, vem, da je takrat Logarjeva komisija in od Jelke Godec daleč že pripeljala neke zadeve, ampak potem se ni nič premaknilo. Zdaj tu spet ne vem, kako daleč je prišla, koliko so imeli teh sej in tako dalje, katere sklepe so sploh sprejeli. Da bomo pa zdaj spet nekaj samo toliko, da imamo neke komisije, ne vem. Odgovore na določena vprašanja bi morali dobiti, no.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Besedo ima Brane Golubović.</font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala lepa.</font><br>
<font size="4">	Komisija je začela delati 14. februarja 2019, takrat je imela prvo sejo. In dogovor, ki je bil med LMŠ, SMC in vsemi sopodpisniki, je bil sledeč. Mi smo rekli, če bo Jani vodil to preiskovalno komisijo, kljub temu, da je iz druge poslanske skupine, potem se mi strinjamo, v nasprotnem primeru bomo sami vodili to preiskovalno komisijo oziroma bi se dogovorili znotraj predlagateljev, se pravi, več strank, kdo bi jo lahko vodil. Zakaj je bilo na mizi takrat ime Janija - predvsem zato, ker je že bil v zaključni fazi preiskave domnevnega pranja denarja v NKBM. In kolikor smo mi uspeli z njim govoriti, ko je bil še član Poslanske skupine SMC, ko smo spraševali, kdaj bo SMC predlagal člana in predsednika, je rekel, da če bo imenovan, bo zelo hitro tudi poročilo, delno poročilo predstavljeno. Zato bom še enkrat rekel, če imamo zaupanje, da je ta komisija delovala dobro, če imamo zaupanje v Janija, da je to odpeljal profesionalno v prejšnjem mandatu, ko so prišli do konca pri Novi Ljubljanski banki, in v sedanjem, in če si želimo, da ta komisija pride do konca, ne da samo zaščiti </font><br>
<br>
<b><font size="4">18. TRAK: (DAG) - 12.25</font></b><br>
<br>
<b><font size="4">	</font></b><font size="4">(nadaljevanje) SDS pa Novo kreditno banko Maribor, potem bi bilo nekako smiselno, da Jani Möderndorfer prevzame to komisijo, gospod Perič pa lahko postane tudi podpredsednik. Vse ostalo bomo vzeli kot neko oviranje tega, da bi prišli do konca domnevnemu, poudarjam, domnevnemu nezakonitemu financiranju stranke SDS in domnevnemu pranju denarja v Novi kreditni banki Maribor. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Kolegica Janja Sluga, izvoli. </font><br>
<br>
<font size="4">	</font><b><font size="4">JANJA SLUGA (PS SMC): </font></b><font size="4">Jaz moram ostro zavrniti ta skrita namigovanja, da naš kolega Perič ni sposoben voditi te preiskovalne komisije in česarkoli ugotoviti. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo besedo? Matej Tašner Vatovec, izvoli.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Hvala, predsednik Hršak.</font><br>
<font size="4">	Jaz v bistvu podpiram samo eno stvar. Če je bila preiskovalka ustanovljena z nekim namenom, če jo je dobro leto vodila ena oseba, mislim, da je smiselno, da to delo nadaljuje. Ne gre za vprašanje, kakšen je bil dogovor pred enim letom, katera stranka bo to vodila, pri preiskovalnih komisijah je zelo pomembno, kdo jo vodi, in če jo začne voditi, je prav, da to delo zaključi. V prejšnjem mandatu smo v Levici tudi imeli eno preiskovalno komisijo in imam nekoliko vpogleda v to, kaj to pomeni. To pomeni neko predanost, pomeni brskanje po dokumentih, in že z vidika praktičnosti in tudi smiselnosti nadaljevanja dela te komisije je najbolj racionalno, da to delo nadaljuje Jani. Ker nov predsednik, kdorkoli to je, se bo moral seznaniti z vsemi zadevami, si rekonstruirati sliko in v bistvu si tudi postaviti nek svoj načrt. In to v tem trenutku, mislim, da ni potrebno. Mislim, kolega Möderndorfer je še naprej poslanec, nima zveze, da je sedaj v neki drugi poslanski skupini, ampak je škoda vreči čas, ki ga je porabil pri vodenju te komisije, stran. Tako jaz podpiram predlog LMŠ, da ostane predsednik Jani Möderndorfer, in da nehate zdaj z nekim tem prestižem, ali bo PS SMC vodila ali pa PS LMŠ. Še enkrat, mislim, da zaradi kontinuitete je pomembno, da ostane predsednik isti, ne glede na to, če bi prestopil v katerokoli drugo stranko.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Zdaj ima besedo mag. Bojana Muršič. Izvoli.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa, predsednik, za besedo.</font><br>
<font size="4">	Tudi sama moram reči, da sem že v prejšnjem mandatu spremljala delo Janija Möderndorferja v preiskovalni komisiji. NLB je bil zaključen. Glede na to, da smo prešli tudi v preiskovanje Nove KBM, se mi zdi edino pravilno, da to delo tudi nadaljuje, saj je to izjemno zahtevno delo. Pregledane je bilo izjemno veliko dokumentacije in absolutno, ne glede, v kateri poslanski skupini bi Jani Möderndorfer pristal, bi imel našo podporo. Zato se mi zdi edino pravilno, če želimo, da pridemo zadevi do dna, tako kot je prišlo pri ostalih, je prav, da pelje to oseba, ki je peljala vso to zadevo že do sedaj. Kajti resnično je dokumentacije veliko, in tako kot je bilo pri preiskovalni komisiji za žilne opornice opravljenega ogromno dela, ogromno vloženega truda, se mi zdi, da mora to delo nadaljevati Jani Möderndorfer, pa ne glede, v kateri poslanski skupini bi bil danes.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Zdaj ima besedo še Brane Golubović. Ne? Aha, ne želiš. Želi še kdo besedo? Če ne, zaključujem razpravo. </font><br>
<font size="4">	Glede na to, da sta predlagana dva kandidata za eno funkcijo, bomo glasovali z glasovnico, zato predlagam, da glasovanje vodi komisija v naslednji sestavi: za predsednico predlagam Alenko Jeraj, za člana Dušana Šiška in za članico mag. Bojano Muršič. Glasujemo.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Na glasovnici sta navedena dva </font><br>
<br>
<b><font size="4">19. TRAK: (DAG) - 12.30</font></b><br>
<br>
<b><font size="4">	</font></b><font size="4">(nadaljevanje) Ugotavljam, da je predlog sprejet.</font><br>
<font size="4">	Na glasovnici sta navedena dva kandidata, izmed katerih bomo določili enega, in sicer sta to: pod zaporedno številko 1 Jani Möderndorfer in pod zaporedno številko 2 Gregor Perič. Mandatno-volilna komisija bo odločala z večino opredeljenih glasov članov komisije. Predlagana kandidata sta na glasovnici navedena po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bo obkrožen več kot en kandidat, ne bo veljavna. Neveljavna bo tudi glasovnica, ki ne bo izpolnjena, in glasovnica, iz katere volja poslanca ne bo jasno razvidna. Določen bo tisti kandidat, ki bo prejel najvišje število glasov članov Mandatno-volilne komisije. </font><br>
<font size="4">	Prosim komisijo, da razdeli glasovnice. Glasovanje se bo začelo ob 12.30 in bo trajalo 5 minut, do 12.35. Po opravljenem glasovanju potrebujejo člani komisije primeren čas, da glasove preštejejo, zato bomo sejo nadaljevali ob 12.40. </font><br>
<font size="4">	Prekinjam sejo. Prosim, da komisija začne z delom. </font><br>
<br>
<font size="4">	(Seja je bila prekinjena ob 12.31 in se je nadaljevala ob 12.41.) </font><br>
<br>
<b><font size="4">20. TRAK: (DAG) – 12.41</font></b><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Nadaljujemo sejo.</font><br>
<font size="4">	Prosim predsedujočo, da nas seznani z rezultati glasovanja. Prosim, Alenka.</font><br>
<br>
<font size="4">	</font><b><font size="4">ALENKA JERAJ (PS SDS): </font></b><font size="4">Hvala za besedo.</font><br>
<font size="4">	Torej, razdeljenih je bilo 18 glasovnic, oddanih je bilo 18 glasovnic, neveljavne ni bilo, torej je veljavnih 18 glasovnic. </font><br>
<font size="4">	Kandidat Möderndorfer Jani je prejel 7 glasov, Perič Gregor 11 glasov. Največ opredeljenih glasov članic in članov Mandatno-volilne komisije je tako prejel Perič Gregor. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Komisiji se zahvaljujem za opravljeno delo in podano poročilo o izidu glasovanja. </font><br>
<font size="4">	Na podlagi izida glasovanja ugotavljam, da smo določili kandidata za predsednika preiskovalne komisije, ki ga bomo vključili v besedilo predloga sklepa, ki ga bomo posredovali v odločitev Državnemu zboru. </font><br>
<font size="4">	Na glasovanje dajem naslednji… / oglašanje v ozadju/ Ja, če želiš besedo, ti dam besedo. Oprosti, nisem videl. Brane Golubović, izvoli. </font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala lepa. </font><br>
<font size="4">	Vseeno bom rekel, da sem presenečen, kljub temu, da je to pač koalicijski stroj. Govoril sem s predstavniki SDS, ki so mi zatrdili, da nekdo, ki je del koalicije, ne more preiskovati SDS, neformalno lahko tudi povem ime in priimek in pokažem uradni zaznamek telefonskega klica. In enako so mi v stranki SMC zatrjevali, da naj damo svojega, ker Jani tega ne more preiskovati, ker je del koalicije, če ne bo del koalicije, pa lahko. Ampak pustimo to ob strani. </font><br>
<font size="4">	Mi v tem trenutku napovedujemo umik člana iz te preiskovalne komisije. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme Sklep o spremembah Sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju domnevnega pranja denarja v NKBM, d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018 v predlaganem besedilu.« Glasujemo. / oglašanje v ozadju/ Prekinjam glasovanje. Obrazložitev glasu, Matej Tašner Vatovec, izvoli.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala, predsednik.</font><br>
<font size="4">	Glede na to, kako se je ta sklep odvil, kot rečeno, mi smo verjeli v to, da bo prevladal razum nad nekimi osebnimi zamerami ali pa strankarskimi zamerami. Tisto, kar je pa bolj  pomembno, je to, kar je tudi Brane prej izpostavil. Skratka, gre za preiskovalno komisijo, ki preiskuje trenutno največjo vladno stranko, in vodil jo bo nekdo, ki je član te koalicije. Jasno je, tudi po tem, kar smo že večkrat videli v zadnjih treh mesecih oziroma dveh mesecih, odkar je nastala ta nova koalicija, da se nam poraja upravičen dvom v to, da bo ta preiskovalna komisija delala tako, kot bi morala, se pravi, neodvisno in nepristransko. Videli smo, da je SMC že večkrat odigral predvsem koalicijsko vlogo, ne vloge, ki bi morala varovati predvsem postopke, transparentnost, demokratičnost in tako naprej, in s tega vidika bomo seveda v Levici glasovali proti. Napovedujemo pa tudi mi, da bomo svojega člana umaknili iz te komisije. </font><br>
<br>
<b><font size="4">21. TRAK: (DAG) - 12.45</font></b><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">/ izklopljen mikrofon/</font><br>
<br>
<font size="4">	</font><b><font size="4">JANJA SLUGA (PS SMC): </font></b><font size="4">Jaz še enkrat ponavljam, SMC je tu predlagala svojega člana na mesto, ki je bil po nekem gentlemanskem dogovoru, na kar se v opoziciji že dva meseca ves čas sklicujete in bi bilo dobro, če bi se tudi zdaj, namenjeno SMC. Jani Möderndorfer ni več član Poslanske skupine SMC, zato SMC predlaga Gregorja Periča, v katerega trdno verjamemo, da bo to delo opravljal tako, kot je treba.</font><br>
<font size="4">	Kar zadeva neko navedbo o neki izjavi SMC, da koalicijski partner ne more preiskovati koalicijskega partnerja, to ostro zavračam. Jaz kot vodja poslanske skupine takšne izjave nikoli nisem dala in je nikoli ne bi dala. Zakaj? Lahko vas spomnim na preiskovalko o Teš, pa si poglejmo, kakšna je bila takrat sestava in kdo je preiskoval koga. Lahko vas spomnim na preiskovalko o srčkih, ki še vedno deluje, kdo tam preiskuje koga. Lahko bi vas tudi spomnila na novo zahtevo o ustanovitvi nove preiskovalne komisije, ki smo jo podali, pa se tudi tam lahko pogleda, kdo bo preiskoval koga. In še in še in še. Tako take neke zavajajoče trditve, kar malo na počez, res ne odražajo tega, kar je bilo nekje na nek neformalen način, za mizo, pa vendar dogovorjeno. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Luka Mesec ima besedo. Izvoli.</font><br>
<br>
<font size="4">	</font><b><font size="4">LUKA MESEC (PS Levica): </font></b><font size="4">Hvala.</font><br>
<font size="4">	Vidim, da se hitro učite sprenevedanja v tej koaliciji. Vsem v tem prostoru je jasno, vključno z vami, gospa Sluga, da je bil SMC v odnosu do stranke, ki je predmet te preiskovalne komisije, torej SDS, takrat, ko ste ta gentlemanski dogovor sklenili, v malo drugačnem odnosu kot zdaj. Takrat rezultatov delnih in končnih poročil te preiskovalke pač ni bilo treba obravnavati na vrhu koalicije in niso imeli potenciala, da bi sprožili koalicijsko krizo s stranko SDS, tako kot bo to zdaj. Skratka, vi ste postavili človeka, ki bo neposredno verjetno odgovoren koaliciji. In večkrat ste že pokazali s svojimi glasovanji do zdaj, da te koalicije pač ne boste ogrožali s političnimi zaključki ali sklepi, ki ne bi pasali. In jaz nimam nobenega dvoma, da ne bo tako tudi tokrat, da ne bo na koncu rezultat te preiskovalne komisije podrejen pač koalicijskemu političnemu interesu. In za to gre. Vsi primeri, ki ste jih prej navedli, so pa slabi. Teš je preiskoval Matjaž Hanžek iz opozicijske stranke Levica. Preiskovalne komisije, ki jih je v prejšnjem mandatu vodil SDS, so bile v glavnem naperjene proti liberalnim vladam pred njimi. Ta zadnja preiskovalna komisija je pa svojevrsten škandal, ker jasno je, kdo je bil v Vladi takrat, ko so se kupovale maske in medicinska oprema in ko so izginjale desetine milijonov evrov za provizije, pa ste vi naredili nek precedens in se odločili, da boste šikanirali opozicijo in preiskovali sami sebe. Tako dobivamo Vlado, kjer ne bomo imeli ene komisije, kjer bo Vlada preiskovala samo sebe, ampak celo dve - danes ste ustanovili drugo. In mi bomo temu seveda nasprotovali. In kot je Matej rekel, napovedujemo umik svojega člana, ker v tej šaradi ne bomo sodelovali. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Lidija Divjak Mirnik, izvoli.</font><br>
<br>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa, predsednik, za besedo.</font><br>
<font size="4">	Seveda bom sama glasovala proti in bom tudi obrazložila, zakaj. </font><br>
<font size="4">	Vsakemu normalno razmišljujočemu, poštenemu človeku je pač jasno, da bi bilo najbolje, da delo nadaljuje tisti, ki je do sedaj to delo počel, ker ga je počel zavzeto in dobro, ure in ure, dnevne in dneve sedel in študiral gradivo in si verjetno že sestavil neke zaključke. </font><br>
<br>
<b><font size="4">22. TRAK: (DAG) - 12.50</font></b><br>
<br>
<b><font size="4">	</font></b><font size="4">(nadaljevanje) Jaz ne dvomim, da gospod Perič ne bi tega dela oddelal korektno, vprašanje pa je, ali bo poslušal kakšna navodila in kdo mu jih bo dajal. Zdaj pa, ker imamo pač opravka s stranko, s katero imamo opravka… boste sami nadaljevali, kaj želim povedati. Lahko pa tudi že sedaj prejudiciramo, kakšen bo rezultat te preiskovalke. Zato, kot rečeno, bom glasovala proti temu, da koalicijska stranka preiskuje svojo koalicijsko stranko. Veste, v teh dveh mesecih smo pravzaprav priče enemu paradoksu, kot sem že prej rekla, vse je dovoljeno in vsi postulati se kršijo. Jaz sama si ne želim živeti v takšni državi, kjer se to dogaja.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">/ izklopljen mikrofon/</font><br>
<br>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala lepa. </font><br>
<font size="4">	Jaz bom podprla predlagani sklep. Moji razlogi za potrditev niso toliko politične narave, politične dimenzije, kot so to izpostavljali poslanci opozicije; morda sodite po sebi, ko osporavate oziroma očitate in že prejudicirate, kakšen bi lahko bil rezultat preiskovalne komisije. Jaz bolj gledam na to temo z operativnega vidika. Namreč, prejšnji predsednik, gospod Jani Möderndorfer, vemo, da ni zaključil še niti z vmesnim poročilom. Jaz bi spomnila, da ostali dve preiskovalni komisiji, se pravi, za srčke in preiskovalna komisija, ki proučuje morebitne nepravilnosti v DUTB, sta zaključili z vmesnima poročiloma in ju bo Državni zbor obravnaval na rednih sejah v maju in juniju. Tako s tega vidika pozdravljam imenovanje novega predsednika, gospoda Periča, za katerega verjamem, da bo bolj operativen.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Besedo ima mag. Bojana Muršič.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa.</font><br>
<font size="4">	Moram reči, da sem danes izjemno, izjemno razočarana, da sedim v Državnem zboru, da poslušam to, kar se danes dogaja, poteptani so vsi demokratični sistemi te države. </font><br>
<font size="4">	Res je, da dejansko ima koalicija možnost imenovati kogarkoli. Ampak glede na to, da je Jani Möderndorfer delal na tej preiskovalki že kar nekaj časa, kar nekaj let, glede na to, da je zbral ogromno gradiva, da ima kilometrino, da nekako ve, kako naprej - pa ne osporavam, da mogoče gospod Perič ne bo tega dobro nadaljeval, temu ne osporavam… / oglašanje v ozadju/ Lepo prosim, če smem nadaljevati. Verjamem, da ste nervozni na drugi strani, ampak imamo kot opozicija pravico povedati svoje mnenje, vsaj tako jaz menim. Če pa še tega nimam, pa povejte, pa lahko dejansko gremo ven, pa naj potem koalicija pelje te postopke tako, kot si jih pač sama želi. Nek demokratičen sistem bi še vedno moral veljati, vendar, kot kaže, ga tu več ni. </font><br>
<font size="4">	Iščemo politično odgovornost. In nekako si ne predstavljam tega, da bo koalicija iskala politično odgovornost svojih koalicijskih partnerjev. Mislim, tega jaz ne razumem, pa če boste karkoli napisali in našli, vam vsa čast, tako, čisto po domače povedano. Dosedanja praksa, vsaj kolikor let sem v Državnem zboru, je veljala tako, da opozicija nadzira koalicijo, da se imenujejo člani, predsedniki iz opozicije, tako je bilo pri Teš, tako je bilo pri otroški srčni kirurgiji, pri žilnih opornicah, pa kar nekaj teh preiskovalk smo imeli. Jaz ne vem, ali si mi želimo priti s temi preiskovalkami do politične odgovornosti ali želimo zgolj imeti, pa bom grdo rekla, zgolj samo funkcije. Jaz mislim, da je naša naloga, da iščemo res politično odgovornost in pridemo politični odgovornosti do dna.</font><br>
<font size="4">	</font><br>
<b><font size="4">23. TRAK: (DAG) - 12.55</font></b><br>
<br>
<b><font size="4">	</font></b><font size="4">(nadaljevanje) Ne zato, da imamo… In danes imamo že drugi paradoks, da bomo iskali politično odgovornost koalicijskih partnerjev. Mislim, jaz res več tega ne razumem in ne bom razumela, če se tu ne bodo stvari spremenile. In resnično se sprašujem, čemu služi potem opozicija. </font><br>
<font size="4">	Absolutno bom nasprotovala predlogu tega sklepa. Kako se bomo pa v poslanski skupini odločili, ali bomo sodelovali ali ne, vam pa v tem trenutku ne znam povedati, kajti članica te preiskovalne komisije nisem jaz, če bi šlo za kakšno drugo preiskovalko, kjer sem, bi se takoj odločila. To bomo sporočili kasneje. Moram pa še enkrat reči, da sem izjemno, izjemno razočarana nad tem, kar se danes dogaja in kar počne ta koalicija, v kateri sodeluje tako SMC kot Desus. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Besedo ima Brane Golubović. </font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala lepa.</font><br>
<font size="4">	Jaz bom glasoval proti, predvsem s tega vidika, ker sem pa res vseeno pričakoval - saj vem, da sem bil naiven -, vseeno sem pričakoval, da je tako SDS kot v končni fazi tudi komu iz koalicije v interesu, da pridemo do ugotovitev, kakršnekoli že bodo, in da na te ugotovitve ne bo padel kanček suma. In zdaj mi ugotavljamo - ne mi, mi ne več, SMC, SDS, SNS in Desus, po vsej verjetnosti še kdo drug, ampak ta večina, ki jo imate v preiskovalki - politično odgovornost funkcionarjev SDS pri dveh zadevah, eno je nezakonito financiranje politične stranke SDS, domnevno, poudarjam, in drugo je domnevno nezakonito financiranje volilne kampanje SDS. In zdaj si predstavljajte - pa spoštujem kolega Periča -, da si bo upal, če ta vmesna poročila, ki so skoraj narejena, dokazujejo, da nekaj ni bilo v vsej tej zadevi v redu, da je treba poslati zadevo naprej, da bo koalicija sama sebe zrušila. Ja, ne bo, kolegice in kolegi, ne boste tega naredili. Šli boste na Brdo in postali še bolj trdni in rekli, tega nima smisla zdaj pogrevati. In pošteno in korektno bi bilo, da bi Janija predlagali že v teh dveh mesecih, ko je bil še član vaše poslanske skupine, pa ga niste. In zato bomo glasovali proti, zato ker ne želite, da se pride do konca, ne glede, kaj se ugotovi, ali je kaj na tem ali ni, ampak gre za politično odgovornost. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Zdaj ima besedo Alenka Jeraj. </font><br>
<br>
<font size="4">	</font><b><font size="4">ALENKA JERAJ (PS SDS): </font></b><font size="4">Hvala lepa za besedo.</font><br>
<font size="4">	Zdaj je tole leporečenje in hvalospevi kolegu Janiju, milo rečeno, osladni, da ne bom rekla še česa drugega. Vsi skupaj smo ugotovili, da je bil popolnoma neučinkovit, kot je povedala kolegica Monika. Izrabljal je komisijo samo za blatenje stranke SDS. Veste, da smo večkrat predlagali širjenje, da bi pogledali tudi financiranja drugih strank, pa je bil seveda proti temu, in tudi tisti, ki ste bili člani komisije, se s tem niste strinjali. Torej, kolega Golubović sprašuje, kakšen je interes - ne vem, tudi takrat očitno ni bilo nobenega interesa, da bi se ugotovilo, ali je kje drugje tudi prihajalo do kakšnih domnevnih nezakonitosti. Zdaj očitate nezakonito financiranje politične stranke SDS in domnevno nezakonito financiranje volilne kampanje leta 2018. Rada bi vas spomnila, da vsaka štiri leta Računsko sodišče od A do Ž pogleda vsako politično stranko, tudi nas, in to zelo temeljito. In v vseh teh letih ni ugotovilo nobenega nezakonitega financiranja. Poročilo o volitvah poslancev v Državni zbor leta 2018 je bilo pozitivno, na podlagi tega smo dobili tudi sorazmerni delež sredstev in tako naprej. Tako je bila komisija ustanovljena samo za blatenje stranke SDS in to je vaš kolega Jani izvrstno opravljal. Zdaj pač tega ne bo mogel več, ampak se bo pogledalo, kaj se je dejansko dogajalo. Kot sem rekla, Računsko sodišče je že ugotovilo, da nobenih nezakonitosti ni bilo. Jaz bom pa podprla sklep, da bo to ugotovila še ta preiskovalna komisija. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">	Želi še kdo besedo? Če ne, zaključujem razpravo.</font><br>
<font size="4">	V predlogu sklepa, ki sem ga že prej prebral, bosta upoštevana tudi predloga LMŠ in Levice, ki umikata člana in namestnika člana. Glasujemo.</font><br>
<br>
<b><font size="4">24. TRAK: (DAG) - 13.00</font></b><br>
<br>
<b><font size="4">	</font></b><font size="4">(nadaljevanje)  Kdo je za? (11 članov.) Kdo je proti? (5 članov.)</font><br>
<font size="4">	Ugotavljam, da je sklep sprejet.</font><br>
<font size="4">	Ker bo po sprejetju tega sklepa na seji Državnega zbora mesto podpredsednika te preiskovalne komisije nezasedeno, prosim poslanske skupine, da Mandatno-volilni komisiji posredujete predlog za podpredsednika, ki se imenuje izmed članov preiskovalne komisije. </font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">6. TOČKO DNEVNEGA REDA - NADZOR PO 21. ČLENU ZAKONA O INTEGRITETI IN PREPREČEVANJU KORUPCIJE, </font></b><font size="4">v okviru katere bomo obravnavali: nadzor premoženjskega stanja po prenehanju funkcije predsednika Komisije za preprečevanje korupcije in nadzor premoženjskega stanja po nastopu funkcije predsednika Komisije za preprečevanje korupcije. </font><br>
<font size="4">	Gradivo ste članice in člani zaradi varstva podatkov prejeli v varovani predal v sistemu Udis. </font><br>
<font size="4">	Uvodna pojasnila. 21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma predsednika Komisije za preprečevanje korupcije s smiselno uporabo določb tega zakona. Nadzor nad premoženjskim stanjem ureja zakon v 5. poglavju, v 41. do 46. členu. Poklicni funkcionarji imajo v skladu z drugim odstavkom 41. člena dolžnost, da najpozneje v enem mesecu po nastopu in prenehanju funkcije komisiji sporočijo podatke o svojem premoženjskem stanju. Glede na navedeno nam je gospod Boris Štefanec sporočil premoženjsko stanje po prenehanju funkcije predsednika Komisije za preprečevanje korupcije. Ker se je s podatki o njegovem premoženjskem stanju, posredovanimi v času opravljanja funkcije, seznanila Mandatno-volilna komisija prejšnjega sklica Državnega zbora, ste za namen nadzora kot gradivo za obravnavo današnje točke prejeli tudi te podatke. Prav tako nam je o premoženjskem stanju poročal novi predsednik Komisije za preprečevanje korupcije dr. Robert Šumi, ki je svoj mandat nastopil s 1. 4. 2020. </font><br>
<font size="4">	Ali želi kdo o tem razpravljati? Če ne, zaključujem razpravo. </font><br>
<font size="4">	Na glasovanje dajem naslednji predlog sklepa: »Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki Borisa Štefanec, posredovanimi na obrazcu za odjavo premoženjskega stanja z dne 20. 4. 2020, ter nanje nima pripomb.« Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Na glasovanje dajem še naslednji predlog sklepa: »Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki dr. Roberta Šumija, posredovanimi na obrazcu za prijavo premoženjskega stanja z dne 21. 4. 2020, ter nanje nima pripomb.« Glasujemo.</font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda in s tem tudi 20. sejo Mandatno-volilne komisije. </font><br>
<br>
<b><font size="4">Seja se je končala 21. maja 2020 ob 13.04. </font></b>