<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">1. nadaljevanje 30. redne seje</font></b></p></div><div align="center"><b><font size="4">(17. junij 2021)</font></b><br>
<br>
</div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 9.03.</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam 1. nadaljevanje 30. redne seje Mandatno-volilne komisije. Vse članice in člane komisije, vabljene ter ostale prisotne prav lepo pozdravljam. </font><br>
<font size="4">	Obveščam vas, da so zadržani in se seje ne morejo udeležiti naslednje članice oziroma člani Ferenc Horváth. Po pooblastilu pa so na seji mag. Dejan Židan nadomešča mag. Bojano Muršič, Blaž Pavlin nadomešča Jožefa Horvata in pa Jože Lenart nadomešča Braneta Golubovića. </font><br>
<br>
<font size="4">	Nadaljujemo s prekinjeno </font><b><font size="4">8. TOČKO DNEVNEGA REDA – SEZNANITEV Z UPRAVLJANJEM DEJAVNOSTI POSLANCA GREGORJA ŽIDANA IN IZVAJANJEM 13. ČLENA ZAKONA O POSLANCIH.</font></b><font size="4"> K tej točki dnevnega reda je vabljen poslanec Gregor Židan. Vidim, da ga ni. </font><br>
<font size="4">	Uvodna pojasnila: Mandatno-volilna komisija je z obravnavo navedene zadeve pričela na 30. seji 13. 5. 2021, na kateri sem izpostavil širšo problematiko medsebojne neskladnosti zakonov, ki urejata področje nezdružljivosti za poslance, in sicer Zakon o integriteti in preprečevanju korupcije kot sistemskega predpisa in Zakona o poslancih kot specialnega predpisa. V zvezi s tem so povezani tudi nejasni pravni položaji ter pravice in dolžnosti za poslance, ki izhaja iz 12. in 13. člena Zakona o poslancih v razmerju do določb Zakona o integriteti in preprečevanju korupcije.</font><br>
<font size="4">	Glede na navedeno je bilo na seji dogovorjeno, da poslanske skupine pripravijo vprašanja za Zakonodajno-pravno službo v zvezi s pravnimi vidiki konkretnega primera. Mandatno-volilna komisija pa je obravnavo točke prekinila. Mnenje Zakonodajno-pravne službe ste prejeli z dne 10. 6. 2021 s sklicem nadaljevanja te seje. </font><br>
<font size="4">	Iz mnenja Zakonodajno-pravne službe je mogoče povzeti naslednje ugotovitve:</font><br>
<br>
<b><font size="4">2. TRAK: (ES) – 9.05</font></b><br>
<br>
<b><font size="4">	</font></b><font size="4">(nadaljevanje) V zvezi s pravnimi podlagami za presojo Mandatno-volilne komisije o dopustnih izjemah opravljanja pridobitne dejavnosti je Zakonodajno-pravna služba zavzela stališče, da presoja temelji na 13. členu Zakona o poslancih v povezavi z odločbami 26. člena Zakona o integriteti in preprečevanju korupcije. Za presojo dopustnosti opravljanja dopolnilne dejavnosti pa v prvem odstavku 13. člena  Zakona o poslancih je po stališču Zakonodajno-pravne službe pomembna vrsta dejavnosti.</font><br>
<font size="4">	Zakonitost pravne podlage na kateri poslanec opravlja dopolnilno dejavnost in sicer njen obstoj in veljavnost ni v pristojnosti Mandatno-volilne komisije in Državnega zbora, prav tako tudi nepreverjanje izpolnjevanja pogojev za opravljanje dejavnosti, ki jo poslanec opravlja. Obseg in čas opravljanja dopolnilne dejavnosti sta po mnenju Zakonodajno-pravne službe lahko relevantna pri odločanju po drugem odstavku 13. člena Zakona o poslancih, in sicer pri presoji o prepovedi opravljanja dejavnosti poslanca iz vidika vpliva na delovanje Državnega zbora in izvrševanje poslanske funkcije. </font><br>
<font size="4">	Kršitev pogojev opredeljenih v prvem odstavku 13. člena Zakona o poslancih ne pomeni obstoja nezdružljivosti dejavnosti. Za presojo dopustnih izjem od prepovedi opravljanja pridobitne dejavnosti po 13. členu Zakona o poslancih je izrecno določena pristojnost Mandatno-volilne komisije in Državnega zbora. Sicer pa je za ugotavljanje nezdružljivosti funkcije z opravljanjem dejavnosti pristojen organ KPK. Postopek ugotavljanja in odprave nezdružljivosti določa Zakon o integriteti in preprečevanju korupcije. Ta prav tako določa pravne posledice za vse funkcionarje ter kot sistemski in novejši predpis velja tudi za poslance. V primeru ugotovljene nezdružljivosti funkcije za opravljanje dejavnosti pa mora biti funkcionarju najprej dana možnost, da v določenem roku nezdružljivost odpravi, saj namen postopka ugotavljanja nezdružljivosti ni kaznovalen, ampak je namen prenehanje nezdružljivega položaja.</font><br>
<font size="4">	Sedaj pa odpiram razpravo poslank in poslancev. Želi kdo o tem razpravljati? Izvolite, Danijel Krivec.</font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Hvala za besedo, spoštovani predsednik. Lep pozdrav vsem kolegicam in kolegom. </font><br>
<font size="4">	Najprej obžalujem, da kolega Gregorja Židana ni, ker bi človek pričakoval, da če o njem razpravljamo in da je v nekem, kako bi rekel, postopku, da se udeleži seje in da odgovarja na vprašanja in s tem mogoče tudi odpravi kakšno nejasnost. To se mi zdi, da ni dober signal s strani kolega Gregorja Židana. Sploh ne vem ali bi sejo nadaljevali ali ne. Ampak dejstvo je, da smo se na prejšnji seji odločili, da zaprosimo ZPS za odgovore. Moram reči, da prav veliko odgovorov nismo dobili. Bolj gre za prosti spis, ni pa nekih konkretnih odgovorov na zelo konkretna vprašanja. </font><br>
<font size="4">	Predvsem je še vedno nerazrešeno in to je v mnenju ponovno bilo zelo tako pravniško zavito kateri zakon velja za poslance. Mi sicer nismo pravniki, ampak veliko zakonov smo že sprejeli, prebrali, jih izvajali in jaz bi rad, da se enkrat tudi ZPS resno opredeli do tega ali za nas velja Zakon o integriteti in preprečevanju korupcije, kar mislim, da ne, ali velja specialni zakon na kar Zakon o integriteti in preprečevanju korupcije napotuje v primeru poslancu.</font><br>
<font size="4">	Treba je vedeti, da ko smo Zakon o integriteti in preprečevanju korupcije sprejemali, tudi ko smo sprejemali novele, je bilo to po tistem, ko je Zakon o poslancih že veljal. In Zakonodajno-pravna služba se ni nikoli v preteklosti dotikala 26. člena v povezavi z Zakonom o poslancih in nedoločnosti 13. člena, na kar opozarjate v teh vaših mnenjih.</font><br>
<font size="4">	Jaz sem šel pogledati mnenja ob sprejemanju Zakona o integriteti in preprečevanju korupcije in 26. člen s strani Zakonodajno-pravne službe nikoli ni bil omenjen kot problematičen v povezavi s 13. členom Zakona o poslancih. </font><br>
<br>
<b><font size="4">3. TRAK: (ES) – 9.10</font></b><br>
<br>
<font size="4">	(nadaljevanje) Zakonodajno-pravna služba v našem Državnem zboru je pač namenjena temu, da ob spremljanju novi zakon pogleda ali je zakon usklajen z ostalo zakonodajo, ki velja v našem pravnem redu. In glede na to, da pri sprejemanju teh zakonov nikoli ni bilo opozorjeno, da je 26. člen Zakona o integriteti in preprečevanju korupcije kakorkoli v koliziji ali pa v nasprotju s 13. členom Zakona o poslancih, jaz to razumem, da je Zakon o poslancih tak kot je veljaven in velja za poslance v celoti brez kakršnihkoli povezav z Zakonom o integriteti in preprečevanju korupcije. </font><br>
<font size="4">	Ta zakon je bil takrat sprejet zato, da se je opredelilo obveznosti tudi drugih funkcionarjev. Govorimo o županih, govorimo o ministrih, govorimo o sekretarjih, ki so ravno tako funkcionarji, ki pa nimajo specialnega zakona. Zakon o poslancih pa velja. In mnenje ZPS od 8. 4. 2011 v 26. členu je njihovo stališče samo to: Pravilo je, da se vsak člen zakona nadaljuje? s samostojnim členom novele, zato opozarjamo na nepravilen nomotehnični pristop, ki v enem členu novele dopolnjuje štiri člena veljavnega zakona, pri čemer dopolnitve po vsebini niso popolnoma enake. To je bilo stališče ZPS. Tu niti z besedo ni omenjena kakršnakoli kolizija ali pa neskladje s 13. členom Zakona o poslancih. </font><br>
<font size="4">	Sedaj pa že nekaj let, ko je kakšen problem poslušamo, da imamo tukaj kolizijo dveh zakonov, kar pa ne sledi iz preteklih mnenj ZPS. Jaz bi rad tukaj ekzakten odgovor. Kajti v Zakonu o integriteti in preprečevanju korupcije, kjer govori o veljavnosti zakona jasno piše: Ta zakon velja za javni sektor, če drug zakon vprašanj, ki so urejene s tem zakonom ne ureja drugače. In za poslance ureja nezdružljivost Zakon o poslancih. </font><br>
<font size="4">	Preden gremo naprej bi rad najprej odgovor kaj je s tem, kajti nobena dosedanja mnenja in tudi mnenja ob sprejemanju zakona na to ne napotujejo, da je treba Zakon o poslancih v tem členu korigirati oziroma, da bi bilo karkoli narobe z Zakonom o poslancih. Tudi sam Zakon o integriteti in preprečevanju korupcije jasno napotuje, da so tisti zakoni, ki specialno urejajo za to izločeni iz obravnave po Zakonu o integriteti in preprečevanju korupcije. </font><br>
<font size="4">	Jaz bi rad, da ZPS odgovori na to vprašanje in da si enkrat to razčistimo. Mislim, da je bila to želja ravno s tem, ko smo ta vprašanja postavljali. Mislim, da je bilo z več poslanskih strani to vprašanje eksplicitno postavljeno, vendar vi v vašem odgovoru tega jasno ne zapišete oziroma dajete celo, skoraj bi rekel, v nekaterih alinejah odgovor, da to drži. Tudi neko ustavno odločbo citirate, ki napotuje, da to drži. Tam na šesti strani stališča pišete: V odločbi Ustavnega sodišča iz 2007, to je sicer prej kot je bil Zakon o integriteti in preprečevanju korupcije, piše, da je stališče Ustavnega sodišča, da Zakon o poslancih posebej ureja izjeme, v katerih poslancem dovoljuje opravljanje pridobitne dejavnosti itd.. </font><br>
<font size="4">	Tukaj imamo kar nekaj stvari, ki niso najbolj razčiščene. Tudi v mnenju napišete na osmi strani; pri čemer je ureditev v Zakonu o integriteti in preprečevanju korupcije pri opredeljevanju dopustnih izjem sodobnejša in funkcionarjem dopušča opravljanje pedagoške, znanstvene, raziskovalne, umetniške, kulturne, športne, publicistične itd., vodenje kmetije in opravljanje z lastnim premoženjem, če drugi zakon ne določa drugače. Tudi sami priznavate, da v tem primeru imamo svoj zakon. </font><br>
<font size="4">	Sedaj pa. Jaz nisem ekspert v pravu, ampak kot sem rekel, zakone znamo tudi mi brati. In sedaj, če je nek modernejši zakon sprejet, pa ni anuliral prejšnjega zakona oziroma ni posegel v 13. člen Zakona o poslancih, niti ni v času sprejemanja bilo opozorila, da je karkoli s tem narobe, </font><br>
<br>
<b><font size="4">4. TRAK: (ES) – 9.15</font></b><br>
<br>
<b><font size="4">	</font></b><font size="4">(nadaljevanje) ne more nekdo reči za to, ker je modernejši zakon sprejet, pa ni, po domače govorimo, povozil nekih členov v nekem drugem zakonu, da se to avtomatsko, zato ker je modernejši upošteva. To pač v pravu ne more veljati. In tudi sami v mnenju dvakrat zapišete to dikcijo, če drugi zakon ne določa drugače. </font><br>
<font size="4">	In to smo želeli s temi vprašanji namreč razčistiti, ker s tem se srečujemo sedaj že drugič ali tretjič, ko se v primeru, ko se obravnava poslance, ves čas govori o nekem miksu in nihče noče na nek način prevzeti odgovornosti kaj velja in kdo v teh primerih lahko posreduje. </font><br>
<font size="4">	Najprej bi prosil za to pojasnilo glede na vaše mnenje, ki tudi napotuje, da to drži in pa na vse, kar sem izpostavil. Kaj v takih primerih velja? Ali velja Zakon o poslancih, kar mi menimo, da je tako, ker v tem primeru pač neke športne dejavnosti niso opredeljene kot izjeme ali je kaj drugače. </font><br>
<font size="4">	Mi smo predlagali tudi nov sklep za Mandatno-volilno komisijo, kjer mislim, da je bolj jasno napisano zakaj se gre. Je pa težko sedaj razpravljati in o sklepu in nadaljevati razpravo, ker pač dotične osebe, ki se je to dotika, ni prisotne. </font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj ima besedo Matjaž Han. Izvolite.</font><br>
<br>
<font size="4">	</font><b><font size="4">MATJAŽ HAN (PS SD):</font></b><font size="4"> Hvala lepa. </font><br>
<font size="4">	Spoštovani predsednik, kolegice in kolegi.</font><br>
<font size="4">	Najprej bi si jaz vendarle želel, da ta Mandatno-volilna komisija ne postane preiskovalna komisija in komisija, ki bo ocenjevala o poslancu ali je nekaj naredil narobe ali ne. Ni bilo dolgo nazaj, dva ali tri dni, ko smo imeli neko drugo sejo, ki je bila vezana na naš etični kodeks. Takrat nisem slišal nobenih takih besed, da jih čudi, da nekaterih, ki so bili na etičnem kodeksu ni na tem sestanku in se ne zagovarjajo itd.. S tem, da jaz, hvala bogu, imam eno in isto špuro. Drugi vidim, da je nimate. Ampak to boste že drugače reševali. </font><br>
<font size="4">	Govoriti o tem, da je ZPS napisal nek spis, je malo podcenjujoče. V isti sapi pa poveš, da nisi pravnik. Jaz nisem pravnik, ampak znam prebrati samo en stavek in to, da je jasno ZPS zapisala, da je potrebno upoštevati oba zakona tudi v primerih, tako Zakon o poslancih kot Zakon o javnih funkcionarjih. Oba. To je jasno zapisala. </font><br>
<font size="4">	Sedaj ali imamo mi to slabo rešeno ali ne. Tukaj se pa s teboj strinjam. Imamo slabo rešeno. Marsikatero stvar imamo slabo rešeno. Povedal vam bom eno stvar. Poslanec ne sme nič v življenju drugega delati, npr. državni sekretar na nekem Ministrstvu za infrastrukturo je pa lahko podžupan neke občine. Pa nikome ništa. Poslanec pa ne sme biti nič. Vem, to se sploh ne veže na to zgodbo, ampak toliko o tem kaj smo lahko poslanci in kaj ne smemo biti poslanci in kaj lahko poslanci delajo. Drugi, ki pa delajo v izvršilni veji oblasti, so pa lahko v drugi veji izvršilne oblasti na lokalni samoupravi in se sam med seboj pogovarjajo kje si bo kakšno cesto zgradil. To je za mene absurd. Če govorimo kaj lahko dela poslanec in kaj poslanec ne sme delati.</font><br>
<font size="4">	Tako da za nas je mnenje Zakonodajno-pravne službe napisano tako kot je pač napisano na podlagi zakonov. Veste vsi, da se je Grega Židan tudi opravičil za to. Včasih je tudi opravičilo mogoče celo več vredno v življenju kot pa kaj drugega. Priznal je napako, ki jo je pač naredil, da ni napisal MVK-ju, da bo pač to opravljal. Mislim, da lahko počasi začnemo zaključevati ta projekt.</font><br>
<font size="4">	Hvala lepa.</font><br>
<font size="4">	 </font><br>
<b><font size="4">5. TRAK: (ES) - 9.20</font></b><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Želi še kdo besedo? (Da.) Danijel Krivec, izvolite.</font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Samo odzval sem bom na kolega Matjaža Hana. </font><br>
<font size="4">	Sedaj, kar se tiče sindikalizma se lahko s teboj strinjam. Kar se tiče ZPS in mnenja pa težko. Saj stališče ZPS je mnenje v pomoč poslancem, da odločajo. Ampak zakone moramo tudi sami znati prebrati. In kakorkoli želim ekspliciten odgovor glede tega. </font><br>
<font size="4">	Povedal sem, da ta dva člena ves čas ZPS poskuša združevati. Res je, da smo poskušali v Zakonu o poslancih to zadevo rešiti, pa ta postopek ni bil zaključen. Tako da še vedno velja Zakon o poslancih, ki je bil sprejet. Ni bilo nobene druge rešitve, čeprav je bil poskus, da spremenimo in da rešimo to zadevo, ki je v 13. členu v Zakonu o integriteti in preprečevanju korupcije, vendar to ni bilo storjeno. In zaenkrat velja Zakon o poslancih, tako kot je napisan in velja Zakon o integriteti in preprečevanju korupcije tako kot je napisan. </font><br>
<font size="4">	In zakon jasno piše, da za tista področja, kjer so posebni zakoni, Zakon o integriteti in preprečevanju korupcije ne velja. Sedaj pa res prosim ZPS naj nek odgovor da glede tega, ker tudi sama v stališču navaja to dikcijo glede posebne ureditve za poslance. Tako da to ni tako nepomembno vprašanje ali se ta dva zakona med seboj lahko uporabljata kadar nekomu to paše, kadar nekomu ne paše pa to ne. Jaz se nisem niti z besedo še dotikal vsebine glede našega kolega, samo opozoril sem, da bi bilo za nas, ki sedaj to temo obravnavamo in ki imamo verjetno nekatera vprašanja, pač bolje, če bi bil prisoten in znal kakšno stvar pojasniti, pa bi se lažje odločali. Nisem pa nič v smislu vsebine še razpravljal. Želim pa odgovor ZPS-a tudi glede na vsa gradiva, ki jih imamo na voljo. Tako mnenja iz preteklosti glede Zakona o integriteti in preprečevanju korupcije, kjer z  besedo ni omenjeno, da je karkoli narobe s temi členi in glede tega, da 3. člen jasno opozarja, da v primeru, ko specialni zakon to ureja Zakon o integriteti in preprečevanju korupcije tega področja ne ureja za tisti segment, ki ima svoj poseben zakon. Na žalost smo to poslanci zaenkrat. Niso župani, niso sekretarji, niso ministri. Poslanci pa smo. Sedaj če bomo sami sebi brali zakone tako, da jih lahko nekdo tolmači po svoje, potem smo na slabi poti. Poglejte si oba zakona in preberite člene. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Mag. Dejan Židan, izvolite.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospod predsednik.</font><br>
<font size="4">	Spoštovane poslanke, spoštovani poslanci, ostali prisotni, lepo pozdravljeni.</font><br>
<font size="4">	Danes se pogovarjamo o pravno relativno težki temi. Jaz sem to možnost biti neko krajšo obdobje tudi predsednik Državnega zbora, tako da poznam kakšno je bilo stališče Državnega zbora o medsebojnem odnosu Zakona o integriteti in preprečevanju korupcije in Zakona o poslancih. Tudi kakšno je bilo pred mojim mandatom, kakšno je bilo po mojem mandatu. Točka preloma, pa kakorkoli, če si priznamo ali ne, pa je bila odločba Ustavnega sodišča iz 4. 6. 2015. To je bila točka preloma, ki je enostavno ugotovila, da v bistvu Zakon o poslancih je v nekaterih delih neustaven in naložilo, da se uredi, pa se ni uredilo. Zaradi tega je gospoda Janeza Janšo vrnilo v parlament. </font><br>
<font size="4">	Lahko grem brati, če hočete, ampak Ustavno sodišče je pač ugotovilo zakaj so deli Zakona o poslancih neustavni. To je bil tudi pomemben razlog, da smo naredili ta napor, da se je v preteklosti skušal spremeniti Zakon o poslancih na način, da se uskladi, da se neustavne odločbe odmaknejo, hkrati pa ni reševal, to je bilo povsem jasno, nečesa, kar tudi v večini ostalih držav ni določeno kako ali sploh lahko poslanca odpokličeš. V vsakem primeru pa je bilo povsem jasno s stališča pravnih strokovnjakov, ustavnih strokovnjakov, da seveda ne more biti odpoklic narejen na način, da ga večina nečesa odpokliče. </font><br>
<font size="4">	Mogoče bi se lahko nekoč pogovarjali, da ga Ustavno sodišče ali kaj podobnega, ne more pa ga neka večina politično odpoklicati. Ampak hočem povedati, da pravno so bile zadeve nejasne. Stališče Zakonodajno-pravne službe tega Državnega zbora, ki ga je potem  Državni zbor zastopal pa  po meni dosegljivih podatkih, je bilo ves čas konsistentno. </font><br>
<br>
<b><font size="4">6. TRAK: (ES) – 9.25</font></b><br>
<br>
<b><font size="4">	</font></b><font size="4">(nadaljevanje) In zato je tudi pomagala pri pisanju Zakona o poslancih, ki pač zaradi nekih razlogov, ni bil sprejet, pa mora biti sprejet vsaj na tistih delih, kjer je še vedno protiustaven. </font><br>
<font size="4">	V bistvu imamo v samem zakonu napisano nekaj, kar se izvajati ne sme. Lahko tudi preberem zakaj se ne sme iz odločbe s 4. 6. 2015. Lahko kimate, ampak poglejte odločbo. Trije razlogi zakaj je bil gospod Ivan Janša vrnjen v parlament. Preberite drugega, preberite tretjega. Lahko grem brati, ampak mislim, da vsi to odločbo imamo. In to je bila odločba zakaj sem se tako odločil tudi v primeru, ko je pa ena druga koalicija hotela iz tega Državnega zbora gospoda Ferenca Horvátha odsloviti. Ena druga koalicija. Jaz sem pač zelo jasno povedal, da je treba delati po zakonodaji, po Državnem zboru. Ne to kaj je politična želja, ampak kaj je zakonodaja. In to velja tudi za poslanca Gregorja Židana. </font><br>
<font size="4">	Končam pa s tem. Iz MVK-ja delati neke vrste komisijo, sodišče za lov na čarovnice. Pridi sem in se zagovarjaj pred nami. Kaj se pa greste? </font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Replika.</font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Saj na kratko. Kolega Židan, oba veva, da je bila odločba Ustavnega sodišča napotilo, da se pravno uredi pravno varstvo glede poslancev. Ustavno sodišče ni nič govorilo o 13. členu in nezdružljivosti. Zato je treba to prav interpretirati. Res je opozorilo na to, da v Zakonu o poslancih ni urejeno pravno varstvo poslancev. In čisto nič drugega. Ni se spuščalo v noben drug člen. Tako da ti členi, ki so v Zakonu v poslancih pač veljajo zaenkrat, dokler jih ne spremenimo. </font><br>
<font size="4">	In kar se tiče nezdružljivosti Ustavno sodišče ni v nobenem primeru se tega dotikalo. Govorilo pa je, da v primeru nekih postopkov neko pravno varstvo ni dobro urejeno v tem Zakonu o poslancih. Mi nobenemu ne odvzemamo mandata. Ni nobenega takega sklepa na mizi. Ne vem zakaj to vnaprej sedaj prejudicirate. </font><br>
<font size="4">	Naša želja pa je, da nekdo pove kateri zakon velja. Ker te novele, o kateri vi govorite pač nismo sprejeli in zaenkrat sta še oba zakona veljavna in nihče ni govoril o tem, da sta nezdružljiva oziroma da bi morali karkoli glede tega urediti. Ustavno sodišče pa je napotilo na to, da v Zakonu o poslancih je potrebno urediti tudi nek postopek oziroma neko pravno varstvo. Nič pa ne govori o tem ali lahko odvzamemo mandat v skladu z Zakonom o poslancih, ki pa ima notri proceduro urejeno. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Preden dam besedo Francu Jurši bi še prebral, kako to odnos med obema zakonoma opredeljuje Zakonodajno-pravna služba in pa tudi ta konkreten KPK.</font><br>
<font size="4">	Za poslance nezdružljivost funkcije s pridobitnimi dejavnostmi določata Zakon o integriteti in preprečevanju korupcije kot sistemski predpis in Zakon o poslancih kot specialni predpis. Takšno razmerje je določeno v 4. členu in prvem odstavku 12. člena Zakona o poslancih, ki določa, da poslanec ne sme opravljati pridobitne dejavnosti, ki po zakonu ni združljiva z opravljanjem javne funkcije. Pri tem Zakon o poslancih usmerja na zakon, kar pomeni, da področja nezdružljivosti funkcije in pridobitne dejavnosti za poslance ne ureja le Zakon o poslancih temveč tudi drugi zakon. To je Zakon o integriteti in preprečevanju korupcije. Takšno razmerje potrjuje tudi Zakon o integriteti in preprečevanju korupcije prvi odstavek 3. člena, peta točka 4. člena in 5. člen. </font><br>
<font size="4">	KPK pa v navedeni zadevi svoje prejšnje stališče, da se Zakon o integriteti in preprečevanju korupcije za posamezne funkcionarje ne uporablja kadar je nezdružljivost funkcije in dejavnost urejena v drugih specialnih predpisih, spremenila z dopolnitvijo sistemskega pojasnila o nezdružljivosti funkcije za opravljanje pridobitne dejavnosti in prepovedi članstva in dejavnosti po Zakonu o integriteti in preprečevanju korupcije. </font><br>
<font size="4">	KPK v pojasnilu navaja, da kadar nezdružljivost funkcije, prepoved članstva in dejavnosti ureja področni zakon in ob tem napotuje na uporabo drugega zakona, je kot ta drugi zakon s tega področja šteti tudi Zakon o integriteti in preprečevanju korupcije. </font><br>
<font size="4">	Sedaj pa ima besedo Franc Jurša. Izvolite.</font><br>
<br>
<b><font size="4">7. TRAK: (ES) – 9.30</font></b><br>
<br>
<font size="4">	</font><b><font size="4">FRANC JURŠA (PS DeSUS):</font></b><font size="4"> Hvala za besedo. </font><br>
<font size="4">	Ne glede na to, na kateri strani bi sedel na levi ali desni, bi razmišljal isto. Grega Židan je bil eden najboljših nogometašev v Republiki Sloveniji. In v kolikor je pomagal državni reprezentanci do 21 let, ko je bilo pri nas evropsko prvenstvo, bi tudi mi poslanci morali biti na nek način ponosni, da imamo izmed poslancev nekoga, ki lahko tudi na tem področju pomaga. Šport je pomembna dejavnost v Republiki Sloveniji in smo ena najbolj športnih držav na svetu, če gledamo na število prebivalcev. </font><br>
<font size="4">	Mislim, da to kar je Grega Židan dobil kot nadomestilo stroškov za opravljeno delo pomoči pri Nogometni zvezi Slovenije ne bi smel biti kamen spotike znotraj Državnega zbora. Zato predlagam, da na nek ustrezen način to zadevo zaključimo in si zaželimo, da bi še mogoče kdaj bili v tej dvorani ljudje, ki so bili veliki športniki.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">	Sedaj ima besedo Andrej Zabret. Izvolite.</font><br>
<br>
<font size="4">	</font><b><font size="4">ANDREJA ZABRET (PS LMŠ): </font></b><font size="4">Hvala za besedo. </font><br>
<font size="4">	Na začetku bi povedala, da pač v LMŠ ni namen nikogar osebno braniti ali karkoli, ampak gre za spoštovanje zakonodaje. </font><br>
<font size="4">	V LMŠ smo podrobno proučili mnenje Zakonodajno-pravne službe, ki se je celovito opredelila do te nastale situacije. Vemo, da nek podoben problem, ki ni isti, smo se poslanke in poslanci v tem mandatu že srečali z njim na področju nezdružljivih dejavnosti s poslansko funkcijo. Sedaj to nezdružljivost urejata tako Zakon o poslancih kot specialni predpis in pa tudi Zakon o integriteti in preprečevanju korupcije. Namen njunih določb je predvsem v tem, da se pri posamezniku, ki zaseda določeno funkcijo prepreči položaj nezdružljivosti. Pa tudi če pride do nezdružljivosti to ne pomeni, da poslancu v takšnem primeru avtomatsko preneha mandat. </font><br>
<font size="4">	Ob smiselni razlagi prej teh omenjenih zakonov Zakonodajno-pravna služba v mnenju pojasni kateri pogoji morajo biti izpolnjeni za prenehanje mandata poslanca. To pa so: da mora biti ugotovljena nezdružljivost med funkcijo in pridobitno dejavnostjo, nezdružljivost mora ugotoviti pristojni organ – v tem primeru KPK – in mora biti ugotovljena na podlagi posebnega postopka, ki zagotavlja ustavna procesna jamstva. In pa tretjič, funkcionarju mora biti dana možnost, da nezdružljivost odpravi, saj je namen določb odprava nezdružljivosti in ne kaznovanje funkcionarja. </font><br>
<font size="4">	Poslanec Židan je opravljal športno dejavnost, ki v skladu z zakonodajo spada med izjeme, ki jih poslanec lahko opravlja. Res je, da v konkretnem primeru je v bistvu kršil v tem smislu, da Državni zbor ni obvestil, da bo to opravil. Vendar kot Zakonodajno-pravna služba opozarja in pravi, da opustitev obvestitve ne more imeti za posledico prenehanje mandata. </font><br>
<font size="4">	In kot sem že rekla v LMŠ nimamo razlogov, da bi branili konkretno v tem primeru poslanca Židana, vendar imamo številne razloge zakaj je tudi v tem primeru potrebno upoštevati veljaven pravni red. Verjamem, da si nekateri v koaliciji želijo, da bi na silo odvzeli mandat in si pri tem pridobili dodaten glas, vendar pa je iz mnenja Zakonodajno-pravne službe jasno, da za odvzem mandata pač ni pravne podlage.</font><br>
<font size="4">	In še glede tega sklepa, ki so ga danes podale koalicijske stranke SDS, NSi in SMC. V prvem delu je sklep v bistvu isti kot ga predlaga MVK, se pravi, da poslanec Gregor Židan ni izpolnil dolžnosti obveščanja upravljanja dopolnilne dejavnosti, ki mu jo nalaga prvi odstavek 13. člena Zakona o poslancih. Hkrati ugotavlja, da dejavnost pomočnika nogometnega trenerja UEFA v evropskem prvenstvu do 21 let, ki ga je opravljal poleg poslanske funkcije in v imenu ter na račun gospodarske družbe registrirane za gostinsko </font><br>
<br>
<b><font size="4">8. TRAK: (ES) – 9.35</font></b><br>
<br>
<b><font size="4">	</font></b><font size="4">(nadaljevanje) dejavnost ne sodi v okvir izjem od splošne prepovedi opravljanja pridobitne dejavnosti po prvem odstavku 13. člena Zakona o poslancih. </font><br>
<font size="4">	Tu ste pač dodali in iščete možnost kako bi lahko odvzeli mandat, se pa sklicujete, da račun družbe registrirane za gostinsko dejavnost. In če si preberete mnenje Zakonodajno-pravne službe na strani 8 piše: Poslanec lahko dovoljeno pridobitno dejavnost opravlja na pravnih podlagah, ki jih dopušča pravni red. Za presojo dopustnosti izjemnega opravljanja pridobitne dejavnosti poslanca je pomembna vrsta dejavnosti in ne pravna podlaga.</font><br>
<font size="4">	In če gremo še naprej. Poslanec lahko izjemoma opravlja pridobitno dejavnost, če gre za določeno vrsto dejavnosti za to višino dohodka in način izplačila na presojo dopustnosti opravljanja določene vrste pridobitne dejavnosti po Zakonu o poslancih nima vpliva.</font><br>
<font size="4">	In še tretjič. Presoja Mandatno-volilne komisije po prvem odstavku 13. člena Zakona o poslancih temelji na vrsti dopustne dejavnosti.</font><br>
<font size="4">	Zato v LMŠ tega sklepa, ki ga je predlagala koalicija nikakor ne moremo podpreti, ker nima pravne podlage. Bomo pa podprli predloge sklepov, ki jih predlaga Mandatno-volilna komisija.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj ima besedo mag. Dejan Židan. Izvolite.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Prej nisem mogel replicirati, pa sedaj prosim za besedo. </font><br>
<font size="4">	Strinjam se z vami, gospod šef Poslanske skupine SDS. Odločba, ki ste jo omenjali, res govori o pravnem varstvu, ampak potem pa je razdelana na dve področje. Ni določeno sodišče in tisto, kar je pa posebej pomembno procesno ni določeno. Ampak tukaj se strinjamo.</font><br>
<font size="4">	Rad bi pa potrdil tudi to, kar ste, gospod predsednik MVK-ja, prebrali. Stališče naše Zakonodajno-pravne službe je ves čas enako. Tudi v prejšnjih sporih je takšno stališče zastopal Državni zbor tudi ko se je v bistvu razprava razvila okrog enega bivšega poslanca, kjer se je pa nek drug organ spremenil stališča. Tako da ni korektno naši Zakonodajno-pravni službi govoriti, da se ni izjasnila. Zelo jasno se je izjasnila in dokazila v tem Državnem zboru o tem tudi obstajajo. Vendar kljub vsemu bi si želel, da pa bi bila neka odločitev sprejeta, da je pa potrebno Zakon o poslancih kakor tudi vse ostale zakone, na katere Ustavno sodišče opozori, da niso skladni, pa kljub vsemu ponovno poskusiti. Ne more biti razlog, ker pač zakon ni bil pripravljen in ni bil sprejet in ni šel potem naprej v proceduri, da sedaj se pa ne bo delalo nič. Vsaj tiste dele, na katere je Ustavno sodišče opozorilo, da jih je potrebno korigirati, spremeniti ali karkoli, vsaj v tistem delu bi Zakon o poslancih moral biti spremenjen. In tukaj čakati, da bo to nekdo drug predlagal, ni umestno. To mora parlament predlagati. In moj predlog MVK-ju in ne vem še komu, vodstvu Državnega zbora, je, dajte vsaj v tistih delih, kjer je potrebno Zakon o poslancih uskladiti z odločbo Ustavnega sodišča to tudi narediti. Saj mi moramo biti vzor.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj ima besedo Janja Sluga. Izvolite.</font><br>
<br>
<font size="4">	</font><b><font size="4">JANJA SLUGA (PS NP):</font></b><font size="4"> Hvala.</font><br>
<font size="4">	Zanimivo se mi zdi kako imamo danes točko dnevnega reda o enem konkretnem primeru, ki je dokaj jasen, o katerem je zelo natančno napisala mnenje tudi Zakonodajno-pravna služba. In zanimivo je, da se že kar precej časa zavedamo, da sta Zakon o poslancih in Zakon o integriteti in preprečevanju korupcije neskladna, pa smo se s tem že mnogokrat ukvarjali, ampak danes seveda izkoriščamo to sejo za to zopet, da se znašamo nad nekom, se sicer izgovarjamo, da ga ne omenjamo, ampak vsi vemo kakšen je namen te razprave.</font><br>
<font size="4">	Ob vsem tem je treba tudi povedati, da dejansko je narobe, če poslanec ne obvesti Mandatno-volilne komisije, da bo opravljal neko dejavnost. Seveda je. Gregor Židan je napisal dopis, v katerem se je opravičil. Je pa treba biti tudi zelo fer. Ne glede na to, da bo nekdo sedaj mislil, da ga zagovarjam, ne, ga ne zagovarjam. Ampak potrebno je biti toliko fer pa se spomniti začetka tega mandata, ko je Mandatno-volilna komisija odločala </font><br>
<font size="4">	</font><br>
<b><font size="4">9. TRAK: (ES) – 9.40</font></b><br>
<br>
<b><font size="4">	</font></b><font size="4">(nadaljevanje) o petinskem delu poslancev in je 9 poslancev dobilo odobritev za to dodatno delo, pet pa ne. Pet pa ne. Od teh petih še do danes ni bilo odločeno. In med temi petimi je tudi kolega Židan. </font><br>
<font size="4">	Tako da je treba biti fer. On je še kot SMC, ta isti SMC, ki se sedaj podpisuje pod ta sklep, ki smo ga danes na mizo. Ta isti SMC. On je še kot SMC, se pravi 30. 11. 2018 v resnici dal vlogo Mandatno-volilni komisiji, o kateri do danes ni bilo odločeno. Seveda ja, če je imel letos namen opravljati to delo, bi moral še enkrat obvestiti. To bi bilo prav. Ampak ne moremo ga kar vreči na tnalo in se sedaj znašati nad njim. Še posebej ne zato, ker je mnenje Zakonodajno-pravne službe jasno, ker lahko vsi ugotovimo, da dejavnost, ki jo je opravljal v ničemer ni ogrozila upravljanja njegovega poslanskega mandata oziroma njegove poslanske funkcije in da dejavnost, ki jo je opravljal, sodi med izjeme, o kateri govori Zakon o poslancih, ki v 12. členu v drugem odstavku pravi, da je nezdružljivost poslanske funkcije s članstvom v nadzornem odboru gospodarske družbe. Glede prepovedi ostalih seveda napotuje na Zakon o integriteti in preprečevanju korupcije.</font><br>
<font size="4">	Ampak dajmo si povedati. Ne glede na to, da je bila ta neskladnost ugotovljena, že prej smo se o njen pogovarjali v primeru poslanca Horvátha. Takrat ni bilo nobene pripravljenosti tam na tisti strani, da bi se zadeve uredile drugače. Mi smo takrat skupaj predlagali Levica, Nova Slovenija, LMŠ in SMC amandma, v katerem bi ohranili sankcijo prenehanja mandata. Še več. SMC je še posebej predlagala tudi denarno kazen za kršitve. Ne za eno, ne za drugo ni bilo podpore. In še več od tega. SMC je celo predlagala, da se zakon popravi na način, da v kompletnem postopku odloča Komisija za preprečevanje korupcije in se s tem sploh ne bi ukvarjala Mandatno-volilna komisija, zaradi tega kar počnemo danes, da bo jasno. Pa tudi za to ni bilo podpore. Za nobeno stvar ni bilo podpore. In pri poslancu Horváthu niste vodili takih razprav kot jih sedaj.</font><br>
<font size="4">	Jaz pričakujem, glede na to, da ugotavljate kako pereč ta problem, da boste jutri nemudoma vložili zakon na novo in boste ta dva zakona uskladili. Jaz res to od vas pričakujem, ker če ne bom to naredila sama. </font><br>
<font size="4">	Torej, če se vrnemo k konkretnemu primeru. Še enkrat ponavljam. Sem mnenja, da je seveda bila storjena napaka. Kolega Židan bi moral še enkrat obvestiti Mandatno-volilno komisijo in ta bi morala o tem odločiti. Ker kaj je s tistimi petimi, ki so vložili, pa še nismo odločali, nihče ne ve. </font><br>
<font size="4">	Smo prebrali mnenje Zakonodajno-pravne službe, smo prebrali tudi dopis, ki ga je na MVK naslovil kolega Židan. Mi bomo podprli tisto, kar predlaga sklepe MVK. In to je to. In nehajmo. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj ima besedo Gregor Perič. Izvolite.</font><br>
<br>
<font size="4">	</font><b><font size="4">GREGOR PERIČ (PS SMC):</font></b><font size="4"> Hvala lepa. </font><br>
<font size="4">	Predsednik, hvala za besedo. Lep pozdrav vsem. Kolegice in kolegi!</font><br>
<font size="4">	Kdor spremlja to razpravo od doma in se skuša ustvariti neko mnenje, po moje bolj ko se pogovarjamo, bolj je zmeden. In glede na to, da se pogovarjamo o nekih stvareh, ki so ključne za delo Državnega zbora in za funkcijo poslanca, njegovo vlogo, pristojnosti kaj je dopustno in kaj ni dopustno, se po moje drži za glavo. Sedaj že mi sami točno ne vemo kaj velja, kaj ne velja, kje velja Zakon o integriteti in preprečevanju korupcije in kje velja Zakon o poslancih, kakšne so pristojnosti KPK-ja. Tudi pri KPK-ju vidimo, da enkrat imajo eno sistemsko pojasnilo, potem se nekaj zgodi, pa ga spremenijo. Tako da imam občutek, da tukaj je najprej cilj in potem se poišče pot kako priti do tega cilja, kar pa zagotovo z vidika neke pravne varnosti ni v redu. </font><br>
<br>
<b><font size="4">10. TRAK: (ES) – 9.45</font></b><br>
<br>
<font size="4">	(nadaljevanje) Sedaj se tukaj truditi v to ali ono smer, mislim, da ne bo v redu. Mi moramo najprej priti na čisto in si priznati ali se nam zdi, da je Zakon o poslancih specialni zakon ali ni. Tukaj slišim različne interpretacije. Enkrat da je, drugič da ni. Po drugi strani so še neka odprta vprašanja, čisto praktične narave pa jih nimamo kot vidim komu postaviti. Dajte me popraviti, ampak predstavnikov Zakonodajno-pravne službe ne vidim, da bi podali kakšno pojasnilo. In potem se lahko mi pogovarjamo med seboj in bomo ostali vsak na nekem svojem stališču oziroma mnenju in zaključek te razprave bo, da zapravljamo čas. To bi bilo narobe.</font><br>
<font size="4">	Jaz bi si želel predvsem, da se te stvari razčistijo čisto na neki osnovni bazični ravni. Ker če ne bo nekega zaključka danes, potem bo sklep vsega tega, da nekdo se v tem trenutku od poslancev odloči, da bo opravljal neko dejavnost, jo opravlja, zato dobi neko nadomestilo, čeprav bomo rekli, da je nepridobitno, bomo upoštevali ali pa manj upoštevali njegove zasluge za to koliko je to njegovo delo na nek družben način bolj ali pa manj pomembno in potem bomo rekli, da je sicer naredil neko napako in primer zaključen in gremo dalje. Potem bo lahko počel vsak izmed nas. </font><br>
<font size="4">	Rekel bom tako. Če mi kot poslanke in poslanci jemljemo to naše delo, ki ni delo, ampak je predvsem poslanstvo zares, potem časa za delati še kaj drugega poleg tega, da smo poslanci, je relativno malo. Nekateri ga imajo mogoče malenkost več, nekateri so malo bolj še s kakšnimi drugimi funkcijami znotraj Državnega zbora bolj obremenjeni, pa ga imajo zato temu primerno manj. </font><br>
<font size="4">	Kot smo videli že v kakšnem drugem primeru kakšnih drugih funkcionarjev v naši državi, potem postavljamo to našo temeljno poslanstvo na drugi tir in se ukvarjamo z drugimi rečmi. To pa mislim, da ni v redu.</font><br>
<font size="4">	Tako da bi še enkrat pozval na to, da se najprej sami med seboj zmenimo ali ta Zakon o poslancih ima kakšno težo ali nima. Ali postavljamo prej v ospredje torej Zakon o integriteti in preprečevanju korupcije in iz tega izhajamo in potem sukcesivno uporabljamo Zakon o poslancih ali pač ne. Jaz Zakon o integriteti in preprečevanju korupcije predvsem vidim kot nek sistemski okvir. Je pa potem Zakon o poslancih v vseh svojih členih, če izvzamemo tisto, ko smo rekli, da je tudi Ustavno sodišče ugotovilo določena neskladja in se tistega ne dotikamo, če ugotavljamo, da je sporno, ampak pri vseh ostalih določbah pa je potem Zakon o poslancih tisti, ki velja. Ker če mi kot poslanci ne vidimo nekega pomena in smisla pri Zakonu o poslancih, potem ne vem kakšno sporočilo smo sploh dali. Najprej bi rad, da ta segment razčistimo, preden se sploh pogovarjamo o sami vsebini. </font><br>
<font size="4">	</font><br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj ima besedo Violeta Tomić. Izvolite.</font><br>
<br>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Naj k tej razpravi pristavim še jaz svoj piskrček. </font><br>
<font size="4">	Veliko je bilo povedanega. Z nekaterimi sem se strinjala, nad enimi sem bila pa iskreno rečeno zgrožena in na nek način prestrašena kam mi kot družba plovemo.</font><br>
<font size="4">	Ko sem poslušala vodjo Poslanske skupine SDS na začetku, mi je šel kar tako malo srh po telesu, priznam, zato ker me ta način vrača v neke čase, ki si jih res ne bi nikoli želeli več. Neke druge čase, ko so človeka lahko križali v imenu nekakšne pravičnosti. In sedaj v imenu pravičnosti lahko nekoga razčetveriš, čeprav je ta pravičnost zelo arbitrarna. Kadar ti ustreza je, kadar ne pa ne. </font><br>
<font size="4">	Jaz nočem, da smo mi sodišče, še manj hitro sodišče. O katerih časih govorim bo vsak od nas verjetno imel drugačno predstavo. Vendar to, nalijmo si čistega vina zakaj o tem govorimo toliko časa. Ne gre za samo napako, ki jo je storil Gregor Židan, ki jo je in to smo ugotovili in zanjo se je opravičil. </font><br>
<br>
<b><font size="4">11. TRAK: (ES) – 9.50</font></b><br>
<br>
<font size="4">	(nadaljevanje) Gre za poskus čistke, ker potrebuje koalicija še en glas. 	In ta čistka se je sprožila, ko vam je zmanjkal en glas za zamenjavo predsednika Državnega zbora. Zato gre.</font><br>
<font size="4">	Vse od tukaj naprej pa cilj opravičuje sredstva. Sredstva pa so neusmiljena. In zato smo potem tukaj priča nekemu dušebrižnistvu, kvazipravičništvu in predvsem dvojim merilom. Slišim kako je grozno, da je poslanec Židan odsoten na tem hitrem sodišču, kjer bi se moral pred nami na Mandatno-volilni komisiji zagovarjati, kar se mi zdi res neverjetna zahteva. Po drugi strani pa je čisto vse v redu, če predsednika Vlada ni na ustavni obtožbi. Mislim, če damo na tehnico kaj je večji prekršek, se to sploh ne da primerjati. </font><br>
<font size="4">	Seveda ste mislili, da bi tudi Počivavšek, predsednik SMC, prišel in vam dal ta dodatni glas. Pa potem se to ni splačalo in sedaj je treba kaj. Kaj? Odvzeti mandat Gregorju Židanu. Tega ne morete narediti. Dobro veste, da ste Janeza Janšo iz zapora vozili sem na seji Državnega zbora. In kakšno ste počeli takrat, da se mandat poslancu ne sme odvzeti tudi, če je pravnomočno obsojen in sedi v zaporu. Moje mnenje je bilo takrat drugačno, ampak pustimo stati. </font><br>
<font size="4">	Govorite o Komisiji za preprečevanje korupcije itd.. Saj je ZPS jasno ugotovila in tudi kolegica Janja Sluga je povedala, da je že leta 2018 zaprosil za to, da se mu dovoli to delati in da je MVK tudi povedala, da biti trener v okviru UEFE pač sodi v okvir izjem. </font><br>
<font size="4">	Veste, sedaj če se pogovarjamo o preprečevanju korupcije, kaj pa lahko kot trener nogometa človek koruptivnega naredi. Drugo bi bilo, če bi se pogovarjali o nadzornih odborih gospodarskih družb, kjer bi človek dejansko lahko delal gospodarsko lobiranje ali karkoli. Tako da ne vem koga ogroža, če svoje znanje, ki je veliko in spoštovanja vredno prenaša na mlade rodove. To pa, da mu ta Mandatno-volilna komisija takrat tega ni omogočila, pa jaz o tem ne bom sodila, zato ker ne vem in tudi mislim, da ni prav, da tudi bi. </font><br>
<font size="4">	Po drugi strani bi z veseljem spet poslanci nekateri bili župani in bi dobili tako še več moči. Žogo brcati, če se izrazim bolj po domače, je pa zelo nevarno za državo. </font><br>
<font size="4">	Tako da veste, to da je Zakon o poslancih neustaven in da je neusklajen je dejstvo in mi tudi podpiramo, da se to končno uskladi in da vemo pri čem smo. Je pa dejstvo, da sploh ne vem zakaj tukaj sedimo pri tem prozornem manevru in imamo neke take grozljivo izven naših pristojnosti razprave, bom rekla. Zato ker ni prav. Mi smo zakonodajno pravno telo in zakonodajni organ. Imamo možnost spremeniti Zakon o poslancih. Naredimo to. Ja, gospod, vi ste rekli nisem ekspert v pravu, ampak členi govorijo. To v pravu ne more veljati. Očitno se postavljate v vlogo sodnika. Jaz nisem sodnik. Odločam pa po svoji vesti. To je moje delo, moja naloga in vest imam. </font><br>
<font size="4">	Absolutno ne zagovarjam napako gospoda Židana, vendar ta način, ta udbovski način je nedopusten. In res je mučno poslušati napade na kolega poslanca na ta način in ga popolnoma razumem, da ga ni tukaj, kajti je nedostojno, veste. Mislim, da ni naloga Mandatno-volilne komisije, da se gre takšne čistke.</font><br>
<font size="4">	Hvala.</font><br>
<br>
<b><font size="4">12. TRAK: (ES) – 9.55</font></b><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Replika? Danijel Krivec. Izvolite.</font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Res težko poslušam tako natolcevanje. Mislim pa, da kolegica Violeta Tomić z moje strani ni bilo nobenih groznih obtožb in ničesar, ker jaz se primera kolega nisem niti dotaknil še glede vsebine. Jaz sem se spustil v pravno podlago, ki jo imamo zato, da odločamo. In nisem o kolegu Židanu še nič ne slabega, ne dobrega povedal. Tako da ne mi polagati besed v usta, ker to ne drži. </font><br>
<font size="4">	Kar se tiče mnenja ZPS-ja. Ravno na to opozarjamo tudi v primeru gospoda Janeza Janše je bilo mnenje ZPS drugačno, kot je bil sklep Državnega zbora. Mnenje ZPS je pomoč pri odločanju. To sem na začetku opozoril. </font><br>
<font size="4">	Želim pa, da dobimo jasno stališče glede tega kako je hierarhija posameznih zakonov. To pričakujejo tudi tisti, ki morajo zakone spoštovati, ne samo poslanci. In če mi imamo specialni zakon, ki ureja naše zadeve, smo ga dolžni spoštovati, ne glede na mnenje KPK, ki govori enkrat tako enkrat drugače katere člene je treba povezovati in katere ne. Mislim, da to ni dober pristop in da pravna varnost v tem primeru ni za vse enaka. Če pristanemo na to, da bo mnenje KPK tisto merodajno, ki bo opredeljevalo kaj zakon nalaga nekomu in kaj zakon ne nalaga. </font><br>
<font size="4">	V Zakonu o poslancih je MVK pristojen, da Zakon o poslancih izvaja v teh primerih. In prosim ne polagati besed nam v usta, ker nikjer nismo zahtevali odpoklica kolega Židana. Imate v našem sklepu kaj takega napisanega? Ne z lažmi zavajati. Nikjer v sklepih mi nič ne predlagamo glede tega, kar vi meni očitate. Lahko nekdo dela, če ima seveda dovoljenje. Sam kolega Židan je priznal, da je naredil napako pravite. On tudi ni trener. On je govoril, da je bil pomočnik na evropskem prvenstvu, ne trener. In ne zavajati. Saj javnost je vse te dokumente in izjave kolega Židana videla. </font><br>
<font size="4">	Za nas je najbolj pomembno, da se najprej razreši dilema kaj za nas poslance velja. Ker sedaj smo ves čas v nekem nedorečenem stanju. In za mene, sam sem povedal, da nisem pravnik, ampak nonstop, ko so bili kakšni postopki, sem pa že dolgo na tem svetu, ko nekdo reče specialni zakon ali pa rex specialis?, pa vem kaj to pomeni in kaj se upošteva v takšnih primerih. Ker v nasprotnem primeru velja za vsak kejs?, za vsak zakon, ki ga bo nekdo priporočil ali pa omenil, da je modernejši in novejši itd., to pa pravne varnosti ne zagotavlja. </font><br>
<font size="4">	Tako da mislim, da glede tega je pač treba neke stvari vseeno razčistiti in doreči ali je to to. </font><br>
<font size="4">	In prej je kolega Židan rekel, da se nismo nič potrudili, da bi rešili problem imunitete in pravnega varstva poslancev. Ni res. Komisija za poslovnik bo sedaj obravnavala in upoštevala rešitev, ki je bila pripravljena na osnovi kar daljše razprave glede tega in v poslovniku vgradila tudi te varovalke. Na žalost oba veva, da v Zakonu o poslancih ni bilo možno, bo pa to sedaj v Poslovniku Državnega zbora rešeno, seveda če bomo vsi za to, da se to uredi. Tako da mene še vedno skrbi ta dvojnost kadarkoli se, vi pravite, od primera do primera rešuje. Ravno zato je pomembno, da je jasno kaj velja v našem pravnem redu. Ali specialni zakon velja ali nekdo lahko reče, da nek naslednji zakon to povozi takrat, ko nekomu to odgovarja. </font><br>
<font size="4">	V enem in drugem primeru pa naš predlog …</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Gospod Krivec, čas za repliko je potekel. Hvala.</font><br>
<font size="4">	Besedo ima Anja Bah Žibert. Izvolite.</font><br>
<br>
<font size="4">	</font><b><font size="4">ANJA BAH ŽIBERT (PS SDS)</font></b><font size="4">: Hvala lepa, predsedujoči, za besedo.</font><br>
<font size="4">	No jaz bom prva tista, ki bom proti kakršnemkoli lovu na čarovnice. Bom pa tudi proti in bom vedno vzdignila glas takrat, ko bomo imeli v tem Državnem zboru dvojna merila. In danes ravno tisti, ki zagovarjate, da skozi sledite premočrtno nekaterim odločitvam, ravno vi postavljate dvojna merila. </font><br>
<br>
<b><font size="4">13. TRAK: (ŠS) – 10.00</font></b><br>
<br>
<font size="4">	(nadaljevanje) Sem se še enkrat spomnila mandata Janeza Janše, pa ne za to, da bi ga tukaj pred nami izpostavljala, ampak tudi za to, da državljanke in državljani vedo. Dejstvo je, da je takrat Zakonodajno-pravna služba jasno povedala, da ne delate prav. Toliko vam je bilo vendarle bilo nerodno, da ste potem ustanovili neko at hok pravno skupino, ki naj bi vam pri tem pomagala, ampak odločili ste e vzeti mandat mu vzeti mandat in na koncu je Ustavno sodišče povedalo, da ste ravnali narobe.</font><br>
<font size="4">	To je vaša popotnica. In danes za razliko od nekaterih takrat v Slovenski demokratski stranki ne delamo na vaš način in smo proti takšnim odločitvam. Je pa za nas pomembno to, da zakone, ki jih imamo da veljajo za vse, da ne delamo prvo in drugo razrednih poslancev in da če je kar koli nerazjasnjenega, da pridemo zadevi do dna in zdaj zadevo pa tudi lahko obravnavamo primerno v prihodnje.</font><br>
<font size="4">	Poglejte, mi imamo pač odločilo, da posamezniki lahko opravljajo petinsko delo za določene dejavnosti, če gre za opravljanje nekih zahtevnejših strokovnih, znanstvenih, pedagoških ali raziskovalnih del. To je ta določba. Mi imamo kar nekaj poslancev če greste skozi čas, ki so pač to dejavnost takšno delo zaprosili Mandatno volilno komisijo in  jim je bila zadeva tudi potrjena in so to dejavnost izvajali. Ampak so počakali pač na ta sklep. Imamo tudi poslanko spoštovani, ki smo ji to zavrnili in jaz ne vem, da bi ona kljub temu, ker je bilo zavrnjeno kaj takega počela. Te dejavnosti ni opravljala.</font><br>
<font size="4">	Imamo tudi nekaj poslancev, ki so prav tako dali to prošnjo in smo jo obravnavali in takrat to ni bilo sprejeto na Mandatno volilni komisiji. Med njimi je bil tudi kolega Židan. Se pravi njemu takšno delo ni bilo odobreno in če se ga je potem vseeno poslužil, pomeni, da je zavestno kršil nekatere odločitve oziroma tisto, kar na Mandatno volilni komisiji ni bilo potrjeno.</font><br>
<font size="4">	Jaz ne dvomim v kakovosti posameznega poslanca, ampak mislim, da ni prav, da neke stvari izigravamo, izigravamo zakone, izigravamo določila in delamo poslance prvo in drugo razredne. Zdaj, da se je kolega Židan zavedal tega kaže tudi spremembe njegovih izjav v javnosti. Se pravi, če bi naivno mislil, da je vse v redu, potem bi seveda obstal pri tiste, ampak izjave so se spreminjale, ampak pustimo to, to ni zdaj več pomembno. Mi govorimo o zadevi, ki se tiče v celotnega Državnega zbora in tudi ne samo nas, ampak tudi državljanke in državljani morajo vedeti, da za nas prav tako veljajo zakoni in da ne moremo gledati na to iz katerega ne vem zornega političnega ali kakršnega druga kota prihaja posameznik, ampak da ravnamo enako za vse.</font><br>
<font size="4">	Zdaj res je ne, kolega Židan ni doživel pogroma na to svojo dejavnost, medijskega. Jaz se spomnim a veste ene naše kolegice v tem Državnem zboru, ki je naredila neko pregreho 30 let nazaj, naj bi jo in tisto pregreho seveda je bila potem izvoljena v Državni zbor, tisto pregreho so mediji začeli izpostavljati, tako daleč, da kolegica ni mogla v to dvorano, vsak dan so jo čakali, ni mogla več normalno na kosilo in na koncu je odstopila</font><br>
<br>
<b><font size="4">14. TRAK: (ŠS) – 10.05</font></b><br>
<br>
<font size="4">	(nadaljevanje) samo za en minimalni napačen zapis v nekem časopisu. To se je tudi dogajalo in takrat ni nihče rekel, kakšni smo, ali smo pravičniški do vseh poslancev ali je prav, da nekdo tako ravna in skratka glejte gre za to, da pač dvojna merila nikoli ne prenesejo nič dobrega. </font><br>
<br>
<font size="4">Zdaj mi tudi nismo Zakonodajno-pravno službo, tako kot vodja Poslanske skupine rekel, da bi pač nekatere stvari bilo potrebno razjasniti, pač prosili dopolnitev za to, češ da z njimi nekako je bilo rečeno, želimo obračunavati in ne vem kaj. Glejte mi imamo na KNOVS-u kar naprej neke odločitve predsednika KNOVS-a, ki zahteva neko mnenje Zakonodajno-pravne službe pa govorim o tem, da zdaj pač Zakonodajno-pravna služba ne vem jo lovimo in je ne vem lov na čarovnice. Saj ona je tukaj za v pomoč in dejstvo je, da nekatere stvari niso jasne in jaz ne bom ocenjevala osebne lastnosti posameznika, ki je kljub temu da ve, da za nekaj ni dobil soglasja kljub temu to potem počne, ampak ne želim pa, da imamo različna merila in če pač pri tem, kar je zapisala Zakonodajno-pravna služba ni jasno, kajti gre za dva zakona in gre za eksplicitno različico v tem, da imamo poslanci poseben zakon, ker nekako odstopamo od ostalih funkcionarjev, bi ga mogli spoštovati.</font><br>
<font size="4">	Če je ta zakon v neskladju, potem bi nas na to morala opozoriti Zakonodajno-pravna služba ko se je sprejemal nek drug zakon, pa tega ni storila.</font><br>
<font size="4">	Jaz sem šla tudi gledat preteklosti, ko se je sprejemal Zakon o poslancih in jasno piše, da poslancu celo tukaj piše, da če odloča oziroma dela neko dejavnost da mu preneha mandat, če te dejavnosti ne neha opravljati. V obrazložitvi, ne v členu, v obrazložitvi. Se prav, je pač takrat zakonodajalec, jaz nisem bila takrat poslanka, to razumel na ta način, ampak še enkrat v sklepu, ki ga koalicijske stranke predlagamo ni nikjer odvzem mandata spoštovani. Mi ne delamo na ta način. Lahko pa ali pa prosim povejte mi v katerem delu pa ta sklep ne drži. Če ga preberete, mi prosim povejte v katerem delu ta sklep ne drži, kaj v njem ni resničnega, kaj v njem ni dejstvo.</font><br>
<font size="4">	Drži, jaz nikogar ne bom obsojala, ampak prav je pa, da vemo tudi za v prihodnje, kajti če bomo tukaj rekli, se je pač nekdo opravičil. Res je, opravičilo je veliko vredno, ampak saj veste, če storiš nekaj ni vedno dovolj. Problem je pa v tem, da smo potem dolžni opravičilo vsem tistim, ki so imeli zavrnjeno takšno dejavnost po sklepu in je niso opravljali ker so se zakona in sklepov držali. Naredi nam vsem tem krivico vsem  tistim, ki so dali tak predlog za dejavnost in so ga dobili, ker jim očitno tega sploh ne bi bilo treba, po vaše. Tukaj jaz vidim temeljni problem in tukaj delimo poslance na prvo in drugo razredne, v tem prostoru sedijo poslanci, ki so dali takšno zahtevo za dopolnilno dejavnost in so jo dobili.</font><br>
<font size="4">	Jaz spoštujem in cenim strokovnost, znanstvenost in je pač prav, da taki na svojem področju tudi delujejo naprej, pa so se držali nekega reda, protokola in zakonske možnosti in oprostite, v bistvu je ta sklep glede na vse zelo nedolžen.</font><br>
<font size="4">	Zadnjič se je celo našemu poslanskemu kolegu že takoj na kolegiju po etičnem in takšnem kodeksu </font><br>
<br>
<b><font size="4">15. TRAK: (ŠS) – 10.10</font></b><br>
<br>
<b><font size="4">	</font></b><font size="4">(nadaljevanje) se je že takoj sklepalo in porabilo tak manever za nekatere spet ne, se pravi spet dvojna merila. Enemu ja, drugemu ne in imam občutek, da pač gre za to, da nekateri gledate iz katerega političnega kota ali pa bom rekla dela parlamenta prihaja in ne kaj je pač posameznik naredil.</font><br>
<font size="4">	In še enkrat jaz sem prva proti lovu na čarovnice nad poslanci. Kaj se je delalo nekaterim poslanskim kolegom, ko so se odločili za stop v to koalicijo. Sramota. Po ulicah, po njihovih hišah, po časopisih, obsojali so jih ne vem na ne izobrazbe in tako naprej, kupljene diplome in tako daleč. Se je kdo opravičil? Ne. Seveda, ker nekaterim je pač vse dovoljeno in tudi ko se dogaja nad njimi medijski pogrom nima noben s tem težave, tako kot je niste imeli takrat, ko se je dogajala z našo kolegico, kar še danes za sabo nosi. Ampak ona je sprejela svojo odločitev, jaz pa tukaj v tem sklepu ne vidim prav nobenega lova na čarovnice, nobenega obračunavanja, ampak zgolj dejstvo.</font><br>
<font size="4">	In povejte mi še enkrat kaj v tem sklepu ne drži. Če me boste prepričali, bom tudi sama rekla potem, da je nesmiseln, ampak prosim ne delajte poslance prvo in drugo razredne, ker s tem, če pri taki zadevi zdaj pogledamo vstran, ravno to naredimo.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Zdaj ima besedo Matjaž Han.</font><br>
<br>
<b><font size="4">	MATJAŽ HAN (PS SD):</font></b><font size="4"> Zelo na kratko. </font><br>
<font size="4">	Zdaj mi imamo pred sabo tri sklepe, dva sklepa sta Mandatno-volilne komisije, nekatere ste vi predsednik podpisani, enega so dali zdaj koalicija in noben od teh sklepov, katerikoli bo pač sprejet, ne bo odgovoril na tisto vprašanje, ki se sprašuje zdaj Dani ne, kakšna je hierarhija zakonov oziroma kateri zakon moramo upoštevati ali pa to, kar je prej Perič govoril. To bomo mogli na nekem drugem forumu se dogovoriti pa videt, kateri zakon bom rekel velja.</font><br>
<font size="4">	Problem je, da veljata oba. To je problem. Saj, če bi veljal samo eden, potem bi imela Zakonodajno-pravna služba zelo lahko delo, ker pač veljata oba dva pač veljata oba dva, tako da jaz bi predlagal predsednik, da gremo na glasovanje in da zaključimo to zgodbo, da pa gremo tudi to kar je prej gospod Židan rekel, da se začnemo pogovarjati, kako bomo ustavno odločbo rešili preko naše zakonodaje. </font><br>
<font size="4">	Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala, se strinjam. </font><br>
<font size="4">	Zadnja dva razpravljavca sta še Matej Tašner Vatovec ima besedo in za njim še Dušan Šiško, aha in še Ljubo Žnidar. Dobro, izvoli.</font><br>
<br>
<b><font size="4">	DR. MATEJ TAŠNER VATOVEC (PS Levica):</font></b><font size="4"> Najlepša hvala, predsednik. </font><br>
<font size="4">	Zdaj kar se tiče hierarhije, pač povem na to, kar je Matjaž izpostavil, ampak ni problem. Imamo dva zakona. En je specialni zakon, en je splošni zakon, ampak sta medsebojno povezana. 12. člen Zakona o poslancih napotuje na zakon, ki ureja nezdružljivost funkcij in to je Zakon o integriteti in preprečevanju korupcije. Pač takrat smo se odločili, da bomo ZIPP sprejeli, da bo imel to vlogo in opredeljeval te stvari in ga je potrebno uporabljati in se smiselno oba zakona istočasno bere, tako da govoriti zdaj kateri je hierarhija, kateri zakon kaj določa in katerega zdaj upoštevati je samo neumnost, tako da tu ni nobenih težav in jih s tega vidika tudi niste imeli, ko smo imeli neko takšno podobno zgodbo na MVK glede neke druge oblike združljivosti, takrat ko je nekdo bil v poslovodskem organu neke oblike združevanja in tako naprej in je v bistvu direktno po črki zakona bil v nezdružljivosti funkcije, tako da ko poslušam to jedikovanje dvojnih merilih se mi malo začne vrteti v glavi s strani nekaterih poslancev. Pač dvojna merila so prisotna tudi v kakšnih medijih, ki jih obvladujete. </font><br>
<font size="4">	Kar se tiče predloga sklepa, jaz misli, da je prefrigan. Tisto, kar se tukaj določa je seveda na nek način skladno s 13. členom Zakona o poslancih, ampak če je Mandatno-volilna komisija sprejme ta sklep, pa bog ne daj, da pride še na Državni zbor mislim, da je to lahko podlaga za uporabo 12. člena Zakona o poslancih. Tam pa je jasno, da če se dalj časa opravlja takšna dejavnost, lahko pride tudi do avtomatskega prenehanja mandata. Tako, da jaz vam ne zaupam niti en kanček in takšnega sklepa </font><br>
<br>
<b><font size="4">16. TRAK: (ŠS) – 10.15</font></b><br>
<br>
<b><font size="4">	</font></b><font size="4">(nadaljevanje) niti ne mislim podpreti.</font><br>
<font size="4">	Zdaj, kar se tiče teh dvojnih meril, o katerih je tudi govoril gospod Perič, da bo potem vsak delal kar hoče. Jaz mislim, da smo že dosegli nek popolnoma drug učinek s tem primerom Gregorja Židana.</font><br>
<font size="4">	Na prejšnji seji Mandatno-volilne komisije smo imeli dve obvestili o delu. Eno je bilo to, da bo ena od poslank v bistvu je obvestila Mandatno-volilno komisijo, da bo pač promovirala zakon, ki ga je predlagala državnemu zboru in ki ga je državni zbor tudi sprejel, mislim, to je totalen absurd. Zdaj bomo za vsako okroglo mizo, ki jo bomo pač glede nekih zakonov organizirali, obveščali Mandatno-volilno komisijo. Mislim, to je tudi neke druge sorte absurd, pa poleg tega, da gre za popolnoma prostovoljno delo v okviru planinskih združenj in tako naprej in še en drug poslanec da bo pač v neki godbi igral. Mislim, tudi niso pridobitne dejavnosti in je res absurdno, da bomo zdaj prišli do te točke, da bo za vsak hobi, ki ga nekdo ima obveščali Mandatno volilno komisijo. </font><br>
<font size="4">	To seveda ni primer Gregorja Židana, se strinjam tudi jaz. Pač napako je naredil, se je zanjo opravičil, obstaja, pač je šlo za neko nepravilnost, ampak ni takšne vrste, da bi jo moč bilo interpretirat po Zakon u o poslancih ali po Zakonu o integriteti in preprečevanju korupcije. Tam celo izrazito piše, da športna dejavnost da za opravljanje športne dejavnosti sploh ni potrebno obvestiti Mandatno-volilne komisije, v 26. členu. Poglejte si. Tako da tu jaz mislim, da res malo pretiravamo. Pač lahko bi obvestil, vemo tudi da je situacija taka, da  Mandatno-volilna komisija ni odločila za teh pet poslancev, tudi za Gregorja Židana, ko je zaprosil za dovoljenje, pač ni rekla Mandatno-volilna komisija ne ne bomo vam dovolili tega petinskega dela, pač enostavno se nismo odločili in to zdaj traja že dve leti, tako da iz tega vidika jaz tudi predlagam, da se to zgodbo zaključi.</font><br>
<font size="4">	Mislim, da je vsak na vsaki strani naredil nekaj. Poslanec se je opravičil, mi smo imeli to razpravo, strinjam, se, da je potrebno urediti razmere med Zakonom o poslancih in Zakonom o integriteti in preprečevanju korupcije, ampak na tej točki mislim, da nima smisla da še kakšno dodatno potezo vlečemo ali pa sprejmemo takšne sklepe, ki s vprašljivi.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Zdaj ima besedo Dušan Šiško, izvoli.</font><br>
<br>
<b><font size="4">	DUŠAN ŠIŠKO (PS SNS):</font></b><font size="4"> Ja predsednik, hvala. </font><br>
<font size="4">	Skoraj uro in pol se že pogovarjamo o tej zadevi. Glejte jaz tudi nimam nobenih takih problemov in nisem za to, da se poslanca izključi. Zastopim ga, da danes ni tukaj prisoten, tudi naš kolega Jani Ivanuša, ne vem iz katerega razloga, ko pa je dejansko v privatnem času v nedeljo popoldne, pa ga tukaj predsednik Državnega zbora mu izreka nekakšen opomin. Vsi kolegi tukaj noter ste bili za take zadeve.</font><br>
<font size="4">	Žal mi je pa toliko, da ni tukaj kolega Grega, da bi ga da bi dobili vsaj informacije če še vedno on opravlja to delo ali glede na to, da se je opravičil in da je prepoznal napako, da več ne opravlja to delo, kot pomočnik. Ali je še vedno ali ni več kot pomočnik in če je še vedno, mi ne moremo vedeti. Po nekih informacijah, ki krožijo okoli še vedno je pomočnik, potem mi sedimo tukaj noter kot eni bedaki in razpravljamo o nečem, ki sploh ne vemo, kaj se bo dogajalo naprej. Jaz smatram, če se je on opravičil, da je potem tudi odstopil kot pomočnik nogometne zveze, mislim te U 21 selekcije in da bo sedaj opravljal samo poslansko delo. Tako jaz razmišljam v tej smeri. Če se pa motim, mi pa povejte.</font><br>
<font size="4">	Hvala.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Zdaj ima besedo Ljubo Žnidar. Izvoli, Ljubo.</font><br>
<br>
<b><font size="4">	LJUBO ŽNIDAR (PS SDS):</font></b><font size="4"> Hvala lepa, spoštovani predsednik, kolegice in kolegi. </font><br>
<font size="4">	Poglejte jaz bom, nisem pravnik po osnovnem »fohu«, če po domačem rečem, ampak bo moja razprava bom rekel po načelu zdrave kmečke logike.</font><br>
<br>
<b><font size="4">17. TRAK: (ŠS) – 10.20</font></b><br>
<br>
<b><font size="4">	</font></b><font size="4">(nadaljevanje) Zdaj ko sem prebral tole mnenje Zakonodajno-pravne službe bi temu rekel, temu dokumentu bi rekel namenska nejasna pravna mineštra, ampak da bi rekel ne bo kar v zraku ostalo, bom konkretno iz tega navedel samo en primer. Bilo je vprašanje ali kršitev pogojih opredeljenih v prvem odstavku 13. člena Zakona o poslanskih pomeni kršitev. In zdaj odgovor ne, kršitev pogojev opredeljenih v prvem odstavku 13. člena Zakona o poslancih ne pomeni kršitev oziroma obstoja nezdružljive pridobitne dejavnosti.</font><br>
<font size="4">	Zdaj bi rekel, jaz tukaj zdaj ne vem na kaj zdaj Zakonodajno-pravna služba bi rekel nekako s tem namensko zavaja, da poslanci kršimo svoj zakon. To je v redu ne. Če iz tega stališča rečem, bi rekel, da je pravnik 10 x lažji poklic kot pa gradbenik, ker gradbenik statik podpiše z izjavo, da je objekt stabilen, ne more pa reči, da danes je stabilen jutri pa ni, potem je pa spet stabilen pa spet nestabilen ne. Če pa s pravnega stališča gledamo, se pa kar se zapiše je vse v redu in jaz smatram bi rekel tale tolmačenje, da je to poziv poslancem, da lahko mi opravljamo kakršnekoli dejavnosti in to ni kršitev ne. In jaz tudi pričakujem, da bo zdaj vse več poslancev, ki bomo začeli opravljati takšno ali drugo dejavnost, tudi če bomo kršili 13. člen Zakona o poslancih. </font><br>
<font size="4">	Pravniki so tolmačili, da to ni kršitev, ni kršitev. Preberite si tukaj tale odgovor. To se pravi, če mi poslanci kršimo, to ni kršitev. Pa jaz smatram, da smo mi vsi poslanci, jaz ne govorim o nobenem imenu, govorim samo to, da smo si vsi enaki, samo to bi rad navedel. Ne, da se bo potem zgodilo, če bo eden kršil iz te opcije ali iz druge opcije, da se bo različno obravnaval. Ne. Če bomo kršili, naj se za vse obravnava enako. Za vse enako. Kakšno je pa to sporočilo za javnost, to se pa dajmo malo vprašati. Mi bi naj bili vzor, vzgled pravne države, pravih pravnih odločitev. Mi smo pa daleč od tega.</font><br>
<font size="4">	Še enkrat, še enkrat poudarjam, ob kršitvah naj bomo vsi enako obravnavani. Nič drugega. Samo to. Hvala.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Zdaj ima besedo Maša Kociper. Izvoli. Prosim, replika Matjaž Han.</font><br>
<br>
<b><font size="4">	MATJAŽ HAN (PS SD):</font></b><font size="4"> Se opravičujem, ampak moram toliko da ne bo v zraku ostalo, so me zdaj obvestili, jaz tudi nisem vedel. Predvsem bi rad odgovoril gospodu Šišku. Gospod Gregor Šiško je jasno MVK-ju sporočil, Maša ne se sekirat, saj boš govorila, te bom poslušal. Tudi vi veste, da ni več od marca naprej v nobenem razmerju z Nogometno zvezo, zato ker je prenehalo tudi prvenstvo. Je pa res, da bi Šiško, glede na to, da ste športna familija lahko vedel, kako takšne zadeve potekajo. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Dušan Šiško, lahko, samo ker je Gregor Židan odgovoril Mandatno-volilni komisiji, ko je to se pravi da iz slovenske reprezentance U 21 izpadla v skupinskem delu v izločilnih bojih ne bo več sodelovala. S tem se je njegovo delo zaključilo. Se pravi, ne opravlja več tega dela.</font><br>
<font size="4">	Sedaj pa ima besedo Maša Kociper. Izvoli.</font><br>
<br>
<b><font size="4">	MAŠA KOCIPER (PS SAB):</font></b><font size="4"> Hvala predsednik. </font><br>
<font size="4">	Saj sem dolgo razmišljala ali s sploh čem oglasit in z veseljem poslušala z zanimanjem no poslušala take in drugačne pravne razlage. Oglasiti pa se nisem hotela zato, ker je pravzaprav to, kar bom povedala že vse zapisano.</font><br>
<br>
<b><font size="4">18. TRAK: (ŠS) – 10.25</font></b><br>
<br>
<b><font size="4">	</font></b><font size="4">(nadaljevanje) Ampak ko vidim, kako zaidemo, kako je kolega Židan zdaj tukaj celo javnost obvestil, pazi, da imamo druge vatle. Dajmo mi še malo pljuvat v svojo skledo kakšni bebci smo. To ste zdaj naredil kolega. Ne nimamo, ne nimamo. </font><br>
<font size="4">	Zdaj bom probala jaz po domače povedati kako jaz vidim ta problem, ampak je to vse v aktih zapisano in sploh nisem vedela če se naj javim. Mi imamo tukaj dva zakona. Jaz sploh ne vidim pri tem vprašanju kakšne blazne neskladnosti in zakonodajno-pravna služba je razmere teh dveh zakonov jasno zapisala. Eden je bolj splošen, eden je bol specialen. En je lex specialis in velja za poslance.</font><br>
<font size="4">	Kar zadeva vprašanje nezdružljivosti z dejavnostjo je razlika samo pri tem, da ta drugi zakona Zakon o integriteti in preprečevanju korupcije dodaja poleg tega, kar piše v zakonu o poslancih še kulturno, športno in publicistično dejavnost ter vodenje kmetije in opravljanje z lastnim premoženjem oziroma samo športno in publicistično dejavnost dodaja. Pri čemer pove, da v primerih športne ali publicistično dejavnosti, vodenje kmetije ali opravljanje z lastnim premoženjem sploh ni potrebno soglasje, samo pri prejšnjih je. Ampak vi narobe vidite problem. Dejan Židan ni opravljal športne dejavnosti. Prosim? Aja Gregor Židan, nisem opazila sploh.  Oprosti Dejan.</font><br>
<font size="4">	Gregor Židan ni opravljal športne dejavnosti. On je opravljal strokovno pedagoško dejavnost. On je bil trener, se pravi ne gre tu za to, kar zakon določa v enem zakonu o integriteti in zakon o poslancih. Ta izjema je določena tudi v zakonu o poslancih. On ni malo športal pa ne vem kaj ali pa bil aktiven športnik, to je malo dobra s športom slaba primerjava, ampak bil aktivni športnik, ki bi bil za to plačal. On je opravljal strokovno pedagoško dejavnost, ki jo dopušča tudi zakon o poslancih. </font><br>
<font size="4">	Ker, kaj je smisel zakona o poslancih? Smisel zakona o poslancih in tudi tega o integriteti, ampak za nas je bistven zakon o poslancih in tukaj jaz, če bi bila na našem mestu ne bi dovolila, da se daje pristojnost večja KPK. Zakon o poslancih, kaj je intenca tega zakona? Dopušča poslancem, da tudi v času svoje funkcije obdržijo stik z neko strokovnostjo z neko svojo specializacijo, zato da se lahko 1. potem vrnejo nazaj na to funkcijo in 2. da lahko to svoje znanje vseeno še tudi v času funkcije delijo, ker ga nima vsak takega specifičnega znanja. Zato je zame popolnoma nepomembno ali Gregor Židan še vedno opravlja to funkcijo, če je pač izpolnil pogoje in o tem obvestil našo Mandatno-volilno komisijo. In samo to je tukaj, kar piše v našem zakonu.</font><br>
<font size="4">	In zdaj ugotavljat a je en zakon nad njim ali ne je v tem primeru sploh nepotrebno, ker je že v tem zakonu o poslancih ta njegova izjema zajeta in oba sklepa, ki ga pripravlja Mandatno-volilna komisija in strokovna sodelavka, ki jo izjemno cenim kot odlično pravnico točno odgovarjata na vsa vprašanja. Na to celo dilemo in povem še v smislu korektnosti, da tudi v nobenem sklepu od SDS, da bi on mogel izgubiti mandat ali karkoli takšnega, tako da ta sklepa točno govorita o tem, kar je bistvo. </font><br>
<font size="4">	Spada med izjeme, gre za strokovno pedagoško dejavnost, ni pa izpolnil dolžnosti obveščanja in poziva poslance Mandatno-volilna komisija, da se držijo teh predpisov.</font><br>
<font size="4">	Zdaj pa, če bomo mi ful modrovali pa spreminjali zakone pa ne vem kaj vse, pa si ožili prostor je pa to naš problem. Po drugi strani pa če bomo zdaj za vsako neumnost spraševali a lahko en bobne igra v prostem času ali lahko en poje, ali lahko en pleše ali lahko hodi na planinske sestanke smo pa tudi popolnoma zgrešili namen nezdružljivosti z dejavnostjo. Hvala. </font><br>
<br>
<b><font size="4">	PREDSEDNIK IVAN HRŠAK: </font></b><font size="4">Hvala.</font><br>
<font size="4">	Kot zadnji prijavljeni je še Jože Tanko aha in Danijel Krivec. Izvoli.</font><br>
<br>
<b><font size="4">19. TRAK: (ŠS) – 10.30</font></b><br>
<br>
<b><font size="4">	JOŽE TANKO (PS SDS):</font></b><font size="4"> Hvala lepa za besedo. </font><br>
<font size="4">	Jaz mislim, da je bilo kar zanimivo poslušati tele razprave pro et kontra. Glede na to, da sem kar dolgo časa v tej hiši, zelo dolgo časa bi le spomnil no, da nekateri zelo vehementno v določenih primerih predvsem ko gre za vaše branite napake svojih, ne glede na ceno z uporabo vseh možnih inštitutov, kar se mi zdi bi rekel na nek način politično z vaše strani tako, ampak vsebinsko pa te vaše razprave kolegi ne stojijo. </font><br>
<font size="4">	Jaz sem presenečen gospod predsednik, da se niste odzval, ko je kolega Krivec predlagal, da pride sem Zakonodajno-pravna služba. Zgrožen sem. Čisto na vsak Odbor k vsakemu zakonu, ki ga obravnavajo na kateremkoli odboru, ki napiše Zakonodajno-pravna služba mnenje je prisoten tisti z Zakonodajno-pravne službe, ki je to mnenje pisal in ga brani, zagovarja. Tudi pove, če je naknadno kakšna stvar vložena daje skladna ali ni skladna s tem.</font><br>
<font size="4">	Ne razumem tega straha Zakonodajno-pravne službe in vas, da ne sodeluje pri točki dnevnega reda, za katero je napisala mnenje. To je škandal gospod predsednik. Zakonodajno-pravna služba ima nalogo in obvezo, da sodeluje na sejah, sploh pri takih, ko se rešuje pomembno vprašanje in to o čemer danes govorimo je pomembno vprašanje, ker govori o tem, kaj je dovoljeno oziroma kaj ni dovoljeno, kaj lahko poslanci počnemo ali ne počnemo. </font><br>
<font size="4">	Veste to, da se vi izgovarjate na neko pojasnilo KPK ne zadošča, ker KPK nima nobene možnosti, nobenih pojasnil zakonov, ki jih sprejme Državni zbor. Do sedaj še vedno velja določba, da zakone razlaga državni zbor, tisti, ki jih sprejme ne pa tisti, ki jih izvaja in zdi se mi res problem, ko se nekateri spet nižje vlečete vse možne zadeve, da bi neko stvar, ki je škandalozna, ki je slaba opravičili.</font><br>
<font size="4">	Zdaj Gregor Židan ima kariero kratko v parlamentu, ampak zvenečo. Najprej je dobil sanjsko ponudbo za prestop tako je bilo povedano, tako je povedala nekdanja vodja njegove poslanske skupine. In ne vem a kaj ve kdo je kakšna institucija v tej državi to sanjsko ponudbo obravnavala? Zna kdo povedati? Ja, če dobiš ti sanjsko ponudbo potem bi morali v inštitucijah ne ki nas spremljalo in spremljajo tudi delo državljanov zazvoniti kakšni zvončki in opraviti kakšen pogovor, kakšen postopek, kakšno zaslišanje in tako naprej. Zgodilo se ni nič. </font><br>
<font size="4">	Mi se ukvarjamo z nekom, ki je en večer nekaj čez mejo napihal in mu izrekamo ukrepe, tudi policija ga sankcionira in ga bo če ga še ni. Ampak ko pa na drugi strani v pravi opciji se nekaj zgodi pa se ne zgodi nič. </font><br>
<font size="4">	Poglejte jaz mislim, da je teh razprav in zakonodaje, če jo beremo natančno povsem jasno, da za poslance ekskluzivno velja zakon o poslancih za vse ostale pa velja zakon o integriteti. In poslanci po zakonu o poslancih imamo strožje omejitve kot ostali funkcionarji. Precej strožje. In če boste šli prebrat zakon o integriteti boste videli, da je mnenje Zakonodajno-pravne službe v marsikakšnem delu v neskladju z zakonom o integriteti in zakonom o poslancih. </font><br>
<br>
<b><font size="4">20. TRAK: (ŠS) – 10.35</font></b><br>
<br>
<b><font size="4">	</font></b><font size="4">(nadaljevanje) Zato ni tukaj predstavnika Zakonodajno-pravne službe, ker bi morali najprej opraviti razpravo točno tam. To je podlaga za, ampak to se da na mizo nek papir, ki ga noče noben braniti, tako kot je tisto mnenje takrat tistih petih pravnikov, ki ga ni noben branil ampak se je pač na osnovi tega potem sprejel nek sklep. Takrat, ko je šlo za zadevo ugotovitev izgube mandate Jane ali kako je že tisto bilo oblikovano. Ista fora je tukaj in jaz nisem za take zadeve, da se to dela in počne na tak način.</font><br>
<font size="4">	Zdaj, kar zadeva kolega Židana Grego Židana. Problem je večplasten. Prvič, vse tisto, kar lahko poslanci počnemo, počnemo lahko samo z odobritvijo, če gre za pridobitno dejavnost, samo s privolitvijo. Zdaj, če nekdo počne določene stvari in to si potem dovoli izplačati  celo preko druge pravne osebe, ne direktno na svoj račun, to pomeni, da se je prišlo do nekega problema, do zavedanja problema ti se je to še dodaten baj-pas naredil, tako da se je poskušalo zamegliti to nakazilo, kakršnikoli je bilo. Še ta problem se je zgodil. Ne samo to, da je opravljal neko dejavnost, ampak si je dal zato bi rekel stvar izplačati preko neke tretje pravne osebe.</font><br>
<font size="4">	Jaz mislim, da to ni v redu ne glede na to, kaj si vi drugi mislite. To ni v redu. In jaz mislim, da bi morali kar zadeva status in političnih funkcionarjev te zadeve jemati dokaj ostro. Ne samo poslancev ampak tudi političnih funkcionarjev, drugih. Bodisi vladnih sekretarjev če je treba, ministrov in tako naprej. Pač na tem se gradi neka kredibilnost ne pa na to s tem, d se poskuša vedno najti nek izgovor zakaj je nekomu, ki je pač del neke opcije nekaj dovoljeno, vsem drugim pa niti pomisliti ne smejo na to pa že dobijo kazen, če bi se v kaj takega spustili. </font><br>
<font size="4">	Tole, kar je zapisano v predlogu sklepov, ki so ga podpisale tri poslanske skupine in ki se izrecno sklicuje na določbo 13. člena zakona o poslanskih je povsem korektna ugotovitev, povsem korektna ugotovitev. Zdaj tisti, ki boste glasovali proti takim sklepom, potem glasujete tudi proti 13. členu Zakona o poslancih in interpretacija, ki ste jo izvajali je točno taka. Proti določbi 13. člena Zakona o poslancih.</font><br>
<font size="4">	Glejte gospod predsednik, jaz bi prosil, da tele, ki so nekoliko nevrotični v tej dvorani, da jih malo umirite in da ne motijo. Bodo dobili najbrž besedo, jim boste dali in bodo povedali svoje, mene pa predlagam, da pustite, da povem tisti, kar mislim in kar sem si namenil.</font><br>
<font size="4">	Jaz sem za to, da se Zakon o poslancih spoštuje, zato bom ta predlog sklepa tudi podprl. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	V pojasnitev kolega Tanko glede prisotnosti oziroma neprisotnosti Zakonodajno-pravne službe na sejah Mandatno-volilne komisije, to ni parlamentarna praksa, da sodeluje Zakonodajno-pravna služba na sejah, kjer se obravnavajo vsebinske točke. Kjer bi se pa obravnavali akti, ki jih potem sprejema Državni zbor, takrat pa Zakonodajno-pravna služba bo vedno tu.</font><br>
<font size="4">	Sedaj ima besedo Danijel Krivec. Izvoli. Replika Maša Kociper, ja.</font><br>
<br>
<b><font size="4">	MAŠA KOCIPER (PS SAB):</font></b><font size="4"> Ja, jaz se sploh ne bom več v razpravi odzivala na to, kaj razpravljajo določeni poslanci, ker to, da je deset razprav že pred nekom potem pa nekdo nekaj razpravlja, kot da ni še nihče nič rekel pa da še nič ni bilo povedano in ugotovi, da je vse narobe. </font><br>
<font size="4">	Bom pa povedala ja javnost, da bodo vedeli kaj v resnici piše v členu, na katerega se je skliceval kolega Tanko. Poslanec mora obvestiti Mandatno-volilno komisijo, Državni zbor pa lahko </font><br>
<br>
<b><font size="4">21. TRAK: (ŠS) – 10.40</font></b><br>
<br>
<b><font size="4">	</font></b><font size="4">(nadaljevanje) na predlog pristojnega delovnega telesa to je Mandatno-volilne komisije odkloni. Prva laž poslanca Tanka je, da mora odobriti. Ne rabi. Če je vse v redu, mora pa odkloniti. Mi sicer dobimo, da se je seznanil Mandatno-volilna komisija. Če bi pa Mandatno-volilna komisija ugotovila, da pa je v nasprotju s 13. členom, bi pa odklonila. Tako, da to je prva stvar, ki jo je zlagal, ne morem drugače reči.</font><br>
<font size="4">	Druga pa je, da se laže javnosti, kaj piše v 13. členu. v 13. Členu piše, da poslanec sme po obvestilu pristojnem delovnem telesu  in tako naprej opravljati dejavnosti, če gre za opravljanje zahtevnejših strokovnih, znanstvenih, pedagoških ali raziskovalnih del. Se pravi 13. člen Zakona o poslancih točno določa, da je pedagoško strokovno delo to kar je delo poslanca Gregorja Židana, da je svojo strokovno znanje, nogometno, prenašal pedagoško na mlade je točno v tem členu zajeto. Zato sem se mogla odzvati predsednik. </font><br>
<font size="4">	Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Besedo ima Danijel Krivec. Izvoli.</font><br>
<br>
<b><font size="4">	DANIJEL KRIVEC (PS SDS):</font></b><font size="4"> Ja hvala lepa še enkrat za besedo, saj veliko stvari je bilo povedanih. </font><br>
<font size="4">	Mislim, da tudi marsikaj, kar bo koristno tudi za kakšen naslednji primer. Ne morem se pa z vami predsednik strinjat, da ZPS ni bi rekel potrebna na taki seji, kajti eksplicitno smo na prejšnji seji pač šli na to, da zaprosimo ZPS za neka pojasnila in v takem primeru ne glede na to, da nimamo akta, bi bilo verjetno smiselno, da prisostvuje tej seji pa mogoče še kakšno stvar dodatno pojasni, tako da to se z vami pač ne strinjam in ZPS je kot služba, ki omogoča poslancem neka dodatna pojasnila in tolmačenja.</font><br>
<font size="4">	Zdaj, veliko se je govorilo o tej dvojnosti o teh dveh zakonov, ampak kakorkoli zakon o integriteti je splošni zakon, to se vsi strinjamo, zakon o poslancih specialni in v takih primerih se pač ravnamo po tistem zakonu, ki posebej ureja to področje, ne pa po splošnem zakonu. Gre tudi za dve stvari, ki sta pomembni. V primeru Zakona o poslancih je pristojnost MVK-ja, da razsoja oziroma sprejema neke stališča in ukrepe. V primeru Zakona o integriteti je pa to KPK in to nimamo urejeno in razloženo kdaj kdo nastopa. Tudi v teh primerih pridemo do neke diskrepance in kolizije in ni čisto jasno. To smo že doživeli, zato jaz še vedno trdim, da za nas velja Zakon o poslancih in pristojnost v tem primeru MVK-ja. Ker če tega ne uredimo, potem nikoli ne vemo, kdo je pristojen za to, da ne ko stvar, ki se dotika poslancev ureja ali je to KPK ali je to MVK. Se prvi, naj potem tudi mandate poslancev potrjuje KPK ali kako, tako da ta stvar ni do konca razčiščena.</font><br>
<font size="4">	Kar se pa tiče kolega Židana. On je takrat zaprosil za možnost, da bi ob petinskem delu treniral U9 je bila vloga v mislim da športnem klubu. To je vloga, ki jo je dal takrat in takrat je bil sklep tega MVK-ja, da se to ne odobri oziroma da se teh dejavnostih, dokler ne bo stvar razčiščena ne odobrava. Bilo je takrat več vlog in to je edina vloga, ki jo je kolega Židan dal. Se pravi U9. To veste kaj pomeni tisti, ki se s športom ukvarjate. To ni neka po mojem dejavnost, ki spada v ta segment 13. člena, ker tukaj se je smatralo, da gre za zahtevnejše strokovne, znanstvene, pedagoške in tako naprej. U 9 vemo kaj pomeni v klubskem delu in to neka, ja 9 let stari otroci ne.</font><br>
<font size="4">	Zdaj, ko gremo naprej za pomočnika na evropskem prvenstvu je tudi zaprosil oziroma bi lahko zaprosil pa ni, se pravi, da je tukaj ta kršitev bila evidentna in priznana. Tudi ko gremo naprej gledati, kolega Židan nima nobene trenerske licence. To bi bilo tako, kot bi nekdo rekel, da bo predaval na Univerzi v Ljubljani pa ne bi bil Habilitiran. Tudi tam imamo težave, pa to ni stvar našega organa. Tudi to, kar govorite, saj problem je nastal, ko je kolega Židan rekel, da je to delal pro bono v svojem prostem </font><br>
<br>
<b><font size="4">22. TRAK: (ŠS) – 10.45</font></b><br>
<br>
<b><font size="4">	</font></b><font size="4">(nadaljevanje) času. Enako je potrdila tudi njegova poslanska skupina, kasneje so pa novinarji dali račune na mizo. Tudi s tem imamo težavo. Se pravi, nekdo je zavestno hotel zavajati nekoga. Tudi tukaj je problem, pred katerim ne moremo kar zamižati, ker če bi to bilo v resnici pro-bono in bi tudi Zveza to potrdila, ne bi bilo nobenega problema. Ker vsi v svojih lokalnih okoljih delujete. Ali v nekem društvu gasilskem takšnem in drugačnem in delate to pro-bono, upam da ne zaračunavate.</font><br>
<font size="4">	V tem primeru pa ni koalicija ugotovila, da je kaj narobe, ampak je sam kolega Židan stopil sam sebi na rep, kot se reče v nekem žargonu. Neko izjavo, ki ni držala. Tudi kasneje se je zapletlo s tem, kako se to obračunava in tako naprej, ampak to je stvar za druge organe. Tako, da jaz še vedno vztrajam na tem, da se naš sklep, ki vsaj govori o tem, da do nekih kršitev, kar pa ne moremo skrivati je prišlo in če zdaj zatiskamo oči, je to res tudi s strani kolegov poslancev, ki ste v opoziciji malček sprenevedanja. Mi pa nikjer v sklepu ne zahtevamo, da se mu odvzame mandat. Toliko pa morate biti pošteni in še enkrat kolega Violeta, jaz v nobeni razprav nisem o tem razpravljal, tako da bi bilo dobro, da se včasih tudi poslušamo.</font><br>
<font size="4">	Jaz bom ta sklep, ki smo ga predlagali seveda podprl.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala.</font><br>
<font size="4">	In še kot zadnji prijavljeni Jože Tanko, potem bi pa predlagal, da bi prešli na glasovanje. Izvoli Jože.</font><br>
<br>
<b><font size="4">	JOŽE TANKO (PS SDS):</font></b><font size="4"> Ja, hvala lepa. </font><br>
<font size="4">	Najprej glede Zakonodajno-pravne službe. Zdaj mislim, da nam je vsem v interesu, da se tako pomembno vprašanje, politično vprašanje kot je honorarno delo ne volontersko, ampak honorarno delo, da se razčisti tudi na tej Mandatno-volilni komisiji, ker s tem se postavlja tudi praksa za naprej ali pa potreba po spremembi zakona, kar bi moralo se zgoditi, če je to nerešeno.</font><br>
<font size="4">	In če ste že zaprosili, sem prej povedal za mnenje Zakonodajno-pravno službo in ste ga dobili, bi bilo prav, da Zakonodajno-pravna služba to svoje mnenje tudi tukaj zagovarja in pojasnjuje.</font><br>
<font size="4">	Kar zadeva določbo, ki je v zakonu o integriteti drugačna kot je zakon o poslancih glede dopustnosti opravljanja pridobitne dejavnosti. Ko smo sprejemali zakon o integriteti in določbo tistega člena, ki to ureja Zakonodajno-pravna služba ni opozorila in ni imela nobenega mnenja, da je karkoli v koliziji. Če si boste pogledali mnenje iz leta 2011, boste to nedvomno ugotovili. Nedvoumno. Ista Zakonodajno-pravna služba, pri istih dveh zakonih ni ugotavljala nobenega nasprotja ali ne vem česa v zakonodajnem postopku.</font><br>
<font size="4">	Torej to, kar je pripravila Zakonodajno-pravna služba za konkretne primer kaže na to, da se je lahko tudi po navodilu lahko v narekovajih napisala tako mnenje, kot ga je napisala. Ker takrat, ko smo to obravnavali Zakonodajno-pravna služba k temu členu zakona ni imela popolnoma nobene pripombe.</font><br>
<font size="4">	Pa še glede tega ne, zdaj mogoče sem res termin uporabil kolegica Maša Kociper. Mandatno-volilno komisijo je potrebno obvestiti in tam se sprejme neki sklep, da se Mandatno-volilna komisija mislim da piše, reče seznanila z vlogo in tako naprej. Če se Mandatno-volilna komisija ni seznanila, potem ti tega ne moreš opraviti in takih vlog je zdaj mislim da pet čakalnih vrst.</font><br>
<font size="4">	Torej po domače povedano, če zelo poenostavljeno rečem, ni odobritve. Za tiste s katerimi smo se pa seznanili pa pomeni, da smo jim dali odobritev za opravljanje dejavnosti, zato bom jaz tudi ta termin uporabil ne zaradi česar koli drugega, da ne bi bom rekel natančnosti poznal, ampak pač tako v praksi zadeva funkcionira in tako sem tudi povedal. Hvala lepa.</font><br>
<br>
<b><font size="4">	PREDSEDNIK IVAN HRŠAK: </font></b><font size="4">Hvala. </font><br>
<font size="4">	S tem zaključujem razpravo in bomo prešli na glasovanje. Zdaj bom prebral vse tri predloge sklepov, to se pravi, tista prva dva, </font><br>
<br>
<b><font size="4">23. TRAK: (ŠS) – 10.50</font></b><br>
<br>
<b><font size="4">	</font></b><font size="4">(nadaljevanje) ki sta bila navedena v delovnem gradivu in pa današnjega, ki ga je predložila koalicija. </font><br>
<font size="4">	Prvi predlog sklepa iz delovnega gradiva: Mandatno-volilna komisija ugotavlja, da poslanec Gregor Židan ni izpolnil dolžnosti obveščanja o opravljanju dopolnilne dejavnosti, ki mu jo nalaga prvi odstavek 13. člena Zakona o poslancih. Hkrati ugotavlja, da dejavnost nogometnega trenerja na UEFA na evropskem prvenstvu do 21 let, ki jo je opravljal poleg poslanske funkcije sodi v okvir izjem od splošne prepovedi opravljanja pridobitne dejavnosti po prvem odstavku 13. člena Zakona o poslancih. </font><br>
<font size="4">	Sedaj pa drugi predlog sklepa: Mandatno-volilna komisija poziva poslance k doslednemu vnaprejšnjemu obveščanju Mandatno-volilne komisije o predvidenem opravljanju tako imenovane dopolnilne dejavnosti, ki sodi v eno od zakonsko navedenih kategorij po prvem odstavku 13. člena Zakona o poslancih. </font><br>
<font size="4">	In sedaj še tretji predlog sklepa, ki ga je danes predložila koalicija: Mandatno-volilna komisija ugotavlja, da poslanec Gregor Židan ni izpolnil dolžnosti  obveščanja o opravljanju dopolnilne dejavnosti, ki mu jo nalaga prvi odstavek 13. člena Zakona o poslancih. Hkrati ugotavlja, da dejavnost pomočnika nogometnega trenerja UEFA v evropskem prvenstvu do 21 let, ki je opravljal poleg poslanske funkcije in v imenu ter na račun gospodarske družbe registrirane za gostinsko dejavnost ne sodi v okvir izjem kot splošne prepovedi opravljanja pridobitne dejavnosti po prvem odstavku 13. člena Zakona o poslancih. </font><br>
<font size="4">	Sedaj bomo glasovali po vrstnem redu, kot so bili vloženi predlogi sklepov, s tem, da moram povedati, da če bo prvi predlog sklepa, če bo prvi sklep sprejet o tretjem ne bomo odločali, ker bo brezpredmeten.</font><br>
<font size="4">	Zdaj ne bom ponavljal še enkrat. </font><br>
<font size="4">	Postopkovno? Izvoli Jože Tanko.</font><br>
<br>
<b><font size="4">	JOŽE TANKO (PS SDS):</font></b><font size="4"> Ja, hvala lepa. </font><br>
<font size="4">	Glejte zdaj sicer mislim, da bi moral vodja poslanske povedati, ampak predlagam, da glasujemo najprej o sklepu, ki je najbolj oddaljen od osnovnega sklepa. To pa je sklep, ki so ga predlagale tri poslanske skupine. Tak je praviloma, ko se glasujejo o sklepih, amandmajih ali o čemer koli. To je pravilo in predlagam, da greste po tem vrstnem redu.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Ne, glasovali bomo tako, kot sem dejal po vrstnem redu, kot so bili vloženi. </font><br>
<br>
<font size="4">	Sedaj bomo glasovali o prvem predlogu sklepa. Ne bom ga zdaj ponavljal, ker sem ga pravkar prebral. Glasujemo.</font><br>
<font size="4">	Kdo je za? (10 članov.) Je kdo proti? (Nihče.) </font><br>
<font size="4">	Ugotavljam, da je sklep sprejet.</font><br>
<br>
<font size="4">	Sedaj bomo glasovali o drugem predlogu sklepa.</font><br>
<font size="4">	Kdo je za? (11 članov.) Je kdo proti? (6 članov.) </font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda in tudi 30. Sejo Mandatno-volilne komisije. </font><br>
<font size="4">	Hvala lepa.</font><br>
<br>
<b><font size="4">Seja je bila končana 17. junija 2021 ob 10.53.</font></b>