<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">42. nujna seja</font></b><br>
<br>
<b><font size="4">(19. junij 2020)</font></b><br>
</p></div><br>
<b><font size="4">Sejo je vodil Robert Polnar, predsednik Odbora za finance.</font></b><br>
<b><font size="4">Seja se je začela ob 9. uri.</font></b><br>
<br>
<b><font size="4">1. TRAK: (MK) </font></b><br>
<br>
<b><font size="4">	PREDSEDNIK ROBERT POLNAR</font></b><font size="4">: Spoštovani gospe poslanke, gospodje poslanci, dobro jutro. </font><br>
<font size="4">Začenjam 42. nujno sejo Odbora za finance. </font><br>
<font size="4">Obveščam vas, da sta zadržana in se seje ne moreta udeležiti poslanca Luka Mesec in Jože Lenart. Na seji pa kot nadomestna člana sodelujeta poslanec Leon Merjasec namesto poslanke Suzane Lep Šimenko iz Poslanske skupine Slovenske demokratske stranke in poslanec Andrej Černigoj namesto poslanca Jožefa Horvat iz Poslanske skupine nove Slovenije. </font><br>
<font size="4">S sklicem seje ste prejeli tudi predlagani dnevni red. Predlogov za spremembo dnevnega reda nisem prejel, zato ugotavljam, da nadaljujemo sejo po dnevnem redu kot vam je bil posredovan. </font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA -  PREDLOG STALIŠČA REPUBLIKE SLOVENIJE DO PREDLOGA SKLEPA SVETA O SPREMEMBI DIREKTIV (EU) 2017/2455 IN (EU) 2019/1995 GLEDE DATUMOV PRENOSA IN ZAČETKA UPORABE ZARADI KRIZE, KI JE POSLEDICA IZBRUHA COVID-19. </font></b><font size="4">Gradivo k tej točki dnevnega reda in tudi k naslednjima dvema točkama dnevnega reda smo prejeli od vlade dne 12. junija 2020 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Predlagatelj stališča Republike Slovenije je vlada. Odbor bo kot matično delovno telo to točko dnevnega reda in tudi naslednji dve točki dnevnega reda obravnaval na podlagi drugega odstavka 154.h člena Poslovnika Državnega zbora. Svoje poročilo bo posredoval pristojnemu odboru, to je Odbor za zadeve Evropske unije. K tej točki so vabljeni predstavniki in predstavnice Ministrstva za finance. Preden dam besedo državni sekretarki, gospe in gospodje, tri točke dnevnega reda torej imamo. Vse tri, pri 1. točki dve direktivi, pri 2. točki ena izvedbena uredba in pri 3. točki ena uredba Sveta Evropske unije se nanašajo na isto temo na področje obravnave davka na dodano vrednost v zvezi z e-poslovanjem, čezmejnim e-poslovanjem med ponudniki in posameznimi potrošniki. Zato predlagam, da uvodno predstavitev državna sekretarka opravi za se tri točke hkrati, zato ker so vsebinsko medsebojno povezane. Besedo dajem državni sekretarki, gospa Kristina Šteblaj, izvolite prosim. </font><br>
<br>
<b><font size="4">MAG. KRISTINA ŠTEBLAJ: </font></b><font size="4">Hvala lepa za besedo predsednik. Spoštovane poslanke, poslanci. </font><br>
<font size="4">Vsi trije predlogi kot je bilo že omenjeno se nanašajo na e-trgovanje in sicer na ureditev DDV na področju čezmejnega e-trgovanja, ki jo je Svet sprejel v dveh korakih, in sicer najprej s spremembami sprejetimi v letu 2017 in nato še s spremembami sprejetimi v lanskem letu. Celotni sveženj pravil za e-trgovanje bi se moral začeti uporabljati s 1. januarjem 2021. Namen nove ureditve svežnja pravil za e-trgovanje je predvsem vzpostavitev obveznosti za plačilo DDV za dobave blaga in storitev končnim potrošnikom po načelu države potrošnje, se pravi načelu iz katere države prihaja kupec; administrativna razbremenitev in znižanje stroškov izpolnjevanja obveznosti glede DDV za davčne zavezance pri čezmejnem trgovanju na skupnem trgu in sicer za vse unijske čezmejne dobave blaga in storitev končnim potrošnikom v državah članicah in za blago uvoženo iz tretjih držav v pošiljkah majhnih vrednosti, ki ne presegajo 150 evrov. Naslednji namen je izboljšanje konkurenčnih pogojev za dobavitelje s sedežem v Uniji in sicer z ukinitvijo oprostitve DDV na blago v pošiljkah majhnih vrednosti, do zdaj je bilo to do 22 evrov, uvoženega iz tretjih držav oziroma tretjih ozemelj. </font><br>
<font size="4">In še zadnji namen, ki bi ga izpostavila uvedba obveznosti plačevanja DDV za opravljanje dobave blaga preko spletne platforme za ponudnike teh spletnih storitev. Komisija je februarja 2020 preverila stanje pripravljenosti držav članic pri čemer je večina držav članic potrdila, da bodo lahko začela nova pravila pravočasno uporabljati. </font><br>
<br>
<b><font size="4">2. TRAK: (MK) – 9.05</font></b><br>
<br>
<font size="4">(nadaljevanje) Vendar pa sta nepredvidena kriza zaradi izbruha COVID-19 in njen velik učinek države članice prisilila, da svoje prednostne naloge drugače razvrstijo in sredstva za izvajanje svežnja o DDV pri e-trgovanju namenijo boju proti tej pandemiji. Zato obstaja resno tveganje, da vse države članice s 1. januarjem 2021 ne bodo dokončale potrebnih informacijskih sistemov za izvajanje pravil direktiv o DDV pri e-trgovanju, vključno s pravočasnim prenosom obeh direktiv v nacionalno zakonodajo. Podobne pomisleke so izrazili tudi ključni gospodarski subjekti zlasti izvajalci poštnih in kurirskih storitev, ki so komisijo pozvali, naj za 6 mesecev odloži datum začetka uporabe svežnja o DDV pri e-trgovanju. Ker je za delovanje tega svežnja ključno, da ga morajo biti sposobne pravilno uporabljati vse države članice, komisija predlaga preložitev prvotnega datuma začetka uporaba celotnega paketa za e-trgovanje, se pravi iz 1. januarja 2021 za 6 mesecev, torej na 1. julij 2021. Tako odložitev se predlaga, ker mora biti zamuda čim krajša, da se čim bolj omejijo dodatne proračunske izgube za države članice. Po oceni komisije so te proračunske izgube primerljive z izgubami, ki bi nastale zaradi nepravilnega delovanja sistema v primeru uveljavitve s 1. januarjem 2021. V vseh treh obravnavanih predlogih stališč Republika Slovenija podpira razloge in cilje, ki izhajajo iz Predloga sklepa Sveta o spremembi direktiv Sveta (EU) 2017/2455 in (EU) 2019/1995, Predloga izvedbene uredbe Sveta o spremembi izvedbene uredbe 2019/2026 in Predloga uredbe Sveta o spremembi uredbe 2017/2454 glede datumov prenosa in začetka uporabe svežnja za e-trgovanje zaradi krize, ki jo je povzročil izbruh COVID-19. S tem bo vsem državam članicam omogočen potreben čas za izgradnjo novih informacijskih sistemov in vzpostavitev ustreznih informacijskih sistemov za izmenjavo podatkov in upravno sodelovanje za spremljanje, prav tako pa tudi za nadzor čezmejnega e-trgovanja. </font><br>
<font size="4">Spoštovani, glede na vse povedano predlagam, da podprete predlog stališča k predlogu sklepa Sveta o spremembi obeh direktiv, predlog stališča k predlogu izvedbene uredbe Sveta in predlog stališča k predlogu uredbe Sveta. Hvala lepa. </font><br>
<br>
<b><font size="4">PREDSEDNIK ROBERT POLNAR</font></b><font size="4">: Hvala gospa državna sekretarka. Gospe poslanke, gospodje poslanci, razpravljamo o 1. točki dnevnega reda. Kdo želi razpravo? Ni razprave, zato jo zaključujem. K predlogu stališča tudi ni bilo vloženih nobenih amandmajev, zato dajem na glasovanje naslednji predlog mnenja: Odbor za finance podpira predlog stališča Republike Slovenije Predloga sklepa Sveta o spremembi direktiv (EU) 2017/2455 in (EU) 2019/1995 glede datumov prenosa in začetka uporabe zaradi krize, ki je posledica izbruha COVID-19, ki ga je predložila vlada in predlaga pristojnemu Odboru za zadeve Evropske unije, da predlog stališča sprejme. Začenjam glasovanje. </font><br>
<font size="4">Kdo je za? (14 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto. </font><br>
<font size="4">Poročevalec Odbora za finance na pristojnem odboru, se pravi na Odboru za zadeve Evropske unije bo poslanec Jure Ferjan. S kolegom Ferjanom sva se dogovorila, da bo tudi vnaprej opravljal tovrstna opravila. Zanima me, če kdo temu nasprotuje? (Ne.) Torej kolega Ferjan vas bom prosil, da opravite to poročilo. Na ta način tudi zaključujem to točko dnevnega reda. </font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA – TO JE PREDLOG STALIŠČA REPUBLIKE SLOVENIJE DO PREDLOGA IZVEDBENE UREDBE SVETA O SPREMEMBI UREDBE (EU) 2019/2026, KAR ZADEVA DATUMA ZAČETKA UPORABE ZARADI KRIZE, KI JE POSLEDICA IZBRUHA COVID-19. </font></b><font size="4">Uvodno obrazložitev s strani državne sekretarke smo slišali. Sprašujem ali tu želi kdo razpravljati? (Ne.) Tudi v tem primeru k temu predlogu stališča ni bilo vloženih amandmajev, zato dajem na glasovanje naslednji </font><br>
<br>
<b><font size="4">3. TRAK: (MK) – 9.10 </font></b><br>
<br>
<font size="4">(nadaljevanje) predlog mnenja, in sicer: Odbor za finance podpira predlog stališča Republike Slovenije do Predloga izvedbene uredbe Sveta o spremembi uredbe (EU)  2019/2026, kar zadeva datuma začetka uporabe zaradi krize, ki je posledica izbruha virusa COVID-19, ki ga je predložila vlada in predlaga pristojnemu Odboru za zadeve Evropske unije, da predlog stališča sprejme. Začenjam glasovanje. </font><br>
<font size="4">Kdo je za? (14 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto. </font><br>
<font size="4">Poročevalec Odbora za finance na pristojnem odboru bo poslanec Jure Ferjan in na ta način zaključujem to točko dnevnega reda. </font><br>
<br>
<font size="4">Prehajamo na</font><b><font size="4"> 3. TOČKO DNEVNEGA REDA – TO JE PREDLOG STALIŠČA REPUBLIKE SLOVENIJE DO PREDLOGA UREDBE SVETA O SPREMEMBI UREDBE (EU) 2017/2454 GLEDE DATUMOV ZAČETKA UPORABE ZARADI KRIZE, KI JO JE POVZROČIL IZBRUH VIRUSA COVID-19. </font></b><font size="4">Uvodno obrazložitev smo slišali. Želi kdo razpravljati? (Ne.) Zato dajem odboru na glasovanje naslednji predlog mnenja: Odbor za finance podpira predlog stališča Republike Slovenije do Predloga uredbe Sveta o spremembi uredbe (EU) 2017/2454 glede datumov začetka uporabe zaradi krize, ki jo je povzročil izbruh virusa COVID-19, ki ga je predložila vlada in predlaga pristojnemu Odboru za zadeve Evropske unije, da predlog stališča sprejme. Začenjam glasovanje. </font><br>
<font size="4">Kdo je za? (14 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto. </font><br>
<font size="4">Poročevalec pa bo tudi v tem primeru poslanec Jure Ferjan.</font><br>
<font size="4">Gospe in gospodje na ta način zaključujem to točko dnevnega reda in 42. nujno sejo Odbora za finance. Hvala. </font><br>
<br>
<b><font size="4">Seja je bila končana 19. junija 2020 ob 9.12.</font></b>