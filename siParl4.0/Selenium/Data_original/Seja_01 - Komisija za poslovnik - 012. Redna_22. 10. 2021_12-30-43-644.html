<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA POSLOVNIK</font></b><br>
<b><font size="4">12. redna seja</font></b><br>
<br>
<b><font size="4">(6. oktober 2021)</font></b><br>
</p></div><br>
<b><font size="4">Sejo je vodil Vojko Starović, predsednik Komisije za poslovnik.</font></b><br>
<b><font size="4">Seja se je začela ob 14.03.</font></b><br>
<br>
<b><font size="4">	PREDSEDNIK VOJKO STAROVIĆ: </font></b><font size="4">Bomo začeli počasi. Za začetek, a veste, od danes naprej smo lahko tudi, če smo vsi, imamo PC pogoj, če imamo, smo lahko tudi brez maske. In meni dovolite, če bom moral govoriti, da bom to naredil čez… O, glej, saj bomo kompletni. Ja, lažje dihaš, ne?</font><br>
<font size="4">	Vse člane komisije, vabljene in ostale prisotne lepo pozdravljam!</font><br>
<font size="4">	Na seji kot nadomestni člani komisije s pooblastilom sodelujejo: Bojana Muršič namesto Janija Prednika ter najavljeni, a, tukaj je, lep pozdrav, Ljubo Žnidar namesto Tomaža Lisca.</font><br>
<font size="4">	Prehajamo na </font><b><font size="4">določitev dnevnega reda </font></b><font size="4">seje komisije. Ker nisem prejel predlogov za umik točke z dnevnega reda in predlogov za razširitev dnevnega reda seje, ugotavljam, da je dnevni red določen, kot je bil dne 22. 9. 2021 posredovan s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG DOPOLNITVE POSLOVNIKA DRŽAVNEGA ZBORA, SKRAJŠANI POSTOPEK.</font></b><br>
<font size="4">	Kolegi… Predlog akta je dne 29. 3. 2021 Državnemu zboru v obravnavo v skrajšanem postopku predložila skupina poslank in poslancev, prvopodpisani Gregor Perič in je objavljen na spletnih straneh Državnega zbora. Kolegij predsednika Državnega zbora je na 102. seji, dne 20. 4. 2021 odločil, da se predlog akta obravnava po skrajšanem postopku.</font><br>
<br>
<b><font size="4">2. TRAK: (NM) – 14.05</font></b><br>
<br>
<b><font size="4">	</font></b><font size="4">(nadaljevanje) Kot gradivo, objavljeno na spletnih straneh Državnega zbora, smo prejeli še mnenje vlade z dne 29. 4. in mnenje Zakonodajno-pravne službe z dne 22. 9. Na sejo komisije so bili k obravnavani točki vabljeni predlagatelj, Zakonodajno-pravna služba, Državni svet in vlada. V skladu s 1. alinejo 37. člena poslovnika Komisija za poslovnik obravnava predlog poslovnika Državnega zbora ter njegove spremembe in dopolnitve. V skladu s 94. členom Ustave ima Državni zbor poslovnik, ki ga sprejme z dvotretjinsko večino glasov navzočih poslancev. V skladu s 170. členom poslovnika Državni zbor Poslovnik Državnega zbora ter njegove spremembe in dopolnitve sprejema smiselno po postopku, ki ga za poslovnik določa za sprejem zakona. Rok za vlaganje amandmajev k predlogu akta do 30. 9. 2021 je bil. V roku amandmaji niso bili vloženi.</font><br>
<font size="4">	Pričenjam drugo obravnavo predloga akta, v kateri bomo na podlagi 126. člena pravilnika opravili razpravo in glasovanje o posameznih členih predloga akta. Besedo dajem Gregorju Periču, prvopodpisanemu predlagatelju za dopolnitev obrazložitve.</font><br>
<font size="4">	Izvolite, gospod Perič.</font><br>
<br>
<font size="4">	</font><b><font size="4">GREGOR PERIČ (PS SMC): </font></b><font size="4">Spoštovani predsednik, kolegice in kolegi, ostali prisotni, lep pozdrav.</font><br>
<font size="4">	Zelo na kratko bom predstavil namen same spremembe, predloga spremembe našega poslovnika, in sicer izhaja čisto iz praktičnih izzivov. Vemo, da imamo še zlasti v tem mandatu ustanovljen veliko preiskovalnih komisij. In v praksi se potem izkaže, da pri sklicevanju terminov za izvajanje takih ali drugačnih aktivnosti preiskovalnih komisij, naj bodo to redne seje ali pa zaslišanja, enostavno v okviru poslovniških določil, kakršne so zdaj v veljavi, se znajdemo v situaciji, ko teh terminov, da bi to lahko naredili, ni oziroma jih je malo, kar pomeni, da se potem delovanje teh preiskovalnih komisij in dinamika izvajanja posameznih aktivnosti razpotegne oziroma se upočasni. Zato je predlog, ki ga imamo danes na naši mizi, ta, da omogoči to razliko, da poleg 2 matičnih delovnih teles, ki bi hkrati oziroma ki lahko hkrati zasedajo, se dovoli še ta izjema preiskovalnim komisijam, da potem to delo v okviru preiskovalnih komisij lažje teče. To je tisti, bom rekel, pozitiven vidik tega predloga. Absolutno ga je potrebno pogledati kot celoto znotraj poslovnika oziroma dela Državnega zbora. Na drugi strani to pomeni, da je aktivnosti v Državnem zboru precej več. Torej službe morajo zagotoviti podporo in navsezadnje tudi poslanci, ki moramo zagotoviti prisotnost v Državnem zboru neprimerno več, kot nas je v tem trenutku. Tako da to je neko izhodišče za razpravo, ki rešuje določene problematike, odpira tudi neka druga vprašanja. Zato predlagam, da v tej razpravi, ki je, vidimo ali ugotavljamo vsi skupaj, da je to neka rešitev, ki bi bila dobra ali so morda še kakšni zadržki. In potem vidimo, kako naprej. Dejstvo pa ostaja, da imamo neka, so se v tem mandatu odprla neka vprašanja, predvsem vezana na delo preiskovalnih komisij. In kadar je teh preiskovalnih komisij veliko, se potem pojavijo vprašanja izvedljivosti sploh dela, ki so si jih komisije, ki so si ga komisije naložile. Tako da toliko zaenkrat, spoštovani predsednik.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za dodatno obrazložitev.</font><br>
<font size="4">	Ker k predlogu akta ni vloženih amandmajev, komisiji predlagam, da združimo razpravo in glasovanje o vseh členih predloga akta, da izvedemo glasovanje o vseh členih predloga akta skupaj. </font><br>
<br>
<b><font size="4">3. TRAK: (NM) – 14.10</font></b><br>
<br>
<b><font size="4">	</font></b><font size="4">(nadaljevanje) Ali kdo temu predlogu nasprotuje? Še prej pa dajem predstavnici Zakonodajno-pravne službe besedo pred razpravo.</font><br>
<br>
<font size="4">	</font><b><font size="4">GOSPA _______: </font></b><font size="4">Dober dan. Hvala za besedo.</font><br>
<font size="4">	Saj v bistvu sem lahko kratka. Mi smo v svojem pisnem mnenju pač izpostavili, da k predlogu akta nimamo pripomb. Gre namreč za vprašanje, ki je potrebno, ki ga je potrebno pretehtati z vidika primernosti, ne s pravnega vidika. Smo pa sugerirali pripombo jezikovne narave, ki pa z amandmaji ni bila upoštevana.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za vaš prispevek.</font><br>
<font size="4">	Zdaj pa odpiram razpravo članov komisije.</font><br>
<font size="4">	Izvolite, kdo se prvi javi? Evo, izvolite, Bojana, mag. Bojana Muršič.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Ja, hvala lepa, predsednik za besedo.</font><br>
<font size="4">	Vedno mora biti pač eden prvi, to pot sem jaz, sicer ne redna članica Komisije za poslovnik, vendar kljub temu že kar nekaj časa sodelujem pri teh zadevah. In moram reči, da je predlagatelj navedel, da se bo s tem predlaganim aktom potem rešila problematika sklicevanja sej preiskovalnih komisij. Jaz osebno menim, da temu le ne bo tako, pa bi v nadaljevanju tudi povedala, zakaj. Zdaj prvič, v Državnem zboru imamo ustanovljenih 13 odborov, 2 pododbora, 8 komisij in kar 7 preiskovalnih komisij. 2 mandata sem že v Državnem zboru in po analizi še za nazaj moram reči, da imamo toliko preiskovalnih komisij, toliko preiskovalnih komisij, kot jih imamo sedaj v tem mandatu, še ni bilo v Državnem zboru. Če imam napačno informacijo, me prosim popravite, vendar mislim, da ta zadeva stoji. Potem, treba je poudariti, da smo poslanke in poslanci glede na to število, ki sem vam navedla, člani v 5, 6, nekaterih celo v več teh delovnih telesih in tudi v preiskovalnih komisijah. In ob veljavni sedanji poslovniški ureditvi velikokrat prihaja do sočasnega prekrivanja obveznosti v teh. Težave se pojavijo pri majhnih poslanskih skupinah, malo manj težav je pri srednjih, ampak kljub temu malce večja poslanska skupina ima prav tako težave, kajti lahko ravno v tistem času, ko bi bila pač sklicana preiskovalna komisija, se pojavi član, ki bi moral sodelovati na delovnem telesu, in na delovnem telesu sicer lahko nekdo drug sodeluje, kajti na preiskovalni komisiji je lahko samo član in njegov namestnik, ampak kljub temu naša primarna naloga poslank in poslancev je zakonodaja. Zato vidim tukaj velike težave, kajti potem bi se odrekali tisti naši primarni nalogi, pa ne rečem, da preiskovalne komisije niso potrebne, so dobrodošle, vendar to, kar se dogaja v tem mandatu, mislim, da že presega našo nalogo. In tudi glede na to, da že sodelujem v kar, preiskovalni komisiji že v prejšnjem mandatu in v tem, bom rekla, ne iščemo več skoraj politične odgovornosti, ampak se iščejo kakršnekoli kazenske odgovornosti, kar pa absolutno ni naloga nas poslancev, kajti nimamo te ingerence. Nadalje izpostavljam, da že sedaj imamo težave s termini, težave s prostori. Mi gostujemo oziroma v tem Državnem zboru gostuje tudi Državni svet, v katerem so tudi seje, bom rekla, kar nekako prekrivajo, ob tem pa še predsedujemo trenutno in vidimo, da so tudi tisti prostori, velika dvorana na Tomšičevi velikokrat zasedena zaradi takšni in drugačne konference, zaradi takšnega in drugačnega sodelovanja nas poslancev preko Zoom konferenc. In imamo velike težave že s samim prostorom.</font><br>
<br>
<b><font size="4">4. TRAK: (NM) – 14.15</font></b><br>
<br>
<b><font size="4">	</font></b><font size="4">(nadaljevanje) Nekako smo v Poslanski skupini Socialnih demokratov malce proučili to zadevo in menimo, da bi mogoče bilo smiselno razmišljati o omejevanju števila preiskovalnih komisij, saj tako kot sem povedala, večje število preiskovalnih komisij onemogoča naše resnejše delo, obenem pa tudi hromi delo zakonodajnega postopka v delovnih telesih Državnega zbora. Tako da jaz bom temu predlogu nasprotovala iz racionalnega razloga, kajti enostavno ne bo mogoče zagotoviti članov in namestnikov članov v teh preiskovalnih komisijah.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za razpravo.</font><br>
<font size="4">	Izvolite, gospa Janja Sluga, beseda je vaša.</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Ja, hvala lepa.</font><br>
<font size="4">	Zdaj v zvezi s tem predlogom spremembe poslovnika je seveda potrebno ugotoviti, da je prišla z nekim razlogom. Ta razlog je seveda nemogoče usklajevanje terminov zasedanj tako delovnih telesih kot tudi preiskovalnih komisij. Kolegica Bojana je zelo nazorno že naštela, kaj vse smo si dovolili, bom tako rekla, v Državnem zboru ustanovit z nemogoče zadostno mislijo tudi na to, kako bomo to vse oddelali. Seveda govorim zdaj o tistih komisijah, torej preiskovalnih komisijah, ki so nastale zaradi naših zahtev. Drugo dejstvo pa je, da se je že v preteklosti seveda večkrat izpostavljal ta problem in smo tudi že bili pred konkretnimi predlogi, kako naj se poslovnik za zagotavljanje nemotenega dela tudi preiskovalnih komisij spremeni. V prejšnjem mandatu je bila ta dilema izpostavljena in takrat je v bistvu tudi Komisija za poslovnik pripravila neko delovno gradivo, vendar zadostnega soglasja ni bilo, ker je šlo, če me spomin ne vara, besedilo spremembe bolj v smeri, da se v resnici kar ukine maksimalno možno število zasedanj delovnih teles istočasno, torej da bi kar lahko zasedalo več delovnih teles skupaj, brez kakršnekoli omejitve. In soglasja seveda za tako spremembo takrat ni bilo. In moram reči, da se v resnici s tem tudi strinjam, da kar odpreti, da lahko naenkrat zaseda tudi 4, 5 ali več delovnih teles, mogoče res ni najpametneje ravno iz razlogov, kot jih je tudi kolegica Bojana v resnici navedla. Mi smo člani, vsak poslanec je član več delovnih teles, v povprečju 4 ali 5, plus še preiskovalnih komisij 1 ali 2. In ravno zaradi zagotavljanja dela poslancev tudi po mojem mnenju kar neomejena zadeva ne more biti. Druga je pa situacija zdaj, ko je predlog takšen, ki je. In jaz razumem pripombo Zakonodajno-pravne službe, hkrati je pa s to besedico poudarjeno, da gre zgolj za eno preiskovalno komisijo. In mogoče samo iz tega vidika to nekoliko sporočilo, ampak v redu. Torej, je pa treba opozoriti tudi na nekaj drugega. Ustavno sodišče je v eni svoji odločbi zelo jasno povedalo, gre za odločbo iz sicer leta 2011, ampak ne glede na to, nič se ne spremeni, Ustavno sodišče je reklo, da je treba zagotoviti temeljno učinkovitost postopka parlamentarne preiskave, ki se mora na podlagi 25. člena poslovnika v parlamentarni preiskavi uvesti, voditi in zaključiti ter ugotoviti za razčiščevanje predmeta preiskave pomembna dejstva v razumnem roku. Mi vsi vemo, koliko imamo v tem trenutku preiskovalnih komisij. Tudi vsi zelo dobro vemo, v kakšni fazi dela so te preiskovalne komisije. In jaz mislim, da lahko vsi ugotovimo, da je ta razumni rok že bil presežen. </font><br>
<br>
<b><font size="4">5. TRAK: (NM) – 14.20</font></b><br>
<br>
<b><font size="4">	</font></b><font size="4">(nadaljevanje) In zaradi tega pač treba nekaj narediti, drugače pa brez veze, da take preiskovalne komisije ustanavljamo. Ampak kot rečeno, tu je treba najti neko ravnotežje med tem, da se vendarle zagotovi nemoteno delo preiskovalnih komisij, po drugi strani pa, da se tudi zagotovi, da lahko vsak poslanec sodeluje nemoteno tam, kjer je član. Zato se mi zdi, da v resnici to, kar imamo zdaj na mizi, torej istočasno zasedanje dveh delovnih teles in ene preiskovalne komisije, je neka tista srednja pot, ki verjamem, da bo še izvedljiva, čeprav manjše poslanske skupine pri nas, ki smo 4 poslanci, imamo že sicer velike težave z zagotavljanjem prisotnosti na delovnih telesih, kjer smo člani. Ampak dejstvo je, da kot sem rekla, se ta problematika vleče, da preiskovalne komisije morajo tudi opraviti svoje delo, da seveda še vedno imajo pri rezervaciji in usklajevanju terminov prednost ostala delovna telesa, vendarle pa se mi zdi prav, da to popravimo na način in poskušamo vsaj po tej poti zagotoviti, da bojo tudi preiskovalne komisije, če smo jih že ustanovili, nekako svoje delo lahko opravljale. Zato podpiram to spremembo.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Naprej. Aha, izvolite, Tina Heferle.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, hvala lepa, predsednik.</font><br>
<font size="4">	Jaz bom zelo kratka. Predvsem se strinjam z dejstvi, ki jih je navedla kolegica Muršič. In bom tudi v imenu Poslanske skupine LMŠ povedala, da trenutno v zdajšnjih okoliščinah, v katerih smo, naša poslanska skupina ne podpira te spremembe iz preprostega razloga, ker je treba gledati ne samo na, ne vem, učinkovito delo preiskovalnih komisij, ampak predvsem na učinkovito delo posameznih poslanskih skupin, ki niso tako številčne, da bi lahko zagotovile svoje člane v vseh delovnih telesih, v vseh komisijah in nenazadnje v vseh parlamentarnih preiskovalnih komisijah. Zdaj čisto konkretno, ravnokar smo prekinili z Odborom za notranje zadeve, javno upravo in lokalno samoupravo, ki smo ga danes začeli ob 10. uri in ga bomo nadaljevali ob 19. uri. Zakaj? Zato, ker trenutno potekata že 2 drugi delovni telesi Državnega zbora in več kot to poslanci fizično ne zmoremo. Osebno sem članica tako te komisije kot Odbora za notranje zadeve. In če ne bi bil prekinjen, ne bi mogla biti na dveh koncih hkrati. To je čisto tehnično neizvedljivo. Kar se tiče pa očitka oziroma argumenta, da posamezne preiskovalne komisije ne morejo delati, opravljati svojih nalog, zato ker je pač delo Državnega zbora »prebookirano«, preveč zasedeno, pa mislim, da ta problem izpostavljen ni tako zelo nerešljiv. Vemo, da so ponedeljki načeloma tisti dnevi, ko ne potekajo ponavadi redne seje delovnih teles in so zato namenjen lahko tudi preiskovalnim komisijam. Takšni so tudi petki popoldne. Skratka, dalo bi se najti tudi čas in prostor za delo preiskovalnih komisij, sploh če vemo, da ne vem, ena izmed preiskovalnih komisij, ki jo, meni se zdi, da slučajno vodi tudi kolega Perič, svoje v bistvu, svoje seje ni sklicala kar precej dolgo časa. Se pravi, ni vse na tem, da ni prostora in ni časa, ampak je morda tudi kaj na tem, da so bolj aktivni in vestni tudi predsedniki teh preiskovalnih komisij. Je pa res, da predstavlja pa večji problem to, ko pa preiskovalna komisija je sklicana in ima vabljene ljudi kot priče oziroma ima vabljene ljudi na zaslišanje, pa se mora potem prestavljat in odpovedovat vsa ta zaslišanja in ponovno vabit veliko število ljudi. To pa predstavlja problem, ampak, kot rečeno, tudi smo že videli, da se tudi to da prestavit. Nič ni nerešljivo. In v situaciji, v kateri smo, ko imamo 9 poslanskih skupin, ko imamo takšno število delovnih teles,</font><br>
<br>
<b><font size="4">6. TRAK: (NM) – 14.25</font></b><br>
<br>
<b><font size="4">	</font></b><font size="4">(nadaljevanje) kot je prej lepo povedala Bojana, je enostavno včasih neizvedljivo, da smo v realnosti na 2 koncih hkrati. Tako da vseeno je ta varovalka, ki jo poslovnik danes še vedno ima, to, da lahko zasedata 2 delovni telesi v Državnem zboru hkrati, po našem mnenju korektna predvsem do tistih, ki nimajo tako številčnih poslanskih skupin. Tako da danes bomo to, ne bomo podprli tega predloga.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Še kdo? Izvolite, gospod Jože Tanko.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Ja, hvala lepa.</font><br>
<font size="4">	Saj to vse drži. Za predlog, ki je na mizi, so tako razlogi za kot razlogi proti. Zdaj mi imamo, kar zadeva oblikovanje odborov in komisij, v Državnem zboru relativno proste roke. Zdaj odborov imamo pač toliko, kolikor je resorjev in še kakšnega več, v tistem delu, ki se, ki niso stalni po poslovniku, ampak so, bi rekel, izbirni. In tam bi se dala morda kakšna racionalizacija narediti. Po drugi strani nimamo zamejitev glede števila preiskovalnih komisij, kar je najbrž tudi logično. Zdaj preiskovalne komisije so pač posledica nedela institucij, pa naj bo to vlada, naj bo to sodstvo, naj bo to tožilstvo, naj bodo to preiskovalni uradi in tako naprej. Če pogledamo, za kakšne namene ali pa iz katerih razlogov so te preiskovalne komisije odrejene, pač jaz mislim, da gre za pomembna družbena vprašanja, ki so ostala na lagerju, ki se ne rešujejo. In naloga preiskovalnih komisij je v bistvu, da pač ugotavljajo politično odgovornost za dejstva, ki so tam napisana. Zdaj en del težav z delom preiskovalnih komisij je najbrž tudi povezanih z organizacijo dela v Državnem zboru. Zdaj mi imamo en inštitut rezervacij terminov za ne vem koliko časa vnaprej z ne vem kako dolgimi »checkingi«, z blokadami. In to vse ovira, to je vse ovira, da se določene stvari v Državnem zboru ne morejo izvesti racionalno. Tako da bi predlagal, da se tudi razmisli o tem, da se uredi nekaj, kar zadeva te rezervacije terminov. Imamo cel kup nujnih sej odborov, ki so ali pa niso smiselni. Jaz mislim, da so mnogo manj smiselni kot preiskovalne komisije, ker nekateri so, bi rekel, sklicani kar tako in se potem za njih vedno najde nek termin po hitrem postopku, ker se tudi sledi tam poslovniškim rokom in tako naprej. In glejte, tukaj se v Državnem zboru na nek način predlagatelji posameznih zadev moramo odločat, kaj je pomembnejše, kaj je prioriteta in kaj je spektakel. Zdaj preiskovalne komisije po tem, kar jaz poznam te stvari, se ukvarjajo praviloma z resno vsebino, praviloma. Mislim, da je bilo zelo malo takih, ki so še za spektakel bile v prejšnjem mandatu ali pa še malo nazaj. Ena, ki se je s tem ukvarjala, ko je iskala, ne vem, desne ekstremiste in tako naprej, ampak pač tistega ni našla. Zdaj naslednja stvar, kar je treba na nek način razmislit, je to, da se da v določenih primerih sklicat tudi skupne seje, predvsem pri EU zadevah. Tam je čisto brez potrebe, da ima sejo tako pristojno kot matično delovno telo in to dvakrat pridejo isti ljudi, pa isti predstavniki vlade, isto govorijo. In jaz mislim, da bi v teh primerih na nek način morali vztrajati na tem, da se EU zadeve obravnavajo pač istočasno, v istočasni seji tako pristojnega kot matičnega delovnega telesa. Tam, kjer je to pač to potrebno. Pa še en predlog bi dal. Zdaj amandmajev tu ni bilo vloženih. Amandma se lahko vloži k prehodnim in končnim določbam v vsakem primeru.</font><br>
<br>
<b><font size="4">7. TRAK: (NM) – 14.30</font></b><br>
<br>
<b><font size="4">	</font></b><font size="4">(nadaljevanje) In bi morda v razmislek dal tudi kolegom, če bi ta 2. člen amandmirali tako, da bi veljal z naslednjim sklicem Državnega zbora, to je, da se mi ne omejujemo, kdo je velik, pa kdo je taki majhen, ampak prepustimo to potem volitvam, da to določijo, in za naprej to razmejimo potem na drug način. Tako da ne bi tam dal klavzulo, velja 15. dan, ampak ne vem, velja lahko, bodo pravniki povedali, na kakšen način se to da narediti. Lahko napišemo od 15. avgusta 2022 dalje, če je to problem. Ampak vemo, da bi to stvar uredili zdaj, ko nismo nič, ko ne bomo nič obremenjeni z naslednjim mandatom, ta hip, kar zadeva, kdo je velik, pa kdo je majhen, pa kdo kaj lahko, pa kdo kaj ne more. Pa bi morda uredili še vse druge stvari, ki sem jih tukaj odprl v tem času. Morda bi bilo to smiselno za razmišljat. Nekaj lahko naredimo poslovniško, nekaj je pa stvar tehnologije dela Državnega zbora. Da pa se na obeh ali pa vseh teh stvareh, ki sem jih omenil, te stvari urediti, zracionalizirat in poenostavit. Edini problem, ki ga imajo preiskovalne komisije, so roki za vabljene, sploh če je kakšen vezan še na tujino, potne stroške in podobne stvari. In jaz mislim, da je treba temu delu, kar zadeva preiskovalne komisije, dati primerno težo in tudi omogočit, da takrat, ko so odrejene, da te preiskovalne komisije tudi delajo. Praviloma so vse te preiskovalne komisije odrejene. To se pravi, da je za njih najmanj 30 podpisov, to je pač določba. Mislim, da se zelo redkokdaj zgodi, da se je samo v enem primeru zgodilo, ko je bila izglasovana ustanovitev preiskovalne komisije na plenarni seji. Vsaj to, kar se jaz spomnim, morda je bila še kakšna. In to je, preiskovalna komisija je inštitut parlamentarne opozicije, praviloma ali pa manjšine. Lahko pa tudi ne… / nerazumljivo/ naštimana tako, da rabiš najmanj 30 podpisov, to se pravi antidel od koalicije. Jaz predlagam, da se ta sprememba sprejme in da se uveljavi z odložnim rokom, to se pravi z nekim datumom, ki bo zanesljivo naslednji mandat.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za razpravo.</font><br>
<font size="4">	Še kdo? Mogoče bi si vzel tudi sam besedo. Jaz bi rad samo opozoril na eno zadevo, da Ustavno sodišče ugotavlja neke sporne določbe pri tej parlamentarni, pri Zakonu o parlamentarni preiskovalni komisiji. In vrača v bistvu Državnemu zboru zadevo. Jaz sicer sem to pogledal na kratko, mogoče kaj grešim, ampak tako sem jaz zastopil, nisem pa dodobra pogledal. Tako da bomo morali tak Zakon o parlamentarni preiskovalni komisiji pregledat, nam nekako vrača nazaj. Tako da bi rekel mogoče, da zadevo, razrešitev tega pustimo za kasnejši čas. Mi imamo res probleme kot manjša skupina, 5 nas smo preobremenjeni z delom. In če bojo 3, je nemogoče skoraj.</font><br>
<font size="4">	Še? Izvoli.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Samo kratko pojasnilo, predsednik.</font><br>
<font size="4">	Zdaj te 2 zadevi nista neposredno povezani, ker Zakon o parlamentarni preiskavi in poslovnik pač sta en del, ki operacionalizirata delo. Poslovnik je pa samo, kdaj se sklicuje lahko te stvari. To nista neposredno povezani zadevi, sta ločeni. In tudi Zakon o parlamentarni preiskavi bo najbrž obravnaval tudi kdo drug, ne Komisija za poslovnik. Vsebinsko sta zadevi ločeni. In mi samo tukaj odločamo, ali bo poleg 2 delovnih teles lahko delalo še tretje, ki bo preiskovalna komisija, ali ne.</font><br>
<br>
<b><font size="4">8. TRAK: (NM) – 14.35</font></b><br>
<br>
<b><font size="4">	</font></b><font size="4">(nadaljevanje) Kako bo pa se to odrejalo, kako bo to delo potekalo, je pa stvar Zakona o parlamentarni preiskavi in pa seveda tistega poslovnika.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Mogoče samo pojasnilo. Oglasil sem se, ker je bilo tudi v sami debati govora o vsebini preiskovalne komisije in se mi je zdelo korektno, da opozorim tudi, da se na tem področju nekaj dogaja.</font><br>
<font size="4">	Še kdo mogoče? Zdaj pred nami je bil podan predlog s strani člana Jožeta Tanka, da se na koncu lahko dodamo, nisem prepričan, če lahko dodamo v tej fazi odložni pogoj. / oglašanje iz dvorane/ Ja, izvolite.</font><br>
<br>
<font size="4">	</font><b><font size="4">GOSPA _______: </font></b><font size="4">Za to je treba seveda ta predlog formalizirat v obliki predloga amandmaja, česar ne more storiti ZPS. / oglašanje iz dvorane/ Ja, ampak za to je potrebno imeti formalen predlog. ZPS tega ne more storiti namesto vas. No, to sem želela.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">/ izklopljen mikrofon/ Se opravičujem. So vsi predlogi enakopravni, lahko tudi o tem potem v takem, da bi sprejeli amandma komisije kakšen. / oglašanje iz dvorane/ Ja, izvolite, gospod dr. Vatovec.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Predsednik, jaz razumem, da je kolega Jože pač to predlagal, ampak to je nek predlog v okviru razprave. Zdaj ne morete vi kot predsednik komisije kar to smatrat kot predlog amandmaja odbora. Če je to želja Jožeta Tanka, člana Komisije za poslovnik, jo mora na papirju prinesti, vam jo predočit kot amandma odbora in potem lahko o tem odločamo. Ne pa na lepe oči. Se opravičujem.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Okej, ja. / oglašanje iz dvorane/ Dobro. Vidim, da je mnenje v tej smeri, da gremo lahko na glasovanje. Ugotavljam… Ne, združimo o vseh členih, o vseh členih skupaj. Ne, ne, o členih, ja, ja.</font><br>
<font size="4">	Izvolite.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Glejte, bom vseeno ustno predlagal, amandma bomo potem še pisno vložili. Bi samo tukaj napisali amandma, ta dopolnitev, spremembo 2. člena, ta dopolnitev poslovnika velja s 1. 7. 2022.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">/ oglašanje iz dvorane/ Ja, izvolite.</font><br>
<br>
<font size="4">	</font><b><font size="4">GOSPA ________: </font></b><font size="4">Hvala.</font><br>
<font size="4">	V bistvu zdaj glede na to, da je bil ta predlog amandmaja zdaj ustno posredovan, prej z njim nismo bili seznanjeni, zgolj opozorilo, da gre za uveljavitveno določbo, ki precej odstopa od običajne določbe 15-dnevne, sicer pa mora biti, kadar gre za drugačen uveljavitveni rok, ta razlog za tako drugačno rešitev posebej utemeljena, ne zgolj s tem, da naj bi veljalo za naslednji mandat. To bi bilo treba seveda dodatno pojasniti.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">/ oglašanje iz dvorane/ Izvoli.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Če se prav spomnim, smo nedavno sprejeli Zakon o javnih naročilih, ki ima tudi daljši, bi rekel, odložni rok uveljavitve. Zaradi tega pač stojijo nekatere druge stvari. Jaz sem samo zdaj to ustno povedal. </font><br>
<br>
<b><font size="4">9. TRAK: (NM) – 14.40</font></b><br>
<br>
<b><font size="4">	</font></b><font size="4">(nadaljevanje) V obrazložitvi potem, ko se bo amandma pisno vložil, pa to lahko tudi dopolnimo in obrazložimo. Saj ni noben problem, to ni težava. / oglašanje iz dvorane/ Seveda ima, saj to bomo lahko naredili, ni nobena težava. Samo govorimo zdaj o tem, a je sploh načelna pripravljenost, da se taki rešitvi gre nasproti v tem trenutku s tem odložnim rokom.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Prosil bi predstavnico ZPS malo za pomoč, ali je amandma korekten ali ni.</font><br>
<br>
<font size="4">	</font><b><font size="4">GOSPA ________: </font></b><font size="4">Sem pravkar povedala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Ni?</font><br>
<br>
<font size="4">	</font><b><font size="4">GOSPA ________: </font></b><font size="4">Če lahko samo?</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Ja, samo postopkovno ima…</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Predsednik.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Izvolite.</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Jaz mislim, da je bilo izvajanje predstavnice Zakonodajno-pravne službe zelo jasno. In glede na to, kar je povedala, jaz mislim, da v tem trenutku o takem amandmaju, kot ga je kolega predlagal, pač ne moremo glasovati. Kot ste pa sami ugotovili, je člen odprt in lahko v nadaljevanju še vlaga kdorkoli kar želi, seveda pa predhodno usklajeno z Zakonodajno-pravno službo. Zato predlagam, da zdaj v tem trenutku o tem niti ne glasujemo.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Okej, hvala lepa, ja.</font><br>
<font size="4">	Ne, prehajamo torej na glasovanje, ne prosim, o vseh členih skupaj. Osnovni predlog. Glasujemo o vseh členih skupaj. Glasovanje. / oglašanje iz dvorane/ Ni? Ne, aha, dobro. Vemo, samo še trenutek, samo še trenutek. Od navzočih članov nas je, vsi smo prisotni, 11. Odločamo z dvotretjinsko večino navzočih. Gremo zdaj na glasovanje.</font><br>
<font size="4">	Kdo je za? (6 članov.) Kdo je proti? (5 članov.)</font><br>
<font size="4">	Ugotavljam, da členi niso sprejeti.</font><br>
<font size="4">S tem zaključujem drugo obravnavo… Aha. Glede na to, da na podlagi razlage… Ugotavljam, da je obravnavani, da je obravnava predloga dopolnitve Poslovnika Državnega zbora na matičnem telesu končana.</font><br>
<font size="4">S tem zaključujem drugo obravnavo predloga akta na matičnem delovnem telesu. Komisija bo pripravila poročilo, v katerem bo vključila to ugotovitev in ga posredovala predsedniku Državnega zbora.</font><br>
<br>
<font size="4">S tem zaključujem 1. točko dnevnega reda.</font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA – POBUDA ZA DOPOLNITEV IN SPREMEMBO POSLOVNIKA DRŽAVNEGA ZBORA ZA UREDITEV POLOŽAJA POSLANK IN POSLANCEV O MOREBITNI ODSOTNOSTI ZARADI MATERINSKEGA, OČETOVSKEGA ALI STARŠEVSKEGA DOPUSTA.</font></b><br>
<font size="4">K tej točki so bili vabljeni predlagatelj Brane Golubović. Bo kdo namesto… / oglašanje iz dvorane/ Aha, bo Tina Heferle namesto. Kot gradivo ste k tej točki prejeli pobudo Poslanske skupine LMŠ z dne 2. 9. 2021, ki je objavljena na spletnih straneh Državnega zbora.</font><br>
<font size="4">Besedo dajem članici in članici LMŠ, članici naše komisije in članici LMŠ, Tini Heferle.</font><br>
<font size="4">Izvolite, Heferle.</font><br>
<br>
<b><font size="4">TINA HEFERLE (PS LMŠ): </font></b><font size="4">Hvala. Hvala, predsednik.</font><br>
<font size="4">Saj bom čisto kratka. Glede na to, da ste dobili našo pobudo v pisni obliki, bi jo samo na kratko povzela. Zdaj ta situacija Covid krize oziroma pandemija koronavirusa nam je prinesla tudi,</font><br>
<br>
<b><font size="4">10. TRAK: (NM) – 14.45</font></b><br>
<br>
<b><font size="4">	</font></b><font size="4">(nadaljevanje) če se tako izrazim, eno pozitivno stvar, in sicer smo v danih okoliščinah spremenili poslovnik tako, da je poslancem omogočeno delo na daljavo oziroma se jim omogoči sodelovanje na sejah Državnega zbora tudi zunaj sedeža. Vendar pa je ta primer določen samo za, v primeru hujše ali naravne nesreče, ko je to pač v državi ugotovljeno. Zdaj v praksi se je pa v tem letu in pol skorajda, ko smo to možnost kar nekajkrat že izkoristili, pokazalo, da bi pa vendarle veljalo razmisliti tudi o tem, da se ta možnost sodelovanja na daljavo omogoči tudi nekaterim drugim poslancem, ki iz opravičljivih osebnih razlogov ne morejo sodelovati na sejah Državnega zbora, pa seveda bi se jim brez težav to lahko omogočilo. Zdaj naš predlog gre v tej smeri, da se v okviru neke manjše delovne skupine, ki bi bila lahko sestavljena iz članov, po en član vsake poslanske skupine, da se predebatira in morda najde rešitev, ki bo vsem skupna, da se spremeni poslovnik tako, da se tudi ob morebitnih drugih opravičljivih razlogih dolgotrajne odsotnosti, pri nas smo dali za primer, ko je naša poslanka, gospa Jerca Korče odsotna zaradi materinskega dopusta, da se tudi v teh primerih omogoči poslanki oziroma poslancu v primeru starševskega oziroma očetovskega dopusta, da izpolnjuje oziroma ja, da izpolnjuje svoje pravice in dolžnosti, za katere je bil izvoljen. Tako da danes zgolj in samo predlog, da se ustanovi delovna skupina. V tem mandatu sicer smo že kar nekajkrat debatirali na to temo na zaprtih sestankih, delovnih sestankih, pa žal nismo prišli do skupne točke, ki bi jo zapisali v poslovnik. Tako da morda zdaj ob tej priložnosti, ko je pač ena izmed poslank na materinskem dopustu, da vendarle ponovno poskusimo in najdemo rešitev tudi za tovrstne primere. Toliko z moje strani. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za obrazložitev.</font><br>
<font size="4">	Odpiram razpravo. Izvolite, gospod Aleksander Reberšek.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Hvala lepa, predsedujoči, za besedo.</font><br>
<font size="4">	Zadnja stvar, s katero bi se morali ukvarjati v tem Državnem zboru, je, da se ukvarjamo sami s sabo, ampak če je tak predlog na dnevnem redu, se bomo pač ukvarjali tudi s tem in iskali ustrezne rešitve. V Novi Sloveniji si seveda želimo, da če že spreminjamo zakonodajo, se pravi poslovnik, da najdemo neke celovite, neke dolgotrajne rešitve, ne rešitve nekaj na hitro, nekaj na horuk. Nova Slovenija je blizu ljudem, Nova Slovenija je blizu družinam, zato se zavzemamo za rešitve, ki so blizu družinam. Iskati je torej potrebno rešitve, ki so celovite in gredo v smeri, kot imamo recimo urejen status poslanca, ki postane minister, se pravi, da tega poslanca nadomesti drug poslanec, ki je dosegel drugi najboljši rezultat na volitvah v volilnem okraju oziroma v volilni enoti. Imamo rešitve, samo videt jih je treba. Jaz predlagam, da gre sklep tudi v spremembo Zakona o poslancih in da se najde tudi tukaj rešitev. Ta rešitev je veliko bolj celovita, kot je celovita rešitev LMŠ. Jaz predlagam, da razmišljamo v tej smeri in da se mama oziroma oče posvetita svojemu otroku v celoti. Naš predlog je zato veliko bolj celovit in veliko bolj prijazen družinam.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Predlagateljica Tina Heferle, izvolite, beseda je vaša.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, spoštovani gospod Reberšek.</font><br>
<font size="4">	Najprej hvala za ta EPP, saj lahko bi se ga vzdržali, ampak saj je vaša legitimna pravica. </font><br>
<br>
<b><font size="4">11. TRAK: (NM) – 14.50</font></b><br>
<br>
<b><font size="4">	</font></b><font size="4">(nadaljevanje) Zdaj, če je to za vas ukvarjanje s samim seboj, to za nas zagotovo ni. Kot veste, je ustavna pravica in dolžnost vsakega poslanca, da sodeluje pri delu Državnega zbora. In Državni zbor kot institucija je dolžna zagotoviti vsakemu poslancu, da opravlja svojo funkcijo. In ko govorite o celoviti rešitvi, pa enačite daljšo odsotnost zaradi, ne vem, materinskega dopusta z odsotnostjo izvoljenega poslanca, ker nastopi ministrsko funkcijo, z vsem spoštovanjem, gospod Reberšek, mešate hruške in jabolka. In takšna dobronamerna gesta, kot je tale naša pobuda za predebatirat možnost, kako zagotoviti, ne vem, poslankam, upam, da jih bo v prihodnosti še več, trenutno imamo eno, ampak zagotoviti poslankam in materinskem dopustu izvajat funkcijo, za katero so bile izvoljene, če je to za vas ukvarjati se sami s seboj, mislim, lepo vas prosim. Namesto, da bi se ukvarjali z epidemičnimi razmerami, na vladi ustvarjate pravno podlago za dodatnih 600 zaposlitev v javni upravi. A to pa je tisto, s čemer se pa vi ukvarjate v tem času, pa je za vas upravičeno? Skratka, ta in vaša intervencija, spoštujem vsako razpravo in vsako mnenje, ampak na tako dobronameren predlog, kot smo ga podali, reagirat s takšno razpravo, kot ste jo imeli, je pa skrajno neprimerno, ponižujoče in da ne rečem še kaj drugega. Več poveste sami o sebi kot pa o našem predlogu s tem.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Replika, gospod.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Moja legitimna pravica in pa pravica poslanske skupine je, da poda svoj predlog. In naš predlog je bil, da grejo rešitve v tej smeri, da nekdo oziroma ali je to poslanka ali poslanec, ki bi koristil dopust oziroma porodniški dopust, da se ga nadomesti, da ga nadomesti drugi poslanec. Jaz ne vem, v čem je tukaj problem. Zakaj tukaj mi odkrivamo toplo vodo? Naredimo podobno, kot je narejeno, če poslanec postane minister. Poslanca nadomesti drugi poslanec, ki je dosegel drugi najboljši rezultat v volilni enoti. Jaz ne vem, v čem je zdaj tukaj problem. Starši, mama ali oče, pa se naj posvetita svojemu otroku. Jaz sem predlagal to rešitev in zdi se mi zelo dobra.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Izvolite, Tina Heferle, predlagateljica.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Gospod Reberšek, verjetno poznate glede na to, da vaša stranka zelo opeva to družinsko politiko, verjetno poznate zakonodajo, kjer je trajanje materinskega dopusta časovno omejeno. In traja koliko? Vam moram jaz povedati ali veste? In vi pričakujete, da bo nekdo, ki je drugo izvoljen na listi, prišel za 3 mesece sem oddelat svoje in potem se vrnit nazaj na svoje prejšnje delovno mesto. A to je za vas konkretna, dobra, konstruktivna rešitev? Ali je boljše, da izkoristimo mehanizem, ki smo ga v času Covid krize v naši hiši vzpostavili, to je sodelovanje na sejah preko video konference, kjer se da glasovat, kjer se da razpravljat in tako naprej, in se ne ovira poslanke ali poslanca v njeni funkciji. Zdaj, če vam gospod Hršak prišepetava, kaj morate povedati, upam, da bosta našla skupaj kakšen bolj konkreten odgovor.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Ne zdaj podajanje ali… / oglašanje iz dvorane/ Kaj, replika? Dobro. Gospod Reberšek, Aleksander Reberšek, imate repliko.</font><br>
<font size="4">	Izvolite.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Gospod Hršak meni ne rabi nič razlagat, ker sem sam dosti pameten, da vem, za kaj se gre oziroma…</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">To, to ni replika, prosim.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Ne, nisem še dokončal. Prosim, dopustite mi, da do konca povem. Želel bi povedati to, da nekateri ministri so bili ministri samo nekaj dni. Kaj se je potem zgodilo z njimi oziroma ko so se vrnili v poslanske klopi? Oziroma bom povedal drugače, vaš predsednik stranke oziroma bivši predsednik vlade, Marjan Šarec je</font><br>
<br>
<b><font size="4">12. TRAK: (NM) – 14.55</font></b><br>
<br>
<b><font size="4">	</font></b><font size="4">(nadaljevanje) po letu in pol vrgel puško v koruzo in so se nekateri, tudi vaši ministri vrnili v poslanske klopi. Tako da vse jasno?</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Besedo ima… To ni bila replika. Besedo ima Janja Sluga.</font><br>
<font size="4">	Izvolite.</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Hvala lepa.</font><br>
<font size="4">	Jaz upam, da boste kolegi iz Nove Slovenije vsakemu, ki postane starš, dovolili, da se sam odloči, koliko, kdaj in na kak način se bo ukvarjal s svojim otrokom. Jaz upam, da boste vsaj toliko. Zdaj pa pojdimo na začetek. V vladi, v kateri sodelujete tudi vi, kolega Reberšek, sta zgolj 2 ministrici. V parlamentu, v katerem sedimo vsi skupaj, 25 komaj poslank. Si lahko mislite, zakaj? Zaradi takih stališč, kot ste ga zdaj izrazili vi. In jaz mislim, da je zakonodajalec takrat, ko se je pisal Zakon o poslancih, pač v bistvu spregledal možnost, da se poslanca nadomesti ali pa kakorkoli nadomesti njegov glas, ko koristi materinski ali pa starševski dopust, ker sta 2 različna in sta tudi različno prenosljiva ali ne. Mi smo se v resnici že v prejšnjem mandatu ukvarjali s tem vprašanjem zelo intenzivno, ker smo ga sprožile poslanke, ki nas je bilo takrat bistveno več v tej hiši, na klubu parlamentark, torej 2017. Bojana se spomni. Potem smo opravili takrat zelo temeljito razpravo, posvetovanje tudi z Zakonodajno-pravno službo in ugotovili, da ne samo, da bi bila potrebna sprememba poslovnika, ampak bi celo bila potrebna sprememba Zakona o poslancih, temeljit razmislek tudi o skladnosti z Ustavo. In v tem trenutku je pa dejstvo, da Zakon o poslancih mirovanja poslanske funkcije iz tega razloga v resnici ne predvideva, ne predvideva nadomestnega poslanca, ne predvideva tudi mogoče prenosa glasovalne pravice, kot ga imajo na primer v Franciji, v tistem času na drugega poslanca, torej nadomeščanje dejansko ni mogoče. In tudi poslanec, ki koristi tak dopust, mu funkcija ne preneha. Drugič, sem še v okviru svoje prejšnje poslanske skupine, v resnici smo to predlagali 2019, je bil to drugi predlog na isto temo. Je pa treba povedati, da v resnici na 10 let se v tem trenutku zgodi, da kakšna poslanka ali poslanec koristi to možnost. Prvič je bilo to v mandatu 1992-1996, potem v mandatu 2011-2014 in zdaj zopet v tem mandatu. In že na podlagi tega lahko ugotovimo, da potreba po tem dejansko je in se jo je treba lotit. Tisto, kar mene v resnici skrbi, je bilo takrat, ko smo pridobili mnenje Zakonodajno-pravne službe, da bi uredili to na način, kot ste vi zdaj tudi trenutno predlagali, vsi tisti pomisleki, ki jih je Zakonodajno-pravna služba takrat izrazila. In moram reči, da sem v bistvu do neke mere razočarana nad tem, da se v tem vmesnem času glede na pomisleke, ki so bili, ni našla tudi neka rešitev, ki pa jo po moje ne more najti delovna skupina, ampak bi jo morala najti Zakonodajno-pravna služba. Zakaj? Bom zdaj citirala, kaj je takrat ZPS tudi rekla. Mogoče bom malo daljša, ampak to je zelo pomembno, da se ne bomo tako na pamet pogovarjali. Zakonodajno-pravna služba je rekla naslednje: »Z zakonsko spremembo, ki bi se nanašala na poslanski mandat, torej na mirovanje funkcije poslanca in nadomestnega poslanca, bi se urejala ustavna materija, kar pomeni, da bi morala biti odločitev o spremembi vnaprej dobro premišljena, ustavno skladna, pravno-sistemsko ustrezna ter izvedljiva.« To je to, kar smo že zdaj rekli. Pod 2. točko: »Inštitut mirovanja bi moral biti določen tako, da bi kandidati dejansko prevzeli mandat za določen (kratek) čas.« Verjetno to pomeni ustrezno ovrednotenje poslanske funkcije med samim mandatom in ustrezne pravice tudi po prenehanju mandata, kar smo skupaj ugotovili, da je dejansko problem. »Zagotovo to pomeni, da bi bilo treba spremeniti določbo četrtega odstavka 38. člena Zakona o poslancih,</font><br>
<br>
<b><font size="4">13. TRAK: (NM) – 15.00</font></b><br>
<br>
<b><font size="4">	</font></b><font size="4">(nadaljevanje) ki izključuje pravico do nadomestila po prenehanju mandata, če mu je funkcija prenehala pred potekom 6 mesecev po potrditvi mandata.« Potem je naslednja točka, ki jo je ZPS navedla in govori o tem, kaj se zgodi, če tisti kandidat, ki je naslednji na listi, odkloni tak mandat, kar bi verjetno do tega prišlo, ker govorimo o kratkem času, in lahko bi se zgodilo, da bi vsi naslednji kandidati na listi odklonili mandat, kar pomeni, da bi morali za, ne vem, 2 ali pa 3 mesece izvesti nadomestne volitve. Ja, tako da, mislim to je bistven element, ko se o tem pogovarjamo takole malo na pamet. Potem naslednja točka, da se za kandidata, ki naj prevzame mandat, povzročijo posledice, ki učinkujejo ne glede na dolžino mandata, torej prenehanje delovnega razmerja, nezdružljivost funkcij, ki je še posebej tu problematična in jo posebej izpostavljam, in omejitve poslovanja. Ravno zaradi tega, ker govorimo o tem kratkem času. In pa potem še zadnja točka iz stališča ZPS, ki se pa nanaša na to, da je čas trajanja odsotnosti zaradi starševskega varstva v bistvu nedoločen. Ne vemo, koliko časa dejansko bo nekdo odsoten, ravno tako pri bolniški. In tudi ta vidik je potrebno upoštevat. In zdaj glede na to, da je to bilo že izpostavljeno, da v vmesnem času nismo prišli do rešitve, da smo v tem trenutku na točki trajanja mandata, kjer smo, jaz mislim, da tudi ne moremo pričakovati, če ustanovimo tudi delovno skupino, da bomo do rešitev, ki bodo zadevale spremembo Zakona o poslancih, tako kot bi tudi v resnici morala biti, ne bomo prišli. Zato se mi zdi veliko bolj smiselno lotit se spremembe poslovnika. In tu pa ne vidim prav nobene težave, da zadevo uredimo na način, kot smo to uredili tudi za odsotne poslance iz epidemičnih razlogov. Ne vem, zakaj bi bila tu kakršnakoli težava in zakaj bi z vsako spremembo poslovnika sploh odlašali. V naši poslanski skupini podpiramo spremembo na način, da pač zraven v poslovnik kot razloge za sodelovanje na sejah na daljavo dodamo tudi poslance, ki so odsotni zaradi porodniškega oziroma materinskega ali starševskega dopusta. In mislim, da to lahko naredimo tudi brez delovne skupine in da to lahko naredimo takoj. Zagotovo pa ostaja dejstvo, da tudi tak način za rešitev tega vprašanja verjetno ni dovolj in je treba v resnici se lotit spremembe Zakon o poslancih na način, da zagotovimo tudi poslancem pravico do koriščenja starševskega in materinskega dopusta, tako kot jo imajo tudi vsi ostali, ne pa, da potem posamezna poslanska skupina v resnici ostane brez enega glasu. </font><br>
<font size="4">Tako da še enkrat, ocenjujem, da lahko v obstoječe besedilo poslovnika enostavno dodamo tudi ta razlog. In v naši poslanski skupini podpiramo to.</font><br>
<br>
<b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">Izvolite, Boris Doblekar, beseda je vaša.</font><br>
<br>
<b><font size="4">BORIS DOBLEKAR (PS SDS): </font></b><font size="4">Hvala lepa za besedo, predsednik.</font><br>
<font size="4">Zdaj zanimivo mi je, kako so se razvnele strasti pri eni taki točki. / oglašanje iz dvorane/ A, ne? Zdaj tukaj je poslanec prej omenil družinsko politiko, bejž no, takoj napad, opevanje družinske politike. Žalostno. Ne vem, če to sodi na tako sejo. Zdaj pri prejšnji točki ste bili proti predlogu, pa predlog ni bil slab, pa je tudi dobro utemeljen. / oglašanje iz dvorane/ Zdaj imamo 2. točko, ste pa za, mi pa proti. Pa smo tam. Zdaj mene zanima sicer, zakaj tega niste že prej predlagali, saj ste imeli možnost že prej predlagat še, ko ste bili na vladi, pa potem. Prav zdaj recimo bi človek pomislil, ko je pa vaša poslanka, ne vem, na porodniški, zdaj pa gremo s tem predlogom. Bi lahko že prej predlagali. Jaz se sprašujem, zakaj niste že prej to ugotovili. </font><br>
<br>
<b><font size="4">14. TRAK: (NM) – 15.05</font></b><br>
<br>
<b><font size="4">	</font></b><font size="4">(nadaljevanje) Ali ste, pa niste hoteli predlagat? To me zanima, no. Zdaj ta informacijska tehnologija, informacijsko-komunikacijska tehnologija, na katero se sklicujete, je bila pač uvedena zaradi epidemije. Zdaj bomo kar počasi, ne vem kaj, kar vse seje, najbolje, da gremo potem kar vsi, da smo kar doma, pa preko računalnikov hodimo na sejo oziroma smo ali pa nismo prisotni na sejah. Zdaj, če se prav spomnim, ni dolgo tega nazaj, ko ste iz teh poslanskih skupin ali pa iz te, ki predlagate te spremembe, dobesedno obstruirali vsako sejo odbora, pa povzročali nesklepčnosti in tako naprej. Jaz ne vem, zakaj, če že v živo ste tam, pa ne morete biti na sejah, zakaj bi bili pa preko Zooma ali pa preko teh, jaz tega ne zastopim. Tudi zdajle se je zgodilo prejšnji teden zelo pomembna seja Odbora za zadeve Evropske unije, kjer je bilo potrebno sprejeti sklepe, pa ste zapustili sejo, ste šli ven, pa ste povzročili nesklepčnost seje, to se pravi, niste bili prisotni na seji za zadeve Evropske unije. Pa tudi ne vem, kaj ste potem, po tem predlogu recimo bi mogoče ne vem šli iz seje ven, bi jo zapustili, pa bi šli potem v pisarno na računalnik, pa bi bili preko aplikacije prisotni na seji ali kako. Zdaj tako, malo se sprašujem. Še enkrat pa res me zanima, kako da niste prej že tega predloga predlagali. Zdaj tukaj zraven jaz ne vidim nobenih primerjav po evropskih državah, zgolj neko golo pač besedilo, nek predlog na listu papirja, bi rekel, nekako nepopolno zbrano tole vse skupaj. Ni te primerjave, kako je pa to po ostalih evropskih državah urejeno, ali jaz ne vidim prebrat. Nisem opazil tega, no. Tako da jaz takega predloga ne bom podprl. Se pa seveda strinjam, da vsak predlog je dobrodošel, pa tudi, če pride z zamudo ali pa takrat, ko komu prav pride. Mogoče se je pa v prihodnosti tudi vredno tudi o teh stvareh kaj pogovarjat, kakšno komisijo spet naredit, pa malo podebatirat, ali bi tak predlog bil sprejemljiv ali ne bi bil sprejemljiv. Pa še enkrat čisto na koncu, da ne bomo zdaj za vsako stvar, bi rekel, izkoriščali to informacijsko-komunikacijsko tehnologijo, ki je bila pač v času epidemije nekako uporabljena in tudi zelo dobrodošla. Jaz samo upam, da bomo čim prej se vsi precepili, pa da bomo zdravi, pa da bomo lahko vsi v službe hodili, pa da bomo vsi na delovnih mestih brez težav in stvari sprejemali, pa debatirali v živo, kar se mi zdi, da je zelo bolj na mestu kot pa preko teh aplikacij.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za razpravo.</font><br>
<font size="4">	Samo malo pripombo pri vodenju imam. Dajmo ostanit pri temi in ne gre za predlog, ampak za pobudo v tem primeru. Besedo ima zdaj, sedaj Tina Heferle kot predlagateljica in za njo je potem Bojana Muršič.</font><br>
<font size="4">	Izvolite.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, zdaj kolega Doblekar, najprej me, tako bom rekla, nekaj dejstev me žalosti. Najprej me žalosti, da ste svojo razpravo začeli v smislu, jah, prej ste bili pri 1. točki vi proti, zdaj bomo pa mi, brez nekih konkretnih argumentov. Jaz sem vam pri 1. točki povedala konkreten argument, zakaj je Poslanska skupina LMŠ nasprotovala prejšnjemu predlogu. Vi ste pa v vaši razpravi z vsem spoštovanjem odgovarjali na našo pobudo, pobudo, ne predlog sprememb, na našo pobudo ste odgovarjali</font><br>
<br>
<b><font size="4">15. TRAK: (NM) – 15.10</font></b><br>
<br>
<b><font size="4">	</font></b><font size="4">(nadaljevanje) zelo, zelo populistično, netočno in nekorektno. Pa bom povedala, zakaj. Predlog spremembe poslovnika, ki bi omogočal izvajanje poslanske funkcije vsem poslankam in poslancem, ki bi koristili starševski oziroma materinski dopust, je na mizi že 3 leta. Kolegica Sluga je prej povedala, da so se o tem pogovarjali že v prejšnjem mandatu. Zdaj ni moja krivda, če vam vaš poslanski šef, gospod Krivec ni predajal informacij naprej, ampak mi smo na ničkoliko delovnih posvetih vodij poslanskih skupin in vodstva Državnega zbora v tem mandatu sedeli za mizo, iskali rešitev točno za to situacijo, ko gre poslanka ali poslanec na starševski dopust. Dialog smo vodili še za časa predsednika Državnega zbora, gospoda Židana. Zelo aktivno je pri iskanju rešitev sodelovala generalna sekretarka Državnega zbora, gospa Urša Zore Tavčar, ki je… Ja, gospod Doblekar, nisem jaz kriva, če niste s tem seznanjeni, pogovorite se z gospodom Krivcem. Jaz vam zdaj govorim, kaj se dejansko dogaja v tem mandatu, v katerem ste tudi vi poslanec. Številne primerjave, mednarodne primerjave ostalih držav smo predebatirali, prediskutirali tako z Zakonodajno-pravno službo kot z vodji poslanski skupin. Ugotovili smo, da je pač naša Ustava napisana tako, da se poslanska funkcija izključno izvaja neposredno. Zato rešitev kolega Reberška, ki jo je prej navrgel brez tehtnega premisleka in nekih strokovnih argumentov, ne pije vode trenutno, ker je potrebno spremeniti najprej Ustavo, potem Zakon o poslancih in nenazadnje Poslovnik Državnega zbora. In ne govoriti, da mi danes predlagamo v diskusijo ta predlog samo zato, ker je pa naša poslanka trenutno doma na materinskem dopustu. Ne, ni res. Pogovarjamo se o tem že 2 mandata oziroma odkar sem jaz tukaj, se pogovarjamo o tem. Res pa je, da okoliščine pa trenutno so take, ja, da tudi v dejanskem vidimo, da je to problem. In če smo v dejanskem lahko zagotovili spremembo poslovnika na način, da se omogoča vsem, ki so bodisi v karanteni bodisi v samoizolaciji zaradi Covida, če želite, da se jim omogoči sodelovanje preko daljave na sejah Državnega zbora, ne vidim tehtnega razloga, zakaj se ne bi zagotovilo to tudi poslankam in poslancem, ki koristijo starševski dopust. In pravite vi, zaradi takšne stvari bomo zdaj dopuščali, da nekdo sodeluje na daljavo na sejah. Ja oprostite, to ni kar takšna stvar. To ni kar takšna stvar to, da nekdo postane starš in ima pravico koristiti starševski dopust. In moram se še odzvat na vašo zelo nekorektno in zlonamerno opazko glede obstrukcij delovanja Državnega zbora oziroma delovnih teles, ki smo jo v LMŠ nekaj časa prakticirali, naj povem še enkrat, pa je grozno, da moram to zdaj še enkrat ponavljat, ampak takrat smo obstruirali delovanje delovnih teles Državnega zbora zgolj in samo izključno iz enega razloga, ker si je vaša koalicijska večina oziroma manjšina prisvojila ta delovna telesa. Niste želeli potem, ko so se vam porušila razmerja, ko so vam ušli poslanci iz koalicije, niste pustili, da bi se razmerja v delovnih telesih uredila tako, kot veleva poslovnik. In iz tega razloga so bila vsa delovna telesa, vse seje delovnih teles po našem mnenju, po mnenju LMŠ takrat nezakonita, ne v skladu s poslovnikom. In iz tega razloga smo takrat obstruirali vse seje, ki ste jih vodili, ki ste jih sklicevali in na hitro metali zakonske predloge</font><br>
<br>
<b><font size="4">16. TRAK: (NM) – 15.15</font></b><br>
<br>
<b><font size="4">	</font></b><font size="4">(nadaljevanje) pod preprogo. In zdaj zlonamerno, gospod Doblekar, in zelo nekorektno je, da to vlačite zdaj ob tem predlogu na plan in obračate besede tako kot največji doktor populizma, no. Jaz vam čestitam res, vam čestitam, ker ni vsak sposoben tako obračati besed, saj to je tudi neke vrste zmožnost in sposobnost, ja. Tako da jaz, mene zelo žalosti, da na tej, na takšni temi, kot je danes zdajle pred nami, na takšno dobronamerno, neškodljivo, nepolitično pobudo zganjate populizem in strankarski EPP. Mene žalosti kot žensko, kot poslanko me žalosti, da ste sposobni česa takega.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Besedo ima mag. Bojana Muršič, potem pa ti.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa za besedo.</font><br>
<font size="4">	Jaz moram reči, da je že sicer Tina kar skoraj vse povedala, ampak kljub temu, kolega Doblekar po mojem ni prebral naslova te točke. LMŠ je podal zahtevo oziroma zadevo: Pobuda za dopolnitev spremembe Poslovnika Državnega zbora za ureditev položaja poslank in poslancev ob morebitni odsotnosti zaradi materinskega, očetovskega in starševskega dopusta. Zakaj navajam to? Ker je v bistvu gospod Doblekar začel, da imamo informacijsko-komunikacijsko tehnologijo, da bi bili zdaj kar vsi skupaj doma, pa bi kar lepo od doma glasovali. Nihče ne govori o tem. Zato še enkrat, govorimo o materinskem, očetovskem in starševskem dopustu. In zakaj nismo tega uredili v preteklih mandatih? Kolegica Janja Sluga vam je lepo povedala in tudi celi povzetek vam je naredila, kaj je Zakonodajno-pravna služba napisala, kaj je potrebno narediti. V okviru kluba parlamentark smo se v prejšnjem mandatu zelo veliko ukvarjali. Iz vaše poslanske skupine sta bili prisotni 2 poslanki, ki sta tudi za takšno dikcijo, da se to uredi, sodelovali. Če niste s tem seznanjeni, prosim dogovorite in pogovorite se znotraj vaše poslanske skupine. In res se mi zdi skrajno nekorektno, da o takšni zadevi, o kateri danes govorimo, ko pride do materinskega, starševskega ali pa očetovskega dopusta, je toliko nejev, ker to ni vedno, ženske nekatere so zgolj enkrat matere, očetje sicer so, večkrat lahko koristijo očetovski dopust, nekatere pa žal sploh do te materinske funkcije iz takšnih in drugačnih razlogov ne morejo priti. In se mi zdi strašno nekorektno, da se ne pogovarjamo, da niste pripravljeni pristopiti k tej pobudi, še enkrat, k pobudi, da se to uredi. Ne govorimo o kakršnikoli zahtevi. In korak naprej bi res lahko naredili. In če bi želeli biti blizu ljudem, blizu ženskam, blizu tudi moškim, ki se odločijo za koriščenje očetovskega dopusta, da to tudi naredimo. Je pa res, da je Zakonodajno-pravna služba takrat lepo povedala celoten postopek, kaj je potrebno narediti. In zadeve se še niso speljale, kajti že danes se tukaj pogovarjamo kar, mislim da, tri četrt ure, pa gre zgolj za pobudo, da se o tem začne intenzivno pogovarjat, ker verjamem, da tole zdaj v tem trenutku ne bomo rešili, pa kljub temu, da če bi bila iskrena želja in bi razumeli ženske in moške, ki se znajdejo v tej dani situaciji, ob tej informacijsko-komunikacijski tehnologiji, ki jo imamo danes, za katero zdaj točno jaz ne vem, koliko sredstev je Državni zbor namenil. In ne vem, zakaj je namenil, ker v tem trenutku je ne uporabljamo. In tudi, ko so bile epidemične razmere, je koliko poslancev glasovalo in delovalo na daljavo? Ni bilo ne vem koliko. In škoda je, da se ta tehnologija ne uporabi, ker takšnih primerov trenutno imamo zgolj in samo enega. Je pa res, da je še nekaj mlajših poslank, ki se lahko zgodi, da bodo zanosile, </font><br>
<br>
<b><font size="4">17. TRAK: (NM) – 15.20</font></b><br>
<br>
<b><font size="4">	</font></b><font size="4">(nadaljevanje) imele težave zdravstvene, ne bodo pa mogle opravljati svoje poslanske funkcije. In tudi, če gledamo odsotnost, bolniška odsotnost poslanke, ki zanosi, nikoli ne veš, a naslednji mesec boš lahko šel v službo ali ne boš mogel iti, ker iz takšnega in drugačnega razloga si pač odsoten oziroma nekje doma lahko, pač moraš počivati, bom tako po domače rekla. In res se mi zdi nekorektno, da ne prisluhnete tej izjemno pomembni tematiki ne samo za ženske, tudi za moške je pomembna, kajti očetovski dopust pa lahko koristijo tudi očetje. Tako da, če smo vsi skupaj za to, da se ta problematika reši, naredimo in začnemo slediti tej pobudi, še enkrat, pobudi in naredimo korak res naprej, da to zadevo rešimo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Za besedo je zaprosil še… / oglašanje iz dvorane/ Aha, replika je prej. Izvolite, samo ostanimo pri temi, lepo prosim, ja.</font><br>
<br>
<font size="4">	</font><b><font size="4">BORIS DOBLEKAR (PS SDS): </font></b><font size="4">Kratek bom. Tako, zelo kratek bom. Glejte, gospe poslanke. Jaz sem v svoji razpravi povedal, da nisem za to, da bomo zdaj kar vse povprek kar za vse stvari uporabljali informacijsko tehnologijo oziroma na daljavo. To sem jaz povedal. Najbrž me niste dobro razumele. Zdaj, kakšna je razlika v Slovarju slovenskega knjižnega jezika med pobudo in predlogom, si preberite sami. Celo prej je poslanka LMŠ sama v uvodu, ko je ta drugič razpravljala oziroma meni replicirala, sama rekla še enkrat predlog. Ne vem, a se je zmotila ali pa. Tako da, glejte, ne se toliko zapenjat v vsako besedo, če karkoli kdo reče. Saj ima vsak pravico razpravljati, svoje mnenje povedati. In ob tem, ko sem razpravljal, ste me najbrž tudi narobe razumeli. Jaz sem samo povedal, dal primerjavo, kar se mi zdi popolnoma na mestu, da ko smo vsi v Državnem zboru, jaz na sejah ne manjkam, če se le da nikoli, če pa že, me pa kdo nadomesti. Ne bom pa seje zapuščal oziroma sedel v pisarni in se smejal, kako tam na seji trpijo, ker so nesklepčni. To, kar ste vi počeli ali pa kar še počnete. To sem povedal, nič drugega. In mislim, da to ni nič narobe, če to povem. Drugače pa sem povedal ob koncu svoje razprave, da sem tudi za to, da se pogovarjamo o tem, da se ustanovi komisija. / oglašanje iz dvorane/ Sem. Če niste, si preberite magnetogram, sem povedal to, da se ustanovi komisija, da se o tem pogovarjamo in pa da bi rad tudi predloge primerjav iz evropskih držav. Tudi to sem povedal, če me niste dobro razumeli. In nisem nič bil absolutno čisto proti vsemu, no, ker ste zdaj to navrgli tukaj. Tako da me drugič bolje poslušajte, pa boste videli, da nisem kar a priori bil kar proti vsaki, proti kar vsaki zadevi. Tako da, toliko bi imel, no.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Za besedo je prosila predlagateljica, Tina Heferle, potem pa ima, za njo ima pa besedo Aleksander Reberšek.</font><br>
<font size="4">	Izvolite.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Glejte, gospod Doblekar. Še enkrat, danes gre za pobudo, če želite, tudi za predlog za spremembo poslovnika. In ne gre za formalni, formalno spremembo že. In zato nimate pred sabo še mednarodnih primerjav, ker je to del formalnega predloga za spremembo. To pa menda veva oba, no. Ne se zdaj sprenevedat, da nimate, da bi radi videli mednarodne primerjave, takšne in drugačne. Saj, če bo prišlo do formalnega predloga spremembe poslovnika, bo to seveda tudi vključeno. Kot sem vam že prej pojasnila, številne mednarodne primerjave smo v okviru sestankov zaprte delovne skupine z vodji poslanski skupin predebatirali. Še enkrat vam bom rekla. Pozanimajte se pri svojem šefu, zakaj vas ni o tem obvestil. In še enkrat bom poudarila. Naša Ustava veleva, da se poslanska funkcija izvaja neposredno. In zato je predlog, da se omogoči to neposredno izvajanje funkcije poslanske  tudi tistim poslankam in poslancem, ki bi koristili starševski dopust oziroma materinski, očetovski. Čemu je problem to informacijsko tehnologijo, o kateri je</font><br>
<br>
<b><font size="4">18. TRAK: (NM) – 15.25</font></b><br>
<br>
<b><font size="4">	</font></b><font size="4">(nadaljevanje) govorila tudi Bojana, namenit še tem poslankam in poslancem, ki bi bili odsotni zaradi starševskega dopusta. Jaz ne vem, toliko se otepate. No, saj je pa za razumet, ja. Toliko se otepate te uporabe ali pa rabe informacijske tehnologije, seveda morate imeti nek razlog, zakaj ustvarjate novih 600 delovnih mest v javni upravi.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za besedo.</font><br>
<font size="4">	Besedo ima… / oglašanje iz dvorane/ Dobro, repliko ima gospod Boris Doblekar.</font><br>
<font size="4">	Izvolite, ampak res na kratko, prosim.</font><br>
<br>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala, ja hvala lepa.</font><br>
<font size="4">	Ja, čisto na kratko. Še enkrat. Kaj je meni kdo rekel, moj vodja ali pa moj šef ali pa ne vem kdo, kaj je meni kdo rekel, pa kdaj, kaj je meni kdo povedal, mislim, da to ni zdajle predmet razprave. Vi bi lahko komot tukaj zraven, pa tudi predlagam, da drugič, ko boste dali kakšen predlog, komot napišete zraven še 5 stavkov, da ste se že ne vem koliko, pa kje, pa s kom o tem pogovarjali in usklajevali, pa dajte to zraven napisat. / oglašanje iz dvorane/ Čisto komot. Ja, zato. Napišete, da ste se o tem že pogovarjali, pa to. Zdaj to besedilo, če ga bojo ljudje brali, ki jim šef tega ni povedal, da je to že ne vem kdo o tem debatiral, bodo rekli, poglej, to govorim. Ta dokument je javno objavljen, ker ga lahko vsi berejo. Zato vam predlagam, da take stvari lahko drugič zraven dopišete, pa ne bo noben problem, pa bo vsem bolj razumljiv in ljudem.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">To ni bila replika, to je bila razprava. Tako da prosim, da ne izkoriščate tega. Replika je namenjena temu, da pojasnite svoje, če ste bili kaj narobe razumljeni.</font><br>
<font size="4">	Zdaj pa ima na kratko, je obljubil, da bo na kratko, ima naš Aleksander Reberšek besedo.</font><br>
<font size="4">	Izvolite. Za njim je Janja Sluga, potem pa trenutno odsotni Edvard Paulič. Izvolite.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Hvala lepa, predsedujoči, za besedo.</font><br>
<font size="4">	Še enkrat, jaz ne želim, da zdaj izpade, kdo je bolj za družine, kdo je še bolj za družine in tako naprej, ampak v Novi Sloveniji to preprosto dokazujemo skupaj z našim ministrom Janezom Ciglerjem Kraljem z dejanji. V zadnjih 10… V zadnjih 10 letih namenjamo največ denarja za družine, pika, štejejo samo dejanja. Smo pa tudi za to – in še enkrat poudarjam – da se preuči bolj celovita rešitev. Ne nekaj na hitro, na horuk, ampak da iščemo bolj celovito rešitev. In ena izmed rešitev, ki sem jo že izpostavil, je to in je podobna, kot jo že imamo, takrat, ko poslanec postane minister. Jaz ne vem, zakaj je zdaj treba tukaj odkrivati toplo vodo. Poslanca, ki postane minister, pa nadomesti naslednji poslanec, ki je dosegel drugi najboljši rezultat v volilni enoti. Naš predlog gre torej v tej smeri, da poslanka, ki je na porodniški, da se v celoti povsem posveti družini in pa svojemu otroku. Nadomestni poslanec jo nadomesti in se posveti tistemu, za kar je namenjen poslanec, za delo v Državnem zboru. Jaz osebno zelo težko sprejmem neke trditve, da to ni mogoče. Pravzaprav ves čas poslušam, v tej državi ni čisto nič mogoče. Jaz si želim le, da bi preučili ta predlog, ki smo ga podali v Poslanski skupini Nova Slovenija. Sodelovanje na seji na daljavo v času korone, gre za situacijo, ki je izjema. Poslanka, ki pa je na porodniški, pa je izjemna situacija. Jaz sem zelo vesel in tudi v Poslanski skupini Nove Slovenije se zelo veselimo vsakega novega rojstva in iskreno čestitam poslanki ob rojstvu otroka in se z njo veselim.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Preden bi, če dovolite mi eno intervencijo. Zopet govorimo o pobudi, torej je pobuda in da gre na delovno skupino naprej, da se to obravnava naprej. O tem govorimo danes.</font><br>
<font size="4">	Izvolite, Tina Heferle, kot predlagateljica.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Jaz bi si pa v tej razpravi, saj me veseli, da se je tako razvnela in vse to, ampak si pa želim, kolega Reberšek, da se vzdržite vseh seksističnih izjav, kajti to, da si Nova Slovenija želi, da se poslanka v celoti posveti družini in otroku, pa kdo ste vi, da si boste privoščili takšne seksistične izjave. Pa kje, v kakšni družbi mi živimo? Še malo, pa boste začeli govoriti tukaj v tej hiši, da naj poslanke oziroma</font><br>
<br>
<b><font size="4">19. TRAK: (NM) – 15.30</font></b><br>
<br>
<b><font size="4">	</font></b><font size="4">(nadaljevanje) da naj ženske ostanejo doma in skrbijo za družine. Pa lepo vas prosim, pa ja se bo vsaka poslanka oziroma vsak poslanec zase imel pravico odločat, koliko bo koristil starševskega oziroma materinskega oziroma očetovskega dopusta, če ga bo koristil in kdaj ga bo koristil. To, da pa govorite, da naj se poslanka v celoti posveti družini in otroku, je pa višek od viška… / oglašanje iz dvorane/ Ja katastrofa, gospod Doblekar, zato ker je takšna izjava seksistična. In jaz kot ženska si je ne dovolim, pa čeprav nisem mama.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	Besedo ima Janja Sluga.</font><br>
<font size="4">	Izvolite.</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Če kar nadaljujem to, ko je Tina nehala. Največja tragedija tega izvajanja je pa, da se vi sploh ne zavedate, kaj ste rekli. To je pa največja tragedija, da se seksizma v svojem razmišljanju in v svojih izjavah sploh ne zavedate in da se zdaj še tukaj družno temu smejite. To je pa nepojmljivo. In jaz upam, da vas gleda vesoljna Slovenija. In da to počnete ravno predstavniki tistih poslanskih skupin, ki so vas polna usta, polna usta dvigovanja rodnosti, družinskih vrednot in tako naprej. Pa vi ste tisti, ki bi to morali danes predlagati. Vi ste tisti, ki bi prvi tukaj morali sedeti, pa reči, da takoj ta trenutek v 5 minutah popravimo poslovnik, da se bo omogočilo nekomu, ki je postal starš, da sodeluje, da opravlja svojo materinsko in očetovsko funkcijo, pa tudi poslansko hkrati, ker se ne izključujeta. To bi moralo biti danes tu na tej seji. In raznorazni izgovori, kaj vi predlagate. Vi niste nič predlagali, kolega Reberšek, niste. LMŠ je predlagal in predlagal je nekaj na podlagi tega, kar sem prej v svojem izvajanju že povedala, kaj je vse že Državni zbor na to temo naredil. In ko si zdaj tako zelo želite ta primerjalni pregled, ta primerjalni pregled že obstaja in je objavljen na spletnih straneh Državnega zbora, samo kliknit je treba gor. Naredil ga je dokumentaciji center Državnega zbora že leta 2017. In tam noter piše točno to, kar sem prej govorila, pa očitno niste poslušali, ker selektivno poslušate. Kakšne vse težave obstajajo, če se odločimo za varianto nadomestnega poslanca, sem prej zelo podrobno povedala in mislim, da ni razloga, da bi zdaj še enkrat ponavljala. Lahko vam pa navedem, kako imajo druge države to urejeno, zelo na kratko. Nadomestnega poslanca, pravi ta dokument, ki je nastal v tej hiši, imajo v Estoniji, Latviji, na Nizozemskem, Portugalskem in na Švedskem. V Franciji pa poznajo tako imenovani prenos glasovalne pravice, ko nek drug poslanec dobi pooblastilo za glasovanje v imenu odsotnega kolega. Ampak to, kar si vi dovolite vnaprej določat, da zdaj pa nekdo, ki koristi starševski ali materinski dopust, mora početi samo to in svoje funkcije ne more več opravljati, to je pa nezaslišano. In tisto, kar je v predlogu LMŠ, jaz upam, da ste si ga prebrali. Ni nekaj vsevprek, kot je bilo danes rečeno, ni vsevprek in kar za neke primere, ko se nekomu ne bi ljubilo pač priti na sejo, ampak je za primere, ki sem jih naštela, in da imamo zdaj v vsej zgodovini te hiše tretjič, torej ni vsevprek. Pa upam, da ga bomo imeli še čim večkrat, če sem čisto iskrena, čim večkrat. Ker, ko se pogovarjamo, da je v tem trenutku 25 poslank od 90 v Državnem zboru, me to skrbi. In tudi to, o čemer se danes pogovarjamo, je eden izmed razlogov, zakaj nas je samo toliko. In vi iščete zdaj vse mogoče izgovore za to, da bi poslanki, ki je postala mamica, onemogočili sodelovanje že v tem trenutku, ker smo prej zelo jasno</font><br>
<br>
<b><font size="4">20. TRAK: (NM) – 15.35</font></b><br>
<br>
<b><font size="4">	</font></b><font size="4">(nadaljevanje) povedali, kako je Zakonodajno-pravna služba že ugotovila, kje so vse težave, če se lotimo spreminjat Zakona o poslancih, kar bi se ga tudi v nadaljevanju morali. Ampak jaz upam, da smo poslanke in tisti poslanci, ki bi se morebiti odločili koristit očetovski dopust tudi v tem trenutku in v tem mandatu, enakovredni kot vsi drugi državljanke in državljani in imamo pravico to koristit. In nas vi pri tem ne boste ovirali. Nepojmljivo je, kar počnete. In LMŠ ni predlagal nič drugega kot to, da se tisti, ki tak dopust koristi, sam odloči, ali bo na neki seji fizično sodeloval ali pa ne. In v primeru, da ne, bo postopek popolnoma enak, kot bi bil, če bi bil odsoten zaradi Covida. In nič ni tu vsevprek in nič ni tu kompliciranega in vse že obstaja in je v praksi že tudi izvedeno in ugotovljeno, da deluje brezhibno. In ne vem, zakaj bi morali zdaj ustanavljat delovno skupino in delati primerjalni pregled in ne vem kaj še vse. Poglejte si tisto, kar že obstaja. In prosim, ne izgovarjajte se zdaj, da vi predlagate ne vem kaj. Vi nič ne predlagate. Vi ovirate, da bi v tem trenutku potrdili enakopravno sodelovanje poslanke na sejah Državnega zbora, to vi počnete. In sporočilo, ki ga s tem dajete, je popolnoma drugačno od tistega, kar sicer govorite, da boste vedeli. In ljudje to vidijo.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Replika, pa res, da bo replika, gospod Aleksander.</font><br>
<br>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Replika bo od začetka do konca. Hvala lepa za besedo.</font><br>
<font size="4">	Očitno si poslanka LMŠ Tina Heferle ne želi, da bi imela ženska možnost, da se posveti otroku. Se zelo čudim, ker naš predlog gre ravno v tej smeri, v tej smeri možnosti. Mama in oče se bosta sama odločila, ali bosta to možnost tudi koristila. In ne razumem, zakaj ste živčni, če še nekdo drug poda nek alternativni predlog. Naš predlog gre v tej smeri, da se uredi za vse poslanke in za vse poslance enako, kot je za vse zaposlene v tej državi. In ko začne poslanka Janja Sluga povzdigovat svoj glas, je več kot očitno, da so volitve zelo blizu.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Predlagatelj. Izvolite, Tina Heferle, beseda je vaša.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Gospod Aleksander Reberšek, jaz si ne dovolim, ne dovolim si, da boste govorili, kaj jaz mislim in kaj jaz govorim, na način, da obračate moje besede. Sprevržno je, da ste zdajle rekli, da si jaz ne želim, da bi se ženska posvetila otroku. A se vi sploh zavedate, kaj govorite? A se poslušate? Grozno je, kar si dovolite danes. Polagati besede na tak sprevržen način meni v usta, tega si ne dovolim. Vse, kar sem govorila v svojih razpravah, je to, da je treba pustiti posameznemu človeku, bodisi ženski bodisi moškemu, ki postane starš in je slučajno izvoljen predstavnik ljudstva, kajti ne gre enačit poslanca z nekom, ki ima delovno razmerje na podlagi pogodbe o zaposlitvi, gospod Reberšek. Jaz upam, da to veste. Vi nimate pogodbe o zaposlitvi. Vi ste predstavnik ljudstva, izvoljen na neposrednih volitvah. Vi imate pravico, pa hkrati dolžnost. In nimate enakih pravic, kot jih imajo zaposleni ljudje na podlagi pogodbe o zaposlitvi. Dajmo si razjasnit pojme, pa ne mešat hrušk in jabolk. Sem vam že danes enkrat to povedala. In kar delate v svojih razpravah, je zavajanje, neznanje in zlonamerno natolcevanje. Še enkrat, ne bom si dovolila, da mi polagate takšne besede v usta, kot ste jih prej izrekli. In če bi imela poslovniško možnost, pa vem, da je nimam, bi zahtevala opravičilo. Še enkrat, seksističnih izjav v tej hiši ne rabimo. </font><br>
<br>
<b><font size="4">21. TRAK: (NM) – 15.40</font></b><br>
<br>
<b><font size="4">	</font></b><font size="4">(nadaljevanje) In jaz si jih ne dovolim, gospod Reberšek. Kar se tiče pa vašega predloga, ki ga ni, jaz ga ne vidim pred seboj, vam je pa kolegica Janja že povedala. In če bi bili obveščeni o vseh pogovorih, ki smo jih opravili na teh delovnih zaprtih posvetih, mimogrede še enkrat bom izpostavila, vaše vodje poslanskih skupin so dolžni vas o tem obveščat, vaš predlog je trenutno neizvedljiv, predlog, ki ste ga zdajle navrgli. Pisno, formalno pa tega niste podali v vaši Poslanski skupini Nove Slovenije, da smo na jasnem, niste aktivni na tem področju. Ste pa glasni, ko je treba kaj takole vehementno razlagat in natolcevat, to pa ja. Še enkrat, Zakonodajno-pravna služba je večkrat pojasnila, kje so težave, zakaj je potrebna sprememba Ustave, sprememba Zakona o poslancih, pa sprememba poslovnika, pa se že ponavljam danes, ampak ker očitno ne poslušate nobene izmed razprav, nobenega argumenta, ampak vrtite svoj EPP, kako Nova Slovenija, Janez Cigler Kralj in ne vem kdo še vse dela za družine slovenske, hkrati pa govorite, da bi se morala vsaka poslanka posvetit zgolj in samo otroku in družini. Groza me je, gospod Reberšek, groza.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Za besedo je zaprosil Boris Doblekar, za njim pa Jože Tanko.</font><br>
<font size="4">	Izvolite.</font><br>
<br>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala, predsednik.</font><br>
<font size="4">	Glejte, jaz sem zelo pozorno poslušal prejle razpravo poslanke Janje Sluga, ki je bila sicer za moje pojme malo preglasna, ne bi bilo potrebno tako dvigovat glasu v parlamentu. Da se to lepo povedat bolj po tiho, pa malo bolj… / oglašanje iz dvorane/ In tukaj berem, glejte tukaj berem, potem bom pa povedal, kako je poslanka to tolmačila. In bi samo rad, da se zmenite med sabo, kaj bi zdaj radi pravzaprav. Nič drugega, samo to. Tukaj piše, zato predlagamo, da članice in člani komisije… Ne piše, zato dajemo pobudo, da članice in člani. Ampak še enkrat, piše, zato predlagamo, ne dajemo pobudo, torej zato predlagamo, da članice in člani Komisije za poslovnik sprejmejo sklep o oblikovanju ožje skupine. LMŠ, ste to predlagali oziroma dajete pobudo? Poslanka, ki pa seveda je prej razpravljala, Janja Sluga je pa rekla, ne vem, zakaj je sploh potrebno oblikovat kakršnekoli ožje skupine ali pa delovne skupine. Zdaj se morate zmenit, ali je potrebno, ali dajete to pobudo, ali ni potrebno in ne dajete te pobude. Samo to bi rad nekako usklajeno zdaj slišal, da bom vedel se potem lažje odločit, no. Piše, da predlagate, ne da dajete pobude, potem pa sem slišal v razpravi, da, zakaj pa zdaj sploh treba to ustanavljat ožje skupine. Dajte se potem zmenit, a je treba ali ni treba. Toliko, da bom lažje se odločil.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Janja Sluga ima repliko.</font><br>
<font size="4">	Izvolite.</font><br>
<br>
<font size="4">	</font><b><font size="4">JANJA SLUGA (PS NP): </font></b><font size="4">Čeprav zatrjujete, da ste pozorno poslušali, vas moram obvestit, da niste pozorno poslušali, ker pred tem sem tudi rekla, da v celoti podpiram to pobudo in menim, da bi jo morali takoj neposredno prenesti v samo besedilo poslovnika, da bi to naredili nemudoma brez ustanovitve delovne skupine, ker se mi zdi, da je to nekaj takega, kar bi vsi skupaj morali takoj v tem trenutku, vključno z vami podpreti.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Predlagateljica, Tina Heferle, beseda je vaša.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, gospod Doblekar, mene vedno znova impresionirate. Jaz vam čestitam za tak nastop, res ste vrhunski v tem populizmu. Ampak samo toliko no zdaj, jaz sem si želela, da bi morda kakšne bolj vsebinske, če smo že debato toliko razvneli, da bi bilo na drugi strani kaj vsebine, ne pa da bi se</font><br>
<br>
<b><font size="4">22. TRAK: (NM) – 15.45</font></b><br>
<br>
<b><font size="4">	</font></b><font size="4">(nadaljevanje) se vrteli okrog izrazoslovja predlog in pobuda. Pa naj vam preberem, toliko da bo jasno, da gre za praktično sopomenki. Pobuda oziroma predlog je izraz nečesa z namenom, da se o nečem premisli. Pobuda je pa prizadevanje in težnja po nekem delovanju. In kaj, kaj to pomeni, da dajemo danes pobudo oziroma predlog, da se o nečem premisli, da se naredi ožja skupina delovna, ki bo pripravila predlog sprememb v formalnem smislu. No, tako. In zdaj vi se že eno uro vrtite, pentljate okrog besede predlog in pobuda. Pa lepo vas prosim, dajte kaj vsebine od sebe kdaj, da bojo razprave v tej hiši konstruktivne, če se že gremo neko parlamentarno demokracijo, ne pa se lovit in sprenevedat in delat EPP in populizem na vsakem koraku, tudi tam, kjer ni treba, tudi pri vprašanju, ki v resnici ne bi smelo biti politično vprašanje in politično obračunavanje.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Repliko ima Boris Doblekar.</font><br>
<font size="4">	Izvolite.</font><br>
<br>
<font size="4">	</font><b><font size="4">BORIS DOBLEKAR (PS SDS): </font></b><font size="4">Glejte, spoštovana gospa poslanka.</font><br>
<font size="4">	Zdaj pa, kdo se iz koga norca dela? Zdaj imam pa tudi jaz tega počasi dosti. Zdaj pa pojdite po magnetogram, pa poglejte, kaj sem rekel. Jaz sem prej rekel predlog, zdaj pa vi, pa sem vam povedal, da je čisto vseeno, a je predlog ali pobuda, kar hočete. In zdaj vi meni očitate, da sem jaz sprožil debato o predlogu in o pobudi. To ste vi meni očitali, ne jaz vam. In bi vas res lepo prosil, da ne zlorabljate mojih besed, ker sem lepo povedal prej, da pač predlagate. Vi ste pa rekli, ne, ne predlagamo, dajemo pobudo. Zdaj pa vi meni govorite, da je predlog in pobuda eno in isto in zapravljate čas tukaj. Vsebinsko se pa nič ne pogovarjamo. Spravljate se na poslanca Reberška in name. Nimate drugega za povedat. Povejte malo bolj vsebinsko, pa nam pomagajte, da bomo ta vaš predlog ali pobudo ali karkoli že je, za katerega je poslanka prej rekla, da sploh ni potrebno delovne skupine delat, pa to imate zapisano noter. Dajte se zmenit najprej, povejte, kaj bi radi, potem bomo potem lahko in razpravljali in lažje odločali. Toliko no, lepo prosim.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Predlagateljica, prosim.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, saj jaz se ne grem tega ping ponga z vami, gospod Doblekar, ampak če boste šli vi svoj magnetogram prebrat pozorno, ko se bo naredil, boste videli, da ste govorili zelo cinično o tem, da zakaj, če imamo pred seboj predlog, zakaj nimamo pa mednarodne primerjave, zakaj nismo pa tega in onega, pa tretjega dopisali. In naša intervencija je bila zgolj in samo, da gre za formo v obliki pobude, kjer formacija dejanske spremembe poslovnika še ni napisana. In o tem je tekla beseda. In ne zmigovat z glavo, ker ste vi se zapletli. Zdaj jaz vam odgovarjam in razlagam, čemu vsa ta polemika. Ne bom pa tiho, pa požrla vseh teh vaših natolcevanj, zato ker kaj, ker hočete imeti vi zadnjo ali kaj. Ne, pojasnila sem vam, ta polemika med pobuda in predlogom je nastala zgolj in samo zato, ker ste vi želeli neke mednarodne primerjave, ki se pa vedno dajo k formalnemu predlogu zakonske spremembe, samo zato. In vi ste se od začetka te razprave delali norca, da kaj imamo pred seboj, da ni mednarodnih primerjav in ne vem kaj. In zato je do tega prišlo, do te brez vezne debate o predlogu in pobudi. In ne se, ja, ne se delat norca vi z mene, gospod Doblekar. In ne mi mahat tukaj, ker imam pravico govoriti in imam pravico povedat svoje mnenje. In ne mi mahat, pa delat gest in ne vem kaj še vse, ker sem jaz do vas spoštljiva in vam ne maham, ko vi govorite, in vam ne kažem nekih gestikulacij, ki so žaljive. Ampak seveda, saj to spet več pove o vas kot o meni. Škoda samo, da kamere, morda pa celo pokažejo te vaše gestikulacije, ki so zelo neprimerne in nedostojne.</font><br>
<br>
<b><font size="4">23. TRAK: (NM) – 15.50</font></b><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Besedo ima Jože Tanko.</font><br>
<font size="4">	Izvolite.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Ja, hvala lepa za besedo.</font><br>
<font size="4">	Zdaj jaz ne bi rad obremenjeval te točke dnevnega reda. Zdaj jaz mislim, da so stvari zaradi diskusije ad personam na obeh straneh take, da bi bilo po moje bolj smiselno sejo prekinit, točko prekinit in nadaljevat kdaj drugič, ko se bodo te strasti nekoliko umirile, in da bo manj tega, bom rekel, napadalnega govora. Zdaj jaz se pri tej točki do zdaj nisem oglasil, pa me tudi boli, da me nekdo kar na splošno obtožuje, mi, pa vi, pa gor in dol. Dajte se potem zmenit nekje drugje, tisti, ki se spopadate. Jaz mislim, da ni prav nobene potrebe, da se pri tej točki ali pri kateri drugi zadeve, bom rekel, tako zapletejo, da bi lahko rešljive stvari postanejo na koncu nerešljive. In to samo zaradi teh, bom rekel, osebnostnih spopadov. Prej, ne vem, ste govorili o seksizmu in o vsemogočem. Jaz, bom rekel, teh stvari ne sprejmem. Bili so ravno tako predlogi, kako kakšno stvar uredit in tako naprej. Zdaj morda pa 2 stavka še o tem, kolikokrat in kje je bilo to obravnavano. Jaz sem več ali manj na vseh teh sestankih kolegija, posvetov predsednika Državnega zbora in tako naprej, pa moram reči, kakor se spomnim, to ni bila ravno pogosta tema. Bilo je odprto, ampak ni bila to pogosta tema teh diskusij. Glejte, tudi… / oglašanje iz dvorane/ Ni bila. Lahko pogledate zapise, notice, ki jih imate, pa to ni bilo. Bilo pa je obravnavano, bilo je, saj nisem rekel, da ni bilo, ampak to ni zdaj bilo ravno, bom rekel, taka pogosta tema. In tudi, ne vem, vsaka poslanska ali pa vsak vodja poslanske pač ima svoj pogled na to, svoj pristop. In pač ni za obtoževat ne enega ne drugega, kako kakšne stvari vodijo. Zdaj, kar zadeva pa tiste očitke glede poslanskih sedežev za nepovezane poslance, pa je poslovniška določba jasna. To smo, mislim da, že takrat razčistili ali pa nekoč razčistili, to pa je bilo pogosto obravnavano. In tukaj ni prišlo do nobene kršitve nobenih pravil znotraj Državnega zbora pri teh stališčih. Pač določba poslovnika je jasna. Nepovezani poslanci lahko dobijo mesta v delovnih telesih, lahko pa tudi ne. Pač to je stvar politične odločitve. In zdaj obtoževat karkoli je to po moje nepotrebno. Tudi, ne vem, cel kup ukrepov smo sprejemali protikoronskih in tako naprej. Ne spomnim se, da je bil kakšen dober, pa smo jih ene 7 ali 8 paketov ukrepov sprejeli, pa se ne spomnim, da bi kakšnega pohvalili. Glejte, pa nisem nobenemu nič očital. Pač tako je bilo stališče, taka je bila politična odločitev. Politiki smo, vsak vidi v določenem predlogu, ki je na mizi, bom rekel, ali priložnost ali nevarnost. In v skladu s tem ste tudi in smo tudi oblikovali svoje razprave, ko smo te zadeve sprejemali. Velja podobno tudi za ta predlog. Ne bom nadaljeval, predsednik. Predlagam pa, da se prekine točka in da v nadaljevanju pač uredimo te stvari, bom rekel, na bolj zmeren, znosen način. Jaz tega vpitja ne bi rad poslušal še naprej.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Glejte, pred nami je pobuda. In ta pobuda, je v sami pobudi napisano, da bi šlo na posebno ali pa lahko gre tudi na delovno skupino, ko imamo</font><br>
<br>
<b><font size="4">24. TRAK: (NM) – 15.55</font></b><br>
<br>
<b><font size="4">	</font></b><font size="4">(nadaljevanje) Ta pobuda, kakor smo danes slišali, je že, ima že nekaj brade. Ampak mi smo v lanskem, nič nismo dosegli, da lahko tudi, v spremembo poslovnika, da lahko tudi glasujemo na daljavo. V tem torej smo vzpostavili mehanizem, ki to dopušča in ki to omogoča. In izkazalo se je, da lahko deluje. Mogoče ni samo to primer, kar imamo pred sabo. Je bila tudi pobuda vmes, ki je še vedno na mizi, kaj pa je z ljudmi, ki so doživeli poškodbo in ne morejo priti v parlament. Kaj je s tistimi, ki so bolani, pa ne morejo priti v parlament. To bi lahko tudi vključili. In jaz mislim, da dajem kar na mizo nek predlog, ne zaključujem še razpravo, razprava je še odprta, ampak da Komisija za poslovnik bo pobudo za dopolnitev in spremembo Poslovnika Državnega zbora za ureditev položaja poslank in poslancev ob morebitni odsotnosti zaradi materinskega, očetovskega ali starševskega dopusta obravnavala v okviru že ustanovljene delovne skupine, ki bo pripravila besedilo predloga sprememb in dopolnitev Poslovnika Državnega zbora. To je, da tudi umirimo malo razpravo, da to prenesemo, da pustimo razpravo odprto tudi za druge primere, če bi se strinjali s takim sklepom. Lahko dam… / oglašanje iz dvorane/ In ta komisija ima že sestanek, imamo že rezerviran termin za naslednjo sredo. A lahko damo tak sklep na glasovanje? Ima kdo še kako pripombo? / oglašanje iz dvorane/ Ja, izvolite, Tina Heferle, predlagateljica.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Ja, gospod predsednik, jaz cenim vašo pobudo ali pa predlog, ki ste ga zdaj podali, ampak opozarjam oziroma gre za zelo široko področje, ki ste ga zdaj odprli. In če bomo odpirali Pandorino skrinjico, se bojim, da enega tako preprostega primera, kot je pa tole, odsotnost zaradi starševskega, očetovskega ali materinskega dopusta, v resnici ne bomo rešili. Jaz predlagam, da se vseeno pobuda pusti v takem obsegu, kot smo ga v LMŠ predlagali. Se pa strinjam, da se pač ta pobuda obravnava v okviru že obstoječe delovne skupine, ki jo imamo ustanovljeno, kjer imamo vsake poslanske skupine svojega člana. Seveda pa v nadaljevanju lahko potem tudi na vaš predlog, predsednik, pa razširimo še tako, kot ste vi predlagali.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Mogoče se, mogoče se nismo dobro razumeli. Jaz sem konkretno prebral, da damo to pobudo. Torej še enkrat ponavljam besedilo: »Komisija za poslovnik bo pobudo za dopolnitev in spremembo Poslovnika Državnega zbora za ureditev položaja poslank in poslancev ob morebitni odsotnosti zaradi materinskega, očetovskega ali starševskega dopusta obravnavala v okviru že ustanovljene delovne skupine, ki bo pripravila besedilo Predloga sprememb in dopolnitev Poslovnika Državnega zbora.« Je v redu? Lahko… / oglašanje iz dvorane/ Okej, glasujemo. Začetek glasovanja.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Torej gremo naprej. </font><br>
<br>
<font size="4">S tem smo zaključili 2. točko dnevnega reda.</font><br>
<br>
<b><font size="4">25. TRAK: (NM) – 16.00</font></b><br>
<br>
<b><font size="4">	</font></b><font size="4">(nadaljevanje) Prehajamo na </font><b><font size="4">3. TOČKO – RAZNO.</font></b><br>
<font size="4">	Če ni? </font><br>
<br>
<font size="4">Zaključujem 3. točko dnevnega reda in 12. sejo komisije. Hvala za sodelovanje.</font><br>
<font size="4">	Nasvidenje!</font><br>
<br>
<b><font size="4">Seja je bila končana 6. oktobra 2021 ob 16.00.</font></b>