<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">13. nujna seja</font></b><br>
<br>
<b><font size="4">(16. oktober 2019)</font></b></p></div><br>
<b><font size="4">Sejo je vodil Gregor Perič, predsednik odbora.</font></b><br>
<b><font size="4">Seja se je pričela ob 14.01.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Spoštovani članice in člani odbora, vabljeni in ostali, lep pozdrav. Pričenjam 13. nujno sejo Odbora za gospodarstvo in vas obveščam, da z nami kot nadomestni članice in člani sodelujejo: torej namesto dr. Franca Trčka sodeluje z nami gospa Nataša Sukič, namesto gospoda Soniboja Knežaka gospod Matjaž Nemec, namesto gospe Monike Gregorčič mag. Dušan Verbič.</font><br>
<font size="4">	S sklicem seje ste prejeli dnevni red in ker v poslovniškem roku nisem prejel predlogov za spremembo, ugotavljam, da je določen takšen dnevni red seje, kot ste ga prejeli s sklicem. Odboru tudi predlagam, da združimo obravnavo obeh točk dnevnega reda v eno. Ima kdo kakšen pridržek, glede tega predloga? Vidim, da ne.</font><br>
<font size="4">	</font><br>
<font size="4">Tako da, prehajamo na </font><b><font size="4">1. IN 2. TOČKO DNEVNEGA REDA – 1. TOČKA – PREDLOG PRORAČUNA REPUBLIKE SLOVENIJE ZA LETO 2020 IN 2. TOČKA – PREDLOG PRORAČUNA REPUBLIKE SLOVENIJE ZA LETO 2021.</font></b><br>
<font size="4">Predloga proračunov sta objavljena na spletni strani Državnega zbora. K tej točki oziroma k obravnavi te točke so pa bili vabljeni tako Vlada, Ministrstvo za gospodarski razvoj in tehnologijo in pa Ministrstvo za finance.</font><br>
<font size="4">Pričenjam z obravnavo predlogov proračunov in sprašujem, ali želi predstavnik Ministrstva za gospodarski razvoj in tehnologijo besedo? Ker vidim, da je tako, dajem kar besedo državnemu sekretarju, gospodu Alešu Cantaruttiju.</font><br>
<font size="4">Izvolite.</font><br>
<br>
<b><font size="4">MAG. ALEŠ CANTARUTTI:</font></b><font size="4"> Hvala lepa, predsednik. Spoštovani poslanke, poslanci. Dovolite mi torej nekaj obrazložitev pojasnil glede proračuna Ministrstva za gospodarski razvoj in tehnologijo oziroma predloga za leto 2020 in predloga za leto 2021.</font><br>
<font size="4">Najprej nekaj uvodnih zadev. Najprej, ministrstvo je pri pripravi proračuna za leto 2020 in predloga proračuna za leto 2021, sledilo usmeritvam Vlade za pripravo proračuna ter tudi svoji, seveda, osnovni viziji, podpori, nadaljnji krepitvi mednarodne konkurenčnosti slovenskih podjetij, pa tudi aktivnemu spremljanju in spreminjanju prav strukture slovenskega gospodarstva, v neko obliko, v strukturo, ki bo čim bolj prilagojena zahtevam globalne ekonomije, spremembam seveda tudi na globalnih trgih.</font><br>
<font size="4">Ministrstvo je, če mi dovolite samo da, tri stavke o tem, kako je pravzaprav sestavljeno in kaj vse pokrivamo – Ministrstvo za gospodarski razvoj in tehnologijo je organizacijsko razdeljeno na 5 direktoratov: direktorat za internacionalizacijo, podjetništvo in tehnologijo; eden ključnih, tudi najbolj, da tako rečemo, usmerjenih v razvoj gospodarstva, potem, direktorat za regionalni razvoj, kjer je pomemben del seveda, so prizadevanja za usklajen, čim bolj uravnotežen razvoj celotne Slovenije, direktorat za notranji trg, kjer pravzaprav prenašamo vse direktive iz Evropske unije in pa seveda tudi oblikujemo poslovni in, bomo rekli, </font><br>
<br>
<b><font size="4">2. TRAK: (SC) - 14.05</font></b><br>
<br>
<b><font size="4">	</font></b><font size="4">(nadaljevanje) celotni sistem gospodarstva na področju zakonodaje in pravnega reda direktorat za turizem in pa Direktorat za lesarstvo. V okviru ministrstva so tudi trije organi v sestavi kot jim rečemo in izvajajo naloge na treh področjih: intelektualna lastnina, tržna inšpekcija in naravoslovja. Imamo pa še izvajalske institucije, ki opravljajo določene naloge v specialnih zakonih in podzakonskih predpisih na podlagi pogodbeno urejenih odnosov, izvajajo posamezne programe ministrstva. Najbolj poznana je mogoče Slovenska turistična organizacija Spirit, Slovenski podjetniški sklad in seveda še ostali. </font><br>
<font size="4">	Sedaj pa k samim številkam. Najprej predlog proračuna za leto 2020. Za leto 2020 je višina našega integralnega proračuna, da tako rečem 132 milijonov in pol evrov, to je povečanje v primerjavi z lanskim letom, dovolite mi, da grem po nekaterih postavkah. V rebalansu za leto 2019 torej za letošnje leto smo imeli in imamo na razpolago 122 milijonov, gre torej za 10,2 milijona evrov povečanje, vendar naj takoj poudarim, da je to povečanje zakonske narave, da tako rečem, namreč v umestnem obdobju se je ta del pravzaprav financiranja programov investicij projektov občin povečal iz 2 na 4 % po Zakonu o financiranju občin seveda in iz predvidenih oziroma letošnjih 35 milijonov bomo v prihodnjem letu za ta namen torej za financiranje projektov občin namenili 45,4 milijona evrov. Od tukaj pravzaprav ta rast proračuna na integralnem delu ministrstva. Mi bi seveda si želeli še kakšen evro več predvsem imamo tukaj v mislih potrebe, ki jih bo prinesel, da tako rečem nastop Slovenije in mislim, da je prav, da smo se odločili tako na svetovni razstavi Expo, ki bo v Dubaju v drugi polovici leta 2020 in še, potem v prvih treh mesecih leta 2021. To bo, kar zahteven projekt ocenjen približno na 10 milijonov evrov. V letošnjem rebalansu proračuna imamo za to zagotovljenih nekaj sredstev večina pa bo namenjenega v prihodnem proračunu 2 milijona in pol imamo v predlogu za 2020 in tudi 2 milijona in 200 tisoč v predlogu za 2020-2021, potem pa še v naslednjih letih. To je ena izmed novih tudi postavk, da tako rečem. Sam nastop Slovenije kot rečeno ocenjujem, da je pomemben, prizadevamo si aktivno za nekako večjo prisotnost Slovenije tudi v tem delu sveta torej kot se temu reče mena regij oziroma v zalivu. Nenazadnje bo prav konec tega meseca tudi odprtje veleposlaništva Republike Slovenije v Abu Dabiju. Vse to nekako gre z roko v roki usklajeno z vsemi aktivnostmi, ki jih poskušamo v tem delu sveta izvajati z namenom seveda kot rečeno promocija Slovenije. Na gospodarskem področju pa seveda ta del je pomemben, vendarle tudi za turizem. </font><br>
<font size="4">	Če pogledamo še na ostale ključne postavke. Med največjimi je prav gotovo ob tej postavki financiranja investicijskih projektov občin trženje razvoj turizma. V zadnjem času vidimo kar nekaj predvsem kakovostnih premikov, ko govorimo o slovenskem turizmu. Jaz mislim, da Slovenska turistična organizacija zelo dobro izvaja svojo politiko in strategijo, ki jo imajo pri privabljanju turistov v Slovenijo z različnimi kampanjami, ena zadnjih se je pravkar pričela pred časom. Digitalna kampanja ogromno energije je posvečenega pravzaprav novim pristopom pri oglaševanju destinacij Slovenije v mislih imamo predvsem socialna omrežja in tiste ključne pravzaprav možnosti in kanale, ki jih uporabljajo tudi nekatere druge države pri promociji svojega turističnega potenciala tako, da ta postavka ostaja. Več kot 11 milijonov predlogov za leto 2020 in potem skoraj, da 12 milijonov za leto 2021. Mislim, da je pomembno, da nadaljujemo z vsemi temi promocijskimi aktivnostmi, ki si jih je Slovenska turistična organizacija tudi zastavila. </font><br>
<font size="4">	Tuje investicije, tudi ena izmed večjih postavk našega ministrstva. Seveda v letošnjem rebalansu imamo za ta namen dobrih 10 milijonov. V prihodnjem letu nekako računamo, da bi bilo 9 milijonov       </font><br>
<br>
<b><font size="4">3. TRAK: (ŠPE) – 14.10</font></b><br>
<br>
<b><font size="4">	</font></b><font size="4">(nadaljevanje) dovolj, glede na to, da se – ne da se zmanjšuje, ampak se vendarle narava teh investicij malce spreminja in tudi zaradi previdnosti nekaterih investitorjev, ki so zelo resno izrazili interes za vstop na slovenski trg, se malce tej negotovosti na evropskih trgih predvsem odmikajo in zato računamo, da bo 9 milijonov nekako dovolj. V to moramo seveda vključiti tudi nekatere investicije, ki so že zdaj aktivne in se izvajajo. Tako da v letu 2020 predlog za spodbujanje tujih investicij 9 milijonov in pa v letu 2021 15 milijonov. Torej nekaj več, ker kot rečeno se nekatere stvari zamikajo v prihodnost. Tukaj moram vendarle reči, da ne gre samo za tuje investicije. Da je to seveda tudi pomoč slovenskim investitorjem.</font><br>
<font size="4">	Dodatni ukrepi za problemska območja. 5 milijonov 120 tisoč evrov predvidenih v prihodnjem letu in pa 10 milijonov v letu 2021. Gre za to, da se počasi ta program oziroma programi problemskih območij iztekajo. Veste namreč, da Maribor je že zaključil nekako to politiko problemskega območja in hvala bogu, da je tako. Podobno velja za Pomurje. Ta program se izteče z letošnjim letom. Še vedno ostajata, da tako rečem aktivna Pokolpje in pa Radeče Hrastnik in pa… kateri je še? / oglašanje iz dvorane/ Trbovlje, tako. In v ta namen to kot rečeno v prihodnjem letu dobrih 5 milijonov še sredstev in potem v 2021, ko se bodo te programi dejansko iztekli, še določena sredstva, torej 10 milijonov in pol nekako planiranih.</font><br>
<font size="4">	Kar je pomembno je seveda in ostaja ena ključnih dejavnosti in aktivnosti našega ministrstva, je spodbujanje internacionalizacije. Torej pomoči podjetjem in tukaj gre v glavnem za srednje mala velika podjetja, ki so tudi najbolj potrebna te pomoči pri vstopanju na tuje trge. Jaz mislim, da imamo kar nekaj res zvezd lahko rečem v našem gospodarstvu med malimi in srednje velikimi podjetji, ki uspešno zapolnjujejo tržne niše in včasih jim pač malce zmanjka, ker vendarle gre za in kapitalsko omejitev pri njih, pa tudi predvsem kadrovsko, znanja s tega področja in vse to jim pravzaprav ponujajo kolegi na Spiritu, ki seveda pomagajo in z delegacijami in z razpisi za raziskave osnovne in z ne nazadnje tudi certifikati in tako naprej. Skratka, en dosti velik nabor aktivnosti, ki jih izvajamo in v ta namen imamo načrtovanih za leto 2020 dobre 3 milijone evrov, v letu 2021 4 milijone evrov. Če primerjamo to z letošnjim rebalansom, je 3, 4 milijona. Se pravi smo tukaj nekje v teh mejah. </font><br>
<font size="4">	Rad bi pa tukaj poudaril še to, da pravzaprav / nerazumljivo/ teh sredstev, ki so namenjene SME podjetjem in spodbujanju tako intranacionalizacije, kot tudi ne nazadnje razvoja – o tem bom nekaj več kasneje, pa prihaja iz evropskih kohezijskih sredstev. Tako da to je samo naš integralni del, potem pa imamo tam še kar precej sredstev, ki so nam na razpolago iz evropskih kohezijskih programov.</font><br>
<font size="4">	Relativno nova postavka, v zadnjih letih je seveda tudi programi Evropske vesoljske agencije. Govorimo torej o Esi in o tem, da je Slovenija pristopila kot pridružena članica Ese. To obdobje bo predvidoma trajalo še tri do štiri leta. Nimamo še čisto natančne časovnice, ampak nekje so tukaj ta obdobja, ko bomo pa zaprosili seveda tudi za polno pravno članstvo, ki prinaša še nekaj dodatnih ugodnosti državam članicam oziroma podjetjem iz teh držav. Moram pa reči, da je to bila pravilna odločitev, da smo pristopili kot pridruženi člani. Da so slovenska podjetja okrog 20, je kar nekaj programov oziroma projektov dobila na tem področju. Jaz mislim, da je pomembno zaradi tega, ker gre tukaj vendarle za res visoke tehnologije, za znanje, ki je redko, za pravzaprav možnost tudi sodelovanja v vesoljskih raziskavah, opazovanjih zemlje iz vesolja. Ne nazadnje še vedno čakamo zdaj, da se seveda uredijo razmere v francoski Gvajani, kar se tiče izstrelitve satelita, dveh malih nano satelitov Slovenije. bila sta že predvidena. Moralo bi že priti do izstrelitve, če smem še to tukaj povedati, </font><br>
<br>
<b><font size="4">4. TRAK: (TB) – 14.15</font></b><br>
<br>
<font size="4">	(nadaljevanje) ampak zaradi težav z raketo Marjan(?), ne bi rad videl, da damo slovenske satelite na tisto, ki potem pade. Imajo nekaj tehničnih zapletov, tako da pričakujemo, da bo prišlo do te izstrelitve v prvem kvartalu prihodnjega leta.</font><br>
<font size="4">	Tako da, ESO nadaljevanje tega sodelovanja, letošnji rebalans predvideva 2,3 milijona, se pravi 2 milijona 350 tisoč. No, v prihodnjem letu naj bi za 500 tisoč ta sredstva povečali in se pridružili v bistvu še enemu programu in na ta način omogočili dodatno možnost slovenskim podjetjem, da ta denar, ker, glejte, ta denar potem »počrpajo« naša podjetja. Saj to ni, da damo samo tam, ampak, dejansko pripadajo, plus seveda še dodatna sredstva, ki jih ESO nameni potem slovenskim podjetjem. Še bolj ambiciozen plan smo si zastavili za leto kasneje, 2021, torej, ko naj bi dobre 4 milijone namenili za to področje.</font><br>
<font size="4">	Kaj je še tukaj za omeniti? Razvoj podpornega okolja za malo gospodarstvo - torej, tudi tukaj se vidi ta poudarek in osredotočenost na srednja, mala, velika podjetja. Slaba 2 milijona v letu 2020 smo predvideli, pa dobra 2 milijona in pol v letu 2021. Želimo jih spodbuditi… eno je seveda že omenjena internacionalizacija, drugo pa, kar se mi zdi pravzaprav še bolj pomembno, pa je uvajanje digitalizacije. Spet, tudi za to področje so še dodatna sredstva na razpolago, v okviru evropskih kohezijskih sredstev. Ob digitalizaciji je ključno seveda tudi prilagajanje poslovnih modelov sodobnim trendom poslovanja, znanje, se pravi, izobraževanje, dodatno usposabljanje, vse to je potem, pravzaprav, v okviru direktorata za internacionalizacijo in podjetništvo, na našem ministrstvu to izvajajo.</font><br>
<font size="4">	Hm, kaj je še tisto, kar bi bilo za izpostavit? Razvoj območjih narodnih skupnosti. Po programu veste, da imamo za to namenjenega za to milijon letos, pa tudi v prihodnjem in v letu 2021. No, v prihodnjem letu imamo v proračunu milijon 80 tisoč. Teh 80 tisoč prenašamo nekako zaradi italijanske manjšine, ker smo nekako se dogovoril, da bodo ga uporabili v naslednjem letu. Torej ta dogovor tudi z manjšinama uresničujemo.</font><br>
<font size="4">	Ne pozabimo še na infrastrukturo na območjih, kjer živijo romska etnična skupnost. V prihodnjem letu planiramo milijon 450 tisoč, v letu 2021 3 milijone. Za prihodnje leto lahko rečem, da gre tukaj za zaključevanje projekta Žabjek. To je tudi v okviru dogovora za razvoj regij in v prihodnjem letu torej naj bi ta projekt bil končan in v letu 2021 bomo seveda z tudi romsko skupnostjo in v okviru, verjamem, dogovora za razvoj regij poiskali nove projekte, ki bodo namenjeni, torej, vzpostavljanju infrastrukture območij, kjer žive romske etnične skupnosti.</font><br>
<font size="4">	Ostalo, nekako ostajamo v teh mejah tudi letošnjega rebalansa. Kot rečeno, ni kakšnega povečanja. Približno so te postavke usklajene, ali pa, bom rekel uravnotežene z letošnjim rebalansom, tako da, ocenjujemo, da bodo sredstva, ki jih imamo na razpolago, nekako zadostovala za izvedbo vseh programov, ki jih načrtujemo. Vedeti moramo tudi, seveda, da so vsi ti programi ali pa kar nekaj njih, usmerjeni tudi v čas predsedovanja Slovenije v drugi polovici 2021 predsedovanja Evropski uniji. Namreč, želimo res tista področja – tukaj imam v mislih tudi področje digitalizacije oziroma družbe 5.0 pa področje enotnega trga in vse to, kar bomo pokrili, da res Evropi, se Slovenija predstavi kot ena izmed vodilnih članic na teh področjih, zato še posebej se osredotočamo na ta del.</font><br>
<font size="4">Zdaj, mislim pa da, en razmislek pa vendarle moramo vsi skupaj vzeti v obzir, ko govorimo o proračunu in o razvojni naravnanosti proračuna, jaz mislim, da je proračun seveda dovolj razvojno naravnan, da so potrebne, seveda, korekcije, ker se stvari globalno gledano, vsaj na tem našem področju gospodarskega razvoja, tehnologij, tako hitro spreminjajo in je potrebno tudi, ko se to zgodi, hitro odreagirati – če mene vprašate – vendarle pa, moram opozoriti, da razvoj slovenske ekonomije, gospodarstva, nikakor ne sme in ne more temeljiti samo na evropskih sredstvih, to je na kohezijskih evropskih sredstvih, ki sem jih kar nekajkrat omenjal in tukaj se nam ta sredstva, če primerjamo</font><br>
<br>
<b><font size="4">5. TRAK: (SC)- 14.20</font></b><br>
<br>
<b><font size="4">	</font></b><font size="4">(nadaljevanje) letošnji rebalans in predlog proračuna za prihodnje leto povečujejo seveda, zaradi tega, ker se finančna perspektiva končuje - govorim o finančni perspektivi 2013-2017 - zaključujejo se in seveda bomo v tem zadnjem letu in potem tudi v letu 2021 imeli, kar precej tega denarja, verjamem, da ga bomo tudi počrpali tako za naložbe podjetij v raziskave, razvoj je GRO pravzaprav velika večina tega denarja tudi za spodbujanje in ureditev ekonomske infrastrukture pa podjetništvo. Skratka, povišanje na vseh teh ključnih postavkah, ampak kot rečeno, zaradi tega, ker se zaključuje finančna perspektiva. Moja skrb tukaj pa je pravzaprav ta, da zaradi tega, ker načrtujemo, kar precej evropskih kohezijskih sredstev na področju razvoja tudi infrastrukture se pravi con industrijskih ne smemo zanemarjati tudi integralnega dela namenjenega razvoju, raziskavam in inovacijam. Kaj želim s tem povedati? Dejstvo je namreč, da nam integralni del v zadnjih letih za ta sredstva, ki so namenjena pospeševanju gospodarske razvoja pada. Da se preveč mogoče zanašamo na ta evropski del sredstev. Mislim, da smo sposobni ga počrpali, ampak pri evropskih sredstvih je vendarle eden trik, ta, da je okvir torej tako imenovani operativni program, kjer so notri zapisane prioritete in področja, ki jih bomo pokrivali z evropskim denarjem, ki nam jih pravzaprav odobri Evropska komisija, saj nismo sami tukaj si izmislili nekih stvari precej rigiden. Kaj imam v mislih? Mi smo za to finančno perspektivo ta program določili skupaj seveda z Evropsko komisijo še pred letom v začetku perspektive torej še pred letom 2013. Vmes vemo kako hitro se stvari spreminjajo na razvojnem področju. Mislim, da je bila samo ena ali dve manjši pravzaprav vsebinski prilagoditvi tega operativnega programa in to je nevarnost. Ko želim jaz pravzaprav oziroma ko ugotovim, da v Sloveniji neko področje res izstopa, dajmo vzet za primer tudi umetno inteligenco in bi želel v nekem relativno hitrem trenutku, da tako rečem pomagati in institutom in podjetjem pri razvoju tega področja, potem imam relativno zvezane roke. To se nam ne sme dogajati, zato bi si želel, da imamo v prihodnje več tega tudi na integralnih postavkah, kajti še eden problem je, ki bo še bolj izrazit v naslednji finančni perspektivi in to je delitev Slovenije na vzhod in zahod. Velika večina sredstev še dosti bolj izrazito kot v tej fazni finančni perspektivi bo namenjena vzhodu precej manj zahodu Slovenije in tukaj lahko včasih pride do izigravanja teh pravil. Kar je pa še hujše je to, da nam sredstva na vzhodu ostajajo, ker enostavno nimamo takšne kapacitete moči, da ta sredstva počrpamo. Iz teh razlogov bi si želel, da bi pravzaprav imeli neki varen lahko rečem kupček sredstev namenjen raziskavam inovativnosti razvoja tudi na integralnem delu proračuna. </font><br>
<font size="4">	Seveda naša naloga in sedaj res posvečamo ogromno pozornosti temu pa je, da ta okvir operativnega programa, ki bo določal osrednje prioritete in področja v finančni perspektivi 2021 naprej je, da ga seveda zelo jasno določimo, zelo smiselno postavimo skupaj seveda tudi z Evropsko komisijo, zato da bomo res podprli tista področja, ki so najbolj propulzivna in najbolj razvojno usmerjena v Sloveniji. To kot rečeno se dogaja skupaj s kolegi s službe SVRK, z ostalimi ministrstvi. Jaz mislim kot rečeno tudi smo sposobni in predvsem so tudi podjetja, imajo to moč in sposobnost, da ta sredstva uspešno, potem tudi počrpajo. </font><br>
<font size="4">	Če zaključim v tem delu. Jaz mislim, da kljub vsemu, da ostajamo nekje na istih nivojih pri večini postavk našega ministrstva, da vendarle je ta proračun dovolj razvojno usmerjen, da nam daje dovolj možnosti in priložnosti, da uspešno in učinkovito sledimo razvojnim trendom in zahtevam pravzaprav poslovnega okolja ne samo v Sloveniji, ampak predvsem na globalnem nivoju, da lahko s sredstvi, ki so nam     </font><br>
<br>
<b><font size="4">6. TRAK: (ŠPE) – 14.25</font></b><br>
<br>
<font size="4">	(nadaljevanje in nam bojo na razpolago glede na predlog proračuna 2020/2021, uspešno pomagamo slovenskim najbolj razvojnim podjetjem, da lahko uspešno pomagamo srednjim, malim in velikim podjetjem pri njihovem prodoru tako na tuje trge, kot tudi pri, da tako rečem vzpostavitvi samega podjetja, da bodo konkurenčna, da bodo lahko tekmovala z globalnimi tekmeci in ne nazadnje, da tudi zahvaljujoč zakonski spremembi, imamo dovolj sredstev na razpolago za recimo tudi razvoj v posameznih regijah, v občinah. Tako da jaz mislim, da ni kaj dosti za dodati kot to, da obljubljam, da bomo s kolegi seveda zavihali rokave in to obdobje zaključka finančne perspektive, ki je specifično in zelo pomembno, izkoristili maksimalno, zato, da nam res ne bi zgodilo to, da bi nam ta sredstva ostajala. Je potrebno seveda ob tem malce spremeniti tudi sam ustroj in delovanje ministrstva, ob seveda zavedanju tudi da se pripravljamo že kar nekaj časa na predsedovanje kot rečeno v drugi polovici leta 2021. To predstavlja kar, bom rekel zahtevno obdobje pri delovanju samega ministrstva, ampak jaz mislim, da smo že v preteklosti dokazali, da smo sposobni vsaj nekako premagovati te izzive in verjamem, da bomo tudi v prihodnje dokaj uspešno seveda temu bili kos.</font><br>
<font size="4">	Hvala za to. Seveda pričakujem kakšna vprašanja, bomo z veseljem tudi odgovorili in pojasnili.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Hvala, državnemu sekretarju za izčrpno obrazložitev.</font><br>
<font size="4">	Sprašujem še predstavnike oziroma predstavnico Ministrstva za finance, če bi želela besedo za krajšo obrazložitev? Prosim vas edino, da se za potrebe magnetograma predstavite z imenom, priimkom in funkcijo.</font><br>
<font size="4">	Hvala lepa.</font><br>
<br>
<font size="4">	</font><b><font size="4">MOJCA PIRNAT:</font></b><font size="4"> Hvala za besedo. Lep pozdrav vsem skupaj! Sem Mojca Pirnat, podsekretarka in prihajam iz Ministrstva za finance.</font><br>
<font size="4">	Naj uvodoma poudarim, da bo struktura javnofinančnih prihodkov in odhodkov celovito predstavljena na seji matičnega Odbora za finance. Zato bi vam želela na kratko predstaviti samo ključne okvirje, v katerih sta bila pripravljena predloga proračunov za leto 2020 in leto 2021. Pripravo predloga proračuna za leti 2020 in 2021 določa okvir za pripravo proračunov sektorja država 2020 do 2022. Predlog proračuna za leti 2020 in 2021 upoštevata jesenske napovedi gospodarskih gibanj, zakonske obveznosti, servisiranje obveznosti iz naslova zadolževanja, izvajanje programov in projektov evropskih politik ter aktivnosti povezane s predsedovanjem Slovenije Svetu EU, kot smo že prej slišali.</font><br>
<font size="4">	S predlogom proračunov za leto 2020 in leto 2021 so v bilanci prihodkov in odhodkov načrtuje proračunski presežek za državni proračun in sicer za leto 2020 v višini 468 milijonov evrov oziroma 0,9 % BDP. V letu 2021 pa v višini 656,5 milijonov evrov oziroma 1,2 % BDP. Prihodki državnega proračuna so v letu 2020 načrtovani v višini 10,8 milijarde evrov in so glede na rebalans državnega proračuna za leto 2019, višji za 4,5 %, v letu 2021 pa so načrtovani v višini 11,1 milijarde evrov. Odhodki državnega proračuna so v letu 2020 načrtovani v skupni višini 10,35 milijarde evrov, kar je za 1,9 % več kot je v rebalansu proračuna 2019. V letu 2021 pa so načrtovani v višini 10,45 milijarde evrov, kar je pa za 105 milijonov evrov več oziroma 1,01 % več v predlogu proračuna za leto 2020. Največji porast odhodkov predlogov proračuna za leto 2020 je v primerjavi z rebalansom proračuna za leto 2019 na politiki znanost in informacijska družba, izobraževanje in šport, obramba in zaščita ter socialna varnost. Porast odhodkov pa je načrtovan tudi na politiki lokalna samouprava ter podjetništva in konkurenčnost, predvsem seveda na evropskih sredstvih. V predlogu proračuna za leto 2021           </font><br>
<br>
<b><font size="4">7. TRAK: (SC) - 14.30</font></b><br>
<br>
<b><font size="4">	</font></b><font size="4">(nadaljevanje) v primerjavi s predlogom proračuna za leto 2020 pa je največji porast odhodkov na politiki pravosodje, izobraževanje in šport ter na zunanji politiki in mednarodnem razvojem sodelovanju. To bi bilo na kratko z moje strani tudi vse.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, gospa Pirnat.</font><br>
<font size="4">Zdaj pa odpiram razpravo o obeh predlogih proračunov. Nekaj kolegic in kolegov se je že prijavilo in sicer, najprej bom dal besedo kolegu Koražiji, pripravi se kolega Peček, potem gremo h kolegu Kramarju in kolegici Lep Šimenko.</font><br>
<font size="4">Kolega Koražija, izvolite.</font><br>
<br>
<b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za besedo.</font><br>
<font size="4">Po oceni - jaz se bom pač omejil prvo na splošno o proračunu ministrstva, potem pa še na postavke pa podpostavke, pa nekaj vprašanj tudi za gospoda Cantaruttija – po oceni realizacije sredstev za leto 2019, bo za subvencije zasebnikov in privatnim podjetjem, letos namenjenih 381 milijonov evrov, kar je pa 53 milijonov evrov več kot lani. Naslednje leto pa jim namerava Vlada podariti oziroma nameniti še dodatnih 81 milijonov evrov proračunskih sredstev, kar bo vse skupaj potem zneslo na koncu 462 milijonov evrov javnega proračunskega denarja, se pravi, namenjeno privatnim podjetjem in zasebnikom. V tem primeru gre v dobršni meri za javno podružbljanje stroškov zasebnih podjetij, ki si nato privatizirajo dobičke. Državljani, ki so pokrili stroške in omogočili te dobičke, pa ostanejo dostikrat praznih rok.</font><br>
<font size="4">V Levici podpiramo državna vlaganja v razvoj, ne moremo pa pristati na to, da se razvojna politika s podarjanjem subvencij in drugih daril zasebnikom prepušča kapitalu. Država bi morala pri razvojni politiki prevzeti aktivno vlogo in poskrbeti, da bo razvoj služil javnemu interesu, ne pa zasebnim interesom kapitalistov.</font><br>
<font size="4">In tukaj imam za gospoda Cantaruttija vprašanje – zakaj je potrebno tako obsežno večanje sredstev za subvencije privatnim podjetjem in zasebnikom? Potem pa se bom dotaknil podpostavke 050403 - podpora tehnološkim in razvojnim projektom. Glede na oceno realizacije 2019, je predvidena rast na tej podpostavki 26 milijonov evrov – z 39 milijonov evrov na 65 milijonov evrov. V obrazložitvi piše, da so ključni cilji postavke več inovacijsko aktivnih podjetij, ki uvajajo tehnološke in ali ne tehnološke inovacije. Več podjetij, vključenih v globalne dobaviteljske verige in konzorcije, povečan izvoz visoko tehnoloških izdelkov v celotnem izvozu ter več zasebnih investicij v razvojno raziskovalne oziroma v razvojno raziskovalno infrastrukturo oziroma RRI.</font><br>
<font size="4">To spet nakazuje, da gre večina denarja privatnim podjetjem. Piše sicer, da bodo odprte tudi inovacije javnega in nevladnega sektorja in tukaj imam spet vprašanje – koliko denarja bo od tega povečanja steklo k zasebnim podjetjem in koliko bo šlo javnemu sektorju in nevladnim organizacijam?</font><br>
<font size="4">Potem pa se še bom dotaknil postavke 140301 – spodbude in novo nastala podjetja in njihova rast. V tem primeru se na tej postavki realizacija za 2019 povečuje z 18 milijonov evrov na 31 milijonov evrov in v obrazložitvi piše – v okviru podprograma se izvajajo ukrepi povratnih in nepovratnih finančnih spodbud za mlada podjetja in nova podjetniška / nerazumljivo/ ter za podjetja v rasti in razvoju. Ukrepi bodo lahko dopolnjeni tudi z vsebinsko podporo, vavčerji oziroma dvojčki. In tukaj imam spet vprašanje – kolikšen delež sredstev bo privatnim podjetjem zagotovljen v obliki povratnih in kolikšen delež v obliki nepovratnih virov?</font><br>
<font size="4">Potem pa še imam naslednjo postavko, ko se gre za tuje neposredne investicije oziroma s kratico TNI, na postavki 140401 – spodbujanje začetnih in novih investicij. Vrednost podprograma na ministrstvu za leto 2020 znaša 9 milijonov evrov, leta 2021 pa bo znašala 15 milijonov evrov. Ni razloga, da se toliko javnega denarja podarja za neposredno ali neposredno financiranje in privabljanje tujega kapitala, saj dejansko nobenih dokazov pravih ni, da bi TNI pozitivno vplival oziroma da bi vplivali na razvoj domačega gospodarstva.</font><br>
<font size="4">Bom pa omenil eno študijo iz leta 2002, gospoda Mencingerja </font><br>
<br>
<b><font size="4">8. TRAK: (VP) 14.35</font></b><br>
<br>
<font size="4">	(nadaljevanje) ki je bila izdana v Gospodarskih gibanjih. To je bilo tik pred vstopom, ko smo vstopili v EU, ne. In je vzel v obzir 8 držav kandidatk za članstvo v EU in ugotovil, da se za vsako povečanje deleža tujih naložb v BDP za odstotno točko gospodarska rast v teh državah v povprečju zmanjša za 0,28 %. Torej negativna korelacija med rastjo in tujimi investicijami ni presenetljiva, ker tujih multinacionalk, ki se pač poslužujejo dostikrat tega TNI-ja oziroma tujih neposrednih investicij, v bistvu zanimajo samo kapital oziroma dobiček, ne zanimajo jih pa projekti oziroma odpiranja novih delovnih mest in vse ostalo, kar je povezano s samimi delavci. </font><br>
<font size="4">	Pa še na koncu se še bom dotaknil podpostavke oziroma postavke 1.4.0.4.2 - informativne, izobraževalne in promocijske aktivnosti. Tudi prej ste že govorili o tem oziroma dejansko bomo letos dali za to dejavnost 5,6 milijonov evrov, približno enako kot drugo leto spet. Pa iz obrazložitve je razvidno, da gre za sredstva za trženje Slovenije kot lokacije za tuje neposredne investicije, kar sem prej razlagal. In tega izdelovanja promocijskega materiala, oglaševalskih akcij, spodbujanja poslovnih klub, organizacija sejmov, okroglih miz in konferenc / nerazumljivo / domačih in tujih investitorjev. Pa me, prosim tudi, če mi lahko to razložite – zakaj toliko za tole, tuje neposredne investicije? </font><br>
<font size="4">	Tako. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, kolega Koražija. Predlagam, da zberemo več sklopov vprašanj, pa potem damo besedo državnemu sekretarju in kolegom za odgovor.</font><br>
<font size="4">	Tako, da zdaj dajem besedo kolegu Pečku. Kot rečeno, pa potem sledi kolega Kramar.</font><br>
<font size="4">	Izvolite, kolega Peček.</font><br>
<font size="4">	Kolega Koražija, a lahko?  </font><br>
<br>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Se opravičujem.</font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala.</font><br>
<br>
<font size="4">	</font><b><font size="4">IGOR PEČEK (PS LMŠ): </font></b><font size="4">Hvala lepa, spoštovani predsednik, za besedo. </font><br>
<font size="4">	Strinjam se z gospodom Cantaruttijem, da proračun je razvojno naravnan. Sam sem ga pač podrobno pregledal. Spodbujamo različne razvojne projekte, tudi ocenjen je bistveno več kot je bil predhoden. </font><br>
<font size="4">Osredotočil pa bi se v bistvu samo na eno oziroma dve področji. In to so v bistvu informacijska družba oziroma politike znanosti in pa informacijske družbe, kjer se v celotnem proračunu, skupnem za leto 2020 na primer, predvideva porast izdatkov za 56,8 milijonov. Od tega, če se recimo navežem na proračun Ministrstva za gospodarski razvoj in tehnologijo, ki mu namenja 11,7 milijona. Zdaj, porast je res velik, no, ampak moramo pa le vedeti, da ocena realizacije v letu 2019 je bila okrog 39 milijonov, v rebalansu celo bistveno manjša, mislim, da smo govorili o številki okrog 11 milijonov. </font><br>
<font size="4">Oziroma, če povzamem, sredstva za znanost predstavljajo približno 4 % vseh odhodkov. 11,7 milijona MGRT-ja v skupnem budgetu pomeni približno 20 %. In tukaj me zanima ali je to dovolj oziroma kako vi ocenjujete ta sredstva. </font><br>
<font size="4">Po mojem mnenju bi, tukaj gre pač za osebno mnenje, bi lahko celo bilo dovolj, v kolikor bomo dovolj uspešni pri implementaciji tega vloženega denarja oziroma, če poenostavim, koliko bomo dobili izplena oziroma kakšne tehnološke projekte, ki jih bodo potem lahko znala uporabiti. To mislim, da je bistveno. Ni dovolj, če samo govorimo o razvojnih in pa inovacijskih projektih, če potem teh ne znamo implementirati.</font><br>
<font size="4">Zdaj, večno vprašanje, ki se nam postavlja, je kako spodbuditi inovativno razmišljanje v podjetju. Dejstvo je, da gospodarsko okolje, ne naše, ne svetovno, ne Evropsko, ni prizanesljivo do podjetij, ki so počasna in, da ne rečem okorna. V samem predlogu proračuna je omenjenih kar nekaj spodbud. </font><br>
<br>
<b><font size="4">9. TRAK: (VP) 14.40</font></b><br>
<br>
<font size="4">	(nadaljevanje) Zdaj, vemo, da se, da je praksa oziroma da se v zadnjem času govori predvsem o dveh različnih modelih. To je ta model open innovation, ki ga verjetno precej dobro vsi že poznamo, kjer v bistvu pri razvoju novih izdelkov in pa tudi storitev, ne gre samo za izdelke, kupci oziroma trg aktivno sodelujejo. Drug model, ki se pa zdaj v, vsaj po mojem vedenju, zadnjem času precej več uporablja, je pa tako imenovani nocentive, se pravi, kjer gre za tržnico raziskovalnih projektov, ki obstaja, da ne rečem nekje na spletu oziroma kjer idejo kupuješ. In s tega področja me pač zanima vprašanje, no, na kakšen način ste na MGRT-ju pripravili nabor teh projektov. Ker se mi zdi pomembno s kakšne baze v bistvu te projekte gradimo. </font><br>
<font size="4">	Druga stvar, tudi spodbudna. Pravite, da bo pozornost posvečena inovacijam za razvoj inovativnih in okolju prijaznih produktov. In tukaj se moram spet dotakniti tega našega lasting vprašanja, vprašanja, ki traja že nekaj časa, se pravi krožnega gospodarstva. Jaz imam občutek, upam, da me vara, no, ampak, da se mogoče vse preveč ukvarjamo s samim konceptom krožnega gospodarstva, zanemarjamo oziroma premalo poudarjamo pa učinke. Oziroma želim to navezati na to, da v bistvu kako podjetja, ki niso dovolj inovativna, prisiliti v to, da recimo upoštevajo nek trend. Recimo, na primer podjetje naj bi svoj poslovnih mode, po nekih teoretičnih praksah, vsaj renoviralo, če ne prenovilo v treh letih, ne? Zdaj, podjetje, vsako podjetje ali pa večina podjetij tega ne stori samo, zato vas tukaj še enkrat, da se pač navežem na obe dve vprašanji, ki sem jih sicer že povedal. Se pravi, ali je 11,7 milijonov povečanja dovolj za resnejši premik na tem področju? In pa če lahko malo več, ni treba sicer tudi, lahko tudi pisno odgovorite, če želite, kakšen je nabor teh projektov, ki ste jih uvrstili oziroma ali imamo že izdelan konkreten nabor in na kakšen princip smo prišli do tega nabora.</font><br>
<font size="4">	Drugi del, tudi tako trajno vprašanje, o katerem se pogovarjamo že dalj časa. Kohezijska sredstva na vzhodu ostajajo nerazporejena, to ste tudi sam lepo povedal, vsi se tega zavedamo. Zdaj me pa v tem delu zanima, ne zato, da bi poudarjal, da je zahodna regija boljša, ne gre za to, mi moramo pač govoriti v nacionalnem interesu, gre za skupen interes države pač. Na kakšen način lahko v okviru integralnih sredstev spodbudimo, da se bo v smislu inovacijskih in pa razvojnih projektov podjetjem pomagalo, da ta sredstva lahko počrpajo. To se mi zdi kot dobra spodbuda, želel pa bi biti oziroma želel pa bi od vas predvsem, da ste tukaj mogoče malo bolj konkretni, če lahko. </font><br>
<font size="4">	Drugo pa, dobro, zdaj ni toliko pomembno no, ampak določena sredstva so namenjena tudi odkrivanju prikritih in vojnih grobišč z namenom zbiranja podatkov. Nič nimam proti temu. Ni niti tako malo teh sredstev. sprašujem mogoče o razlogih, ker jih ne poznam. Sam sicer razumem, da brez poznavanja zgodovine težje razumeš prihodnost, vendar, ampak direktne povezave pa tudi v smislu prej navedenega ne vidim. </font><br>
<font size="4">	Toliko.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, kolega Peček.</font><br>
<font size="4">	Zdaj, glede na to, da je vprašanj precej, želite besedo ali dam besedo še? Okej, v redu. </font><br>
<font size="4">Kolega Kramar, izvolite.</font><br>
<br>
<b><font size="4">FRANC KRAMAR (PS SAB): </font></b><font size="4">Hvala lepa, predsednik. Tudi jaz pozdravljam predstavnike ministrstva, spoštovane poslanke in poslance.</font><br>
<br>
<b><font size="4">10. TRAK: (VP) 14.45</font></b><br>
<br>
<font size="4">	(nadaljevanje) Glede na to, da prihajam iz okolja v katerem jaz upam reči, da je turizem v vzponu in turizem po moji oceni v prihodnosti predstavljal bistveno dodano vrednost, kot jo ima. In zato se mi zdi, da je temu področju treba posvetiti tudi malo pozornosti, konec koncev zgodil se nam je ta turizem, jaz pravim, da se nam je zgodil. Nekateri pravijo, da zaradi dobre promocije in ostalih stvari, jaz mislim, da se nam je zgodil sam po sebi, ker so se pač trgi nekje na jugu zaprli in ljudje so postali mobilni z avtomobili in je ta naval v poletni sezoni na turistične kraje po moje posledica tega.</font><br>
<font size="4">	Rekel bi, da imamo v Sloveniji, jaz se bom osredotočil na eno zadevo, to je Slovenska turistična organizacija. Jaz mislim, da ta organizacija ne odigra svoje vloge. Ne odigra. Promovira bistveno samo tri turistične centre, to je Ljubljana, Bled in Portorož, pa mogoče delno tudi toplice. Vsi ostali smo ob tem, rekel bi porinjeni ob stran. Lahko to trdim tudi za območje Julijskih Alp. Območje Julijskih Alp zajema poleg Bleda tudi Bohinj, Kranjsko goro, Bovec, Tolmin, Kobarid in mislim, da je to ena dobra tržna niša za prihodnost. Izkazuje se, da je iz leto v leto bolj razpoznavna, predvsem zaradi lokalnih turističnih organizacij. Jaz moram reči, da če delam primerjavo s Slovensko turistično organizacijo in pa z lokalnimi turističnimi organizacijami, da je plod dela, predvsem pa trud teh lokalnih turističnih organizacij na eni zavidljivi ravni, trudijo se, seveda v okviru razpoložljivih sredstev. Vem pa, da STO črpa poleg proračunskih sredstev tudi prenočitveno takso. To se meni zdi osebno tudi malo ustavno sporno, da je taksa, ki je izvirni prihodek občin, se razdelila na dva dela. To pomeni, da je del namenjen financiranju Slovenske turistične organizacije, drugi del pa ostane lokalnim skupnostim, občinam za to, da financirajo ne samo promocijo, financirajo tudi prireditve, financirajo tudi urejanje kraja, informacije, skratka en obsežen del tega segmenta, ki je seveda posledica zakona o spodbujanju turizma v državi in se tega držijo.</font><br>
<font size="4">	Zato me zanima predvsem koliko je zaposlenih na Slovenski turistični organizaciji, kakšen proračun ima Slovenska turistična organizacija in kakšen del tega proračuna je iz naslova prenočitvene takse, ki se steka zdaj tudi v slovensko turistično organizacijo. To me zanima, ker sam osebno menim, da če že imamo to Slovensko turistično organizacijo, mora delovati na območju celotne Slovenije enakopravno. </font><br>
<font size="4">Govori se veliko o pet-zvezdičnem turizmu, butičnem turizmu, zavedati se pa moramo, da za butični turizem ni zadosti samo promocija. Predvsem je tukaj potrebno gledati na urejanje kraja. Mi se ne moremo iti pet-zvezdični butični turizem, če imamo kolono vozil skozi Bled, samo za primerjavo povem, da ni obvoznice. Ker to po nobenih kriterijih ne more biti pet-zvezdični turizem, ampak je lahko samo množični turizem. Teh različnih definicij je bilo v preteklosti veliko – turizem prijazen okolju, turizem, množični turizem in tako naprej. No, zdaj so izumili izraz pet-zvezdični butični turizem, kar se ponavlja po vseh medijih in povsod. Zavedati pa se moramo, še enkrat, da bomo dosegli pet-zvezdičnega butičnega turizma je treba imeti urejeno infrastrukturo. Infrastruktura je najbolj pomemben del tega. Poleg tega pa tudi seveda vse ostale privatne subjekte, ki so na področju turizma, </font><br>
<br>
<b><font size="4">11. TRAK: (VP) 14.50</font></b><br>
<br>
<font size="4">	(nadaljevanje) ki tržijo ta turizem, od hotelov, apartmajev, gostiln v končni fazi, če hočete. </font><br>
<font size="4">Tako, da tukaj bi res prosil za odgovore. </font><br>
<font size="4">In pa še ena stvar, druga, o kateri bi rad spregovoril. </font><br>
<font size="4">Mene zelo moti, da v zadnjih leti namenjamo evropska sredstva za mehke ukrepe. Jaz zdaj ne vem kaj so to mehki ukrepi. Mislim, zdaj jaz sem bolj za trde ukrepe, ker definitivno prinašajo večjo dodano vrednost, kot pa mehki ukrepi. Na teh mehkih ukrepih se delajo študije, projekti, različne raziskave, od katerih pa v končni fazi pravzaprav ni nič, ampak se samo počrpajo evropski denarji. Jaz bi predlagal, da se denarje usmeri v te zadeve, da se pomaga turističnemu gospodarstvu, da lahko sledi željam pet-zvezdičnega butičnega turizma. To pa je, da se namenijo sredstva v razpisih za obnovo različnih objektov, različnih infrastrukturnih stvari, saj to menim, da prinaša res eno dobro dodano vrednost. Dočim mehki ukrepi so pa zelo neoprijemljivi in ne veš kaj, v bistvu za kaj se gre. Črpajo se strašna sredstva, v drugi fazi moj kolega Koražija je omenjal nevladne organizacije, tudi tam je precej tega potrošenega, pa vemo, da v bistvu ni efekta. </font><br>
<font size="4">Rekel bi tako, ne, osredotočil sem se pač na turizem, ker morate razumeti, da prihajam iz tega konca. Verjamem, da je na vseh gospodarskih področjih, so tudi problemi, ampak turizem je po moji oceni gospodarska dejavnost prihodnosti. Jaz mislim, da je treba k temu stremeti. Čez našo mejo so to že, rekel bi ugotovili, mi, bom rekel zaostajamo za tem, ampak dejansko imamo priližnost, da zdaj v teh letih sredstva usmerimo v tiste zadeve, ki bodo res prinašale dodano vrednost tem turističnim krajem in bodo v končni fazi dosegli nivo, ki si ga po moji oceni želimo vsi Slovenci.</font><br>
<font size="4">Hvala. </font><br>
<br>
<b><font size="4">PREDSEDNIK GREGOR PERIČ: </font></b><font size="4">Hvala tudi vam.</font><br>
<font size="4">Zdaj pa predajam besedo državnemu sekretarju za odgovore na vprašanja, ki se jih je do zdaj kar nekaj nabralo. </font><br>
<font size="4">Izvolite.</font><br>
<br>
<b><font size="4">MAG. ALEŠ CANTARUTTI:</font></b><font size="4"> Hvala, predsednik. hvala za vaše razmišljanje in seveda tudi vprašanja. </font><br>
<font size="4">Seveda ne živimo v idealnem svetu in prav je tako, da poskušamo biti še boljši. </font><br>
<font size="4">Najprej pa bi začel pri zadnjem vprašanju, ki se nanaša na turizem. </font><br>
<font size="4">Konkretno v tem trenutku je v Slovenski turistični organizaciji zaposlenih 42 oseb. sredstva, ki so namenjena za delovanje STO-ja, torej za plače, materialne stroške in investicije, so v rebalansu za letošnje leto predvidena 2,45 milijona in enak znesek je predviden tudi v predlogu za 2020 in 2021 oziroma predlog STO-ja je, da bi potrebovali nekako še 3 dodatne zaposlene, ampak odločitev o tem še ni za leto 2020. To je, to gre torej za sredstva, ki so namenjena za delovanje. Potem pa imamo še tisto, kar sem že omenil in prav je, da govorimo tudi o turizmu, ker je to vendarle ena izmed večjih postavk na našem ministrstvu – trženje in razvoj turistične aktivnosti, dejavnosti. Kot rečeno, 11,1 milijona je predvideno v predlogu proračuna za 2020 in 11,7 v predlogu proračuna za 2021. Turizem je vedno takšna storitev, da zahteva nove, osvežene, da tako rečem, sveže pristope. Edino to prinaša seveda višjo kakovost, o tem ni nobenega dvoma. </font><br>
<font size="4">Če me vprašate še konkretno glede same turistične takse na novo, ki je bila v skladu s spremembo Zakona o spodbujanju razvoja turizma sprejeta, mislim, da je bilo to v letu 2018 in se zdaj v letošnjem letu to že dogaja, mislim, da je bil ocenjen znesek promocijske takse za leto 2019 4 milijone, ki naj bi ga prejela STO, seveda potem namenila tudi Organizacija za spodbujanje turizma. </font><br>
<br>
<b><font size="4">12. TRAK: (VP) 14.55</font></b><br>
<br>
<font size="4">	(nadaljevanje) In to, morda celo je upravičen vaš pomislek o tem , da gre v samo določene lokacije. No, ta taksa je zelo specifično določeno kam mora pravzaprav ta promocija, da mora to za celo Slovenijo in za vsa področja zajemati, torej te aktivnosti. </font><br>
<font size="4">Rekel bi, glede mehkih in trdih ukrepov imate prav. Ne samo na področju turizma, ampak tudi pri ostalih področjih finančna perspektiva, ki se zdaj zaključuje, predvideva precej teh mehkejših ukrepov, ukrepov na področju predvsem, bom rekel usposabljanja zaposlenih, novih pristopov, novih znanj. In podobno je seveda tudi pri turizmu. Jaz se strinjam, da bi si želeli seveda tudi podjetja in tudi turistični delavci več sredstev za gradnjo novih namestitvenih zmogljivosti in tako naprej. Podobno velja nenazadnje tudi v podjetjih, ki si želijo več sredstev za nakup tehnologije, strojev, ampak tega v tej finančni perspektivi enostavno ni več. Rekel sem, da je bilo to že zdavnaj izpogajano že v letu 2012/13, bojim pa se, da je usmeritev Evropske unije, da bo v prihodnji finančni perspektivi pravzaprav teh, mehkejših recimo temu, ukrepov samo še več. </font><br>
<font size="4">Kar se tiče konkretno turizma bi rekel, da, evo, prav zdaj pripravljamo dva razpisa. Eden gre v smeri zagotavljanja sredstev za energetsko sanacijo turističnih objektov. Tukaj gre za hotele, tudi restavracije smo zdaj vključili. In bo objavljen v novembru. Mislim, da je 12 milijonov teh sredstev na razpolago, ne držite me za besedo, ker nimam vseeno vseh številk v glavi, ampak tukaj nekje. Hkrati bo pa do konca novembra objavljen tudi razpis za inovativne turistične produkte po / nerazumljivo / shemi, do 200 tisoč bodo lahko seveda turistične delavci prijavili za neke nove inovativne pristope, se pravi za dvig kvalitete svojih ponudb, ki jih imajo. Tako, da vendarle gre v obe smeri. In po eni strani za samo sanacijo in pa nadgradnjo, se pravi energetsko učinkovitost teh objektov. Ob tem pa, aha, pa še to, pripravljamo tudi razpis za sanacijo koč, se pravi planinskih koč. Tudi to mislim, da je zelo pomembno, da bomo omogočili pravzaprav, da se tudi tam, kjer je bilo res pomanjkanje vlaganj v zadnjem času, lahko pridejo potem društva do nekih sredstev za prenovo, ki je potrebna. </font><br>
<font size="4">Tako, da ja, se lahko seveda tudi v veliki meri strinjam z vašo oceno. Vendarle pa moram poudariti, da, vsaj po mojem mnenju, je Slovenska turistična organizacija, vendarle sledi nekim sodobnim trendom in pri promociji in pri oglaševanju naše destinacije. Se pa strinjam, zmeraj smo lahko še boljši. Jaz mislim, da naš turizem v Sloveniji predvsem potrebuje več visoko-zvezdičnih, visokokakovostnih namestitvenih kapacitet. Mislim, da tudi nova strategija slovenskega turizma. In pa vsa prizadevanja ministra Počivalška v tem, da bi nekako na tem področju vendarle naredili nek korak naprej. Gredo v tej smeri. Seveda ne moremo imeti pet-zvezdičnega turizma ali pa ekskluzivnega turizma z namestitvami, kakršne zdaj v povprečju imamo. In tukaj nas čaka veliko dela. V ta namen imamo tudi nekaj povratnih sredstev namenjenih turizmu, ki jih bodo lahko podjetja koristila prav za prenovo svojih zmogljivosti. </font><br>
<font size="4">Nenazadnje, če smem, prav jutri, torej v četrtek je na Bledu otvoritev prenovljenega hotela za Jelovico, mislim, da se Rovs kliče. Tako, da, evo, nekaj se vendarle dogaja tudi na tem področju. </font><br>
<font size="4">Če grem naprej, bi pokomentiral absolutno najprej morda, gremo od zadaj gor. </font><br>
<font size="4">11,7 milijona, kot pravite, gospod Peček, za se pravi inovativnost, razvoj. Rekel sem že v uvodnem nagovoru – želel bi si več predvsem integralnih sredstev. Mi imamo kar, res, precej razvojnih sredstev ali pa denarja namenjenega razvoju, inovativnosti iz evropskih kohezijskih skladov. Ampak tukaj so omejitve, tudi že vaša izpostavljena dilema, torej vzhod-zahod in potrebno bo kar precej, bom rekel inovativnih pristopov za to, da bomo tukaj vendarle našli ta prav način, ta prave vzvode, da bomo podprli res tiste inovativne projekte tako na zahodu kot na vzhodu. Zdaj, če me vprašate - in to je večna in vprašanje popolnoma na mestu – kako izbrati nabor pravih, kako </font><br>
<br>
<b><font size="4">13. TRAK: (VP) 15.00</font></b><br>
<br>
<font size="4">	(nadaljevanje) financirati, sofinancirati prave razvojne projekte. Kaj počnemo na tem področju? </font><br>
<font size="4">Torej, prvo, kar smo do zdaj, se mi zdi kar uspešno, že zapeljali, pa ni še končana zadeva. Gre za oblikovanje SRIP-ov, tako imenovanih strateško-inovativnih razvojnih partnerstev, kjer v enotne platforme na vseh devetih področjih strategije pametne specializacije slovenskega gospodarstva povezujemo tako predstavnike izobraževalnih in razvojnih inštitucij - govorim o inštitutih, univerzah, fakultetah - na eni strani in podjetij na drugi strani. Ta partnerstva delujejo tako, da pravzaprav ljudje iz teh ene in druge strani postavljajo neke prihodne smeri razvoja na teh devetih področjih. In to je pravzaprav potem tudi usmeritev ministrstva pri razpisovanju razpisov. Torej, ne želimo nekaj na pamet razpisovati ali pa nekaj, kar se zdi kakšnemu kolegu morda iz ministrstva, da je pomembno. Ali pa, da če preberem nek članek pa potem rečem »aha, to je to«. Ne, želimo skozi poglobljeno informacijo, skozi dialog, skozi pravzaprav platformo in rezultate tega, kar ta dialog med raziskovalno-razvojno sfero in gospodarstvom prinese, na tem graditi. In to je pravzaprav osnova pri oblikovanju razpisov. Še bolj se bomo tega posluževali v prihodnje. </font><br>
<font size="4">Zdaj, eden takšnih primerov, se mi zdi, da je kar, čeprav je trajalo, to priznam, precej, bi moralo hitreje se to dogajati, pa vendarle, je bil razpis za inovativne pilotne projekte na področju pametne specializacije. Prijavilo se je oziroma sredstva bo prejelo 32 konzorcijev v skupno vrednosti 76 milijonov evrov. Tako, da tukaj se nam je pokazalo, da slovensko gospodarstvo vendarle ima to absorpcijsko sposobnost. Fantastični projekti, vam povem, res z veseljem sem prebiral te vloge in moram reči, da me to navdaja z enim navdušenjem takšnim, ker se kaže, da res imamo zelo zanimiva, predvsem spet bom rekel ta nišna znanja. In projekti s teh devetih področij pametne specializacije, res se mi zdi, da gredo v pravi smeri. </font><br>
<font size="4">Tako, da sodelovanje razvojno-raziskovalne sfere in gospodarstva na eni strani je zelo pomembno. </font><br>
<font size="4">Potem omejitev, ko govorimo o delitvi teh sredstev, na strategijo pametne specializacije Slovenije. Ne moramo se kar nekaj izmišljevati, ampak imamo tukaj zelo jasen okvir, pri čemer moram poudariti, da se tudi znotraj te strategije seveda stvar spreminjajo glede na dogajanje v globalnem svetu in jo poskušamo seveda tudi temu prilagajati. </font><br>
<font size="4">In tretje potem, kar je pri samem izboru teh projektov pomembno, pa je, neodvisnost seveda revizijske komisije, ki pregledujejo te razpise. Niti slučajno to niso samo ljudje z ministrstva, ker enostavno, priznam, nimamo vseh teh znanj, specialnih znanj, ampak se poslužujemo z zunanjimi verificiranimi raziskovalci, ki potem sodelujejo v teh komisijah in pregledujejo te razpise. Želimo narediti še korak naprej, ki je sicer povezan z malce zahtevnejšo logistiko in tudi finančnimi viri, da bi seveda te komisije okrepili z mednarodnimi predstavniki. Jaz mislim, da je to nujno. V nekem doglednem času bomo to morali narediti zato, da bomo res izbrali tiste projekte, ki so, bom rekel najboljši, ki predstavljajo res nek prebojni potencial slovenskega gospodarstva.</font><br>
<font size="4">	Tako, da jaz mislim, da smo si postavili, sami sebi pravzaprav in prav je tako, dovolj mehanizmov, varovalk, da res pridejo do finančnih sredstev tisti projekti, ki so dobri, ki izpolnjujejo pravzaprav vsa pričakovanja razvoja usmeritev slovenskega gospodarstva. Tukaj, še enkrat poudarjam, upoštevamo strategijo pametne specializacije, pa strategijo razvoja slovenske industrije, še nekatere druge dokumente, ki nam služijo kot okvir za to, da seveda to res izpade tisto, kar pravzaprav Slovenija pričakuje v prihodnje. </font><br>
<font size="4">Tukaj bi omenil mogoče dva primera tudi projektov, pri katerih je država vendarle odigrala, ali pa ministrstvo, neko vlogo. </font><br>
<font size="4">Govorim najprej o projektu NEDO, smart graditev pametnih omrežij, kjer sodelujeta Eles in pa Hitachi, kjer sodeluje naše ministrstvo in pa Japonska agencija v okviru ministrstva za gospodarstvo. Zdaj je že četrto leto zelo aktiven dialog in to je zame primer projekta, kako lahko res Slovenija postane nek vzorčen pilotni prostor visokih tehnologij. V tem primeru sicer z japonskimi partnerji, zakaj pa ne, oni so zelo močni v tem segmentu.</font><br>
<br>
<b><font size="4">14. TRAK: (VP) 15.05</font></b><br>
<br>
<font size="4">	(nadaljevanje) In me veseli, da zdaj že hodijo seveda tudi predstavniki tujih držav in se zanimajo kako smo to zapeljali, kako smo oblikovali ta projekt. NEDO je zdaj ob zaključku prve faze in že potrjeni drugi fazi pokazal nekaj res dobrih rezultatov. Zdaj v naslednji fazi je pomemben razvoj baterije, ne govorim za avtomobilsko, ampak za električno, za hrambo električne energije, kar je tudi ena izmed usmeritev Evropske unije kot take v prihodnje. Tako, da tukaj smo res, se mi zdi, kar lahko ponosni na to in smo zelo naprej. </font><br>
<font size="4">	Drugo tako področje omeniti, ki je tudi v našem proračunu in smo povečali nekoliko sredstva v predlogu proračuna za prihodnje leto in 2021, pa je državna pomoč oziroma bom rekel razvojna državna pomoč. Gre za to, da poskušamo z nekimi sredstvi pomagati nekim državam, ki so šele v neki nižji stopnji razvoja, tako, da financiramo projekte v teh državah, kjer so vključena slovenska podjetja. To se mi zdi zelo pomembno. Če navedem samo en takšen primer, je oblikovanje, postavitev pravzaprav prenosnega rastlinjaka s kontrolirano klimo v Kairu v Egiptu. Super zgodba, 2 slovenski podjetji z visoko tehnologijo, egiptovski partnerji. Vse skupaj pa koordinira UNIDO, to je organizacija v okviru Združenih narodov. In prav čez 14 dni bom tudi udeležen na letni konferenci UNIDO-ta in tam bomo seveda se pogovarjali tudi o dodatnih možnih projektih, kjer bi bila vključena slovenska podjetja. Tako, da to je še en tak primer, ko poskušamo pravzaprav skozi mednarodno razvojno pomoč slovenskim podjetjem utreti pot na neka, tretje trge predvsem, ker tukaj gre vendarle za, bom rekel trge izven Evropske unije.</font><br>
<font size="4">	Vprašali ste seveda tudi kaj narediti pravzaprav za to, da bodo podjetja v svojih poslovnih načrtih doumela, da je program Evropske unije ali pa ambicija Evropske unije, ki se ji priključuje tudi Slovenija seveda, je zero-emission, se pravi, da bomo brez izpustov CO2 do leta 2050. Strinjam se s tem, moramo biti ambiciozni tukaj tudi kar se tiče seveda nekih novih tehnologij. Trik pri tem pa je, kot ste pravilno ugotovili, da mi podjetjem omogočimo pravzaprav njihovo transformacijo, da bodo pripravljeni na ta čas, da bodo njihovi poslovni modeli sledili tem ciljem. In prav v ta namen en razpis, ki se pravkar pripravlja, govori o digitalni transformaciji in bo tukaj kar nekaj evropskih sredstev namenjenih za to, da bodo podjetja šla v tej smeri. </font><br>
<font size="4">	Krožno gospodarstvo. Zeleno krožno gospodarstvo bo ena izmed štirih ključnih tem slovenskega predsedovanja na našem področju, na področju torej konkurenčnosti. Tukaj bomo pravzaprav nadaljevali aktivnosti, ki jih zdaj izvaja Finska. Smo že v tesnih stikih z njimi, radi bi seveda to zgodbo predstavili tudi v kontekstu slovenskega gospodarstva in mislim, da imamo kaj za pokazati. Zdaj, res pa še nisem odgovoril na vprašanje kako podjetja prepričati ali pa jih pripraviti do tega. Torej, kot rečeno, nekaj je s samimi razpisi, ki spet morajo biti dovolj prijazni, dovolj nebirokratsko, ne vem kako naj temu rečem, ampak, iščem pravo besedo, se pravi, prijazni, no, saj to je dovolj, do manjših in srednjih podjetij zato, da lahko potem ta podjetja ta sredstva uspešno počrpajo. Sistem voucherjev se mi zdi kar učinkovit, kjer pravzaprav podjetjem nov poslovni načrt, prenovljen poslovni model pripravljajo pomagati eksperti, ki za to dobijo od nas določeno plačilo. Tako, da uporabljamo različne pravzaprav inštrumente na kakšen način podjetjem omogočiti, da prepoznajo priložnosti, ki se kažejo v teh novih zelenih trajnostnih vidikih in jaz mislim, da imamo kar nekaj dobrih primerov, ki kažejo na to, da smo sposobni temu slediti. </font><br>
<font size="4">	Še nenazadnje prikrita grobišča. Sredstva so nekako v teh letih na enakem nivoju, tako velja tudi za predlog 2020/2021. Gre pa preprosto za, seveda, zakonsko podlago in zakonsko obveznost. Jaz ne vem točno v katerem letu smo mi prevzeli to od ministrstva za socialo, družino – kdaj? Tri, štiri leta nazaj. In zdaj pač pri nas to peljemo korektno, tako kot je treba, z vso dolžno pieteto do tega področja. In kolegi seveda to, kot je treba, tudi izvajajo. Toliko o tem.</font><br>
<font size="4">	Rekel bi pa zdaj še, poskušal odgovoriti gospodu Koražiji.</font><br>
<br>
<b><font size="4">15. TRAK: (VP) 15.10</font></b><br>
<br>
<font size="4">	(nadaljevanje) Zdaj, tiste subvencije, o katerih ste govorili. Najbrž gre za splošni proračun 422 milijonov. Jaz lahko rečem, da za področje, ki ga pokrivamo pri nas oziroma pri našem delu proračuna seveda, ključna pravzaprav sredstva, ki so namenjena tudi subvencijam, prihajajo iz evropskih kohezijskih skladov. Gre za 151 milijonov v predlogu proračuna za 2020 in 101 milijon za 2021. Pri tem je treba vendarle poudariti, da se sama nepovratna sredstva, zdaj jih še nekaj imamo, ampak se delež teh sredstev v primerjavi s povratnimi viri, torej z ugodnimi krediti, s sofinanciranjem obrestnih mer in tako naprej, zmanjšujejo. In če mene vprašate, je to edini pravilni pristop. Tudi politika Evropske unije, komisije, gre v tej smeri – manj nepovratnih sredstev virov in več pravzaprav podjetjem omogočiti dostop do ugodnih kreditov, ugodnega financiranja. Na ta način se izognemo pravzaprav temu, kar se dogaja, odkrito povedano – da nekatera podjetja, ko vidijo določen razpis, rečejo »aha, zakaj pa nebi tudi mi to počeli«. In grejo v neko aktivnost, dejavnost zaradi razpisov, zaradi teh sredstev. To je dvorezen meč, verjemite mi. Mi moramo biti toliko dobri, da za neka razvojna, prebojna podjetja znamo oblikovati razpise. In podjetja pa morajo biti toliko, se zavedati tega, da so razpisi samo tista pika na i, če želite, ali samo en deleč v vsem njihovem razvojnem potencialu in tudi financiranju njihovega razvoja. Nikakor pa se ne smejo osredotočati samo na ta evropska ali pa integralna sredstva, to je zelo nevarno in zato jaz osebno tudi podpiram to, da se zmanjšujejo nepovratna sredstva – ker so to lahko včasih tudi potuha in ne dosežejo svojega pravega namena.</font><br>
<font size="4">	Zdaj, kar se tiče zakaj toliko subvencij. Saj pravim, tukaj je ta operativni program tudi v tej finančni perspektivi še vedno tako naravnan, da omogoča kar precej nepovratnih sredstev. Mi ga pač poskušamo maksimalno izkoristiti, pri čemer še enkrat poudarjam, da resnično smo poostrili, tako kot sem prej rekel, te kriterije pri dodeljevanju teh sredstev, da zasledujemo cilje, kot rečeno, iz strategije pametne specializacije in še marsikje. In jaz mislim, da vendarle tukaj poskušamo najti nekje pravo mero. Ne vem točno koliko gre za javni sektor, zasebni sektor, to bomo poiskali, pa obljubim, da vam bomo dali eno poglobljeno informacijo o tem. Lahko samo rečem, da gre, znotraj evropskih sredstev seveda, tudi za financiranje mentorskih shem v socialnih podjetjih, pa za snovne energetske kooperative. Za mentorske sheme za socialna podjetja sem že rekel, na vzhodu in zahodu. Socialno podjetništvo je posebna postavka. Torej kar nekaj tudi teh zadev, ki so vendarle osredotočene na neke nove trende, na izkoriščanje teh resursov in pa potencialov, ki jih imamo, na področju socialnega podjetništva. Pri nas nenazadnje kar nekaj sredstev namenjamo za to. Se je pa pokazalo tudi na tem primeru, da pogostokrat socialna podjetja živijo, dokler so nekje financirana, potem pa, ko tega denarja zmanjka, pa v veliki večini na žalost umrejo. To pomeni, da jim je treba pomagati ne samo s konkretno, ampak da jih je treba tudi usposobiti nekako, da po končanem financiranju sama uspejo preživeti na trgu. Tukaj verjetno nas čaka še nekaj dela in še kakšen izziv, da to zapeljemo tako kot je potrebno. </font><br>
<font size="4">	Potem vprašali ste me tudi okrog sredstev za tuje investicije. Res je, 9 milijonov, tako kot sem omenil, je v predlogu proračuna za 2020, ampak teh 9 milijonov ni samo za tuje. Gre za financiranje vseh investicij pravzaprav po novem Zakonu o spodbujanju investicij, ki je bil sprejet avgusta lani oziroma stopil v veljavo. To je bilo ena izmed obljub našega ministra že v prejšnjem mandatu, da bomo ta zakon spremenili in da ne bo več govoril, da bodo ta sredstva namenjena samo tujim investicijam, ampak investicijam kot takim. Ne zanima nas pravzaprav od kje prihaja investicija, ampak pomembno je, da je investicija, da zagotavlja ali pa ustreza kar zahtevnim kriterijem, se pravi najmanj 50 novih delovnih mest, toliko in toliko določena vrednost, spet iz določenih razvojnih področij. Ne moremo investirati kar ali pa podpirati kar vsako investicijo, to vendarle ne gre. Tako, da teh 9 milijonov v letošnjem letu in potem </font><br>
<br>
<b><font size="4">16. TRAK: (VP) 15.15</font></b><br>
<br>
<font size="4">	(nadaljevanje) povečanje v letu 2021 gre na račun tega, da ja, kot pravim, nek zamik pri financiranju teh investicij. In pričakujemo, ad bo nekaj več povpraševanja ali pa potreb v 2021. Gre pa, moram reči, vse več, pravzaprav jaz bi rekel tako, če me vprašate kakšen je delež, približno 40 % za tuje, pa 60 % za domače investicije. Torej, tukaj vendarle smo naredili en premik. Imamo pa nekaj rezerv, če bi slučajno se pojavila kakšna, recimo temu večja investicija, ker nekaj interesa se vendarle nakazuje. Tako, da bi si pravzaprav lahko še želeli kakšne take večje investicije.</font><br>
<font size="4">	Ja, potem ste omenili še, da je v postavki, mislim, da 1404, mislim, da je ta. Tukaj gre za, Expo je v tej postavki notri, zato je takšna porast, tako velik znesek. In gre za promocijske aktivnosti na tujih trgih, ampak izključno za namene Expa. Tako, da nič kaj več ne promoviramo, ne vem, kot smo do sedaj delali to in pomagali našim podjetjem. Ta skok pa je zaradi Expa 2020. </font><br>
<font size="4">	Jaz mislim, da sem, če nisem, bom pa še kaj odgovoril</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa.</font><br>
<font size="4">	Zdaj tečemo drugi krog.</font><br>
<font size="4">	Besedo dajem kolegici Lep Šimenko.</font><br>
<font size="4">	Izvolite.</font><br>
<br>
<font size="4">	</font><b><font size="4">SUZANA LEP ŠIMENKO (PS SDS): </font></b><font size="4">Najlepša hvala za besedo. Lepo pozdravljeni tudi z moje strani.</font><br>
<font size="4">	Jaz moram reči, da je znesek proračuna, ki ga imate na ministrstvu za gospodarstvo, soliden. Zdaj, če boste oziroma če pa optimalno so te zneski razporejeni, to pa je mogoče tudi vprašanje. Ampak vseeno bom začela tako. </font><br>
<font size="4">Jaz mislim, da je prav, da se vsi tukaj zavedamo, da je predvsem od dobro delujočega gospodarstva odvisno kakšen bo naš izobraževalni sistem, koliko bomo imeli za pokojnine, kako bo naše zdravstvo in nenazadnje kakšna bo blaginja državljanov. Zato je resnično, resnično izjemno pomemben resor. Žal pa vse tisto, kar se veže na gospodarstvo, ne spada pod vas, zato verjetno tudi velikokrat kakšna nejevolja, ker se verjetno z vsemi ukrepi, ki jih ostala ministrstva peljete, pa tudi na vašem ministrstvu ne morete strinjati. </font><br>
<font size="4">Zdaj, prav je seveda, da kot ministrstvo peljete eno razvojno politiko. Zelo, zelo pomembno za gospodarstvo pa je predvsem, da imamo neko stabilno poslovno okolje. Tukaj mislimo, da vemo, da imamo neko predvidljivo davčno politiko, da podjetja vedo, pa tudi nenazadnje investitorji bodisi domači ali tuji, kaj jih čaka in nenazadnje, da imajo tudi čim manj raznih birokratskih ovir pri možnosti svojega razvoja. </font><br>
<font size="4">Zdaj, pod vaše ministrstvo med drugim spada tudi regionalni razvoj, ki mislim, da ga kaj dosti niste omenili. Omenili ste problemska območja, ki se nekako večji del zaključujejo financiranje le-teh. Imamo pa na drugi strani izjemno velik problem pa še vedno tako rekoč skoraj vsa obmejna območja. Iz enega takšnega območja prihajam tudi sama in verjetno že pri vsaki obravnavi proračuna tudi na to opozarjam, to je območje Haloz, ki nekako še zmeraj ocenjujem, da je bistveno zapostavljeno in to na čisto vseh področjih. Bilo je veliko govora tukaj o turizmu, tudi na tem območju imamo izjemen potencial na področju turizma in tudi tukaj je že bilo velikokrat izpostavljeno to, da nenazadnje tudi s tega območja prihaja kar nekaj dela iz takse v Slovensko turistično organizacijo, promocije Haloz pa s strani Slovenske turistične organizacije tako rekoč ni. In na terenu z vsemi tistimi, ki se nekako dotikajo turizma ali pa bi želeli malo več aktivnosti na tem področju, je bilo že kar nekaj kritik, tako da jaz bi se tu mojemu predhodniku kar pridružila. In mislim, da ta politika ni prava. Če pogledamo, ne vem, promocijo Slovenije tudi v kakih tujih medijev, zgolj par destinacij promovirate, je pa Slovenija bistveno več kot pa zgolj Ljubljana, Bled, Postojnska jama, pa še mogoče kaj. Tako, da tukaj jaz mislim, da morate resnično začeti peljati eno drugačno politiko.</font><br>
<font size="4">Zdaj, seveda v Halozah je problem zaraščanje kmetijskih površin. To se nekako navezuje na področje kmetijstva, je pa to nenazadnje tudi naša kulturna krajina. In v kolikor bodo Haloze obdelane, bodo lepe in bodo na koncu privlačne tudi za turiste. </font><br>
<br>
<b><font size="4">17. TRAK: (VP) 15.20</font></b><br>
<br>
<font size="4">	(nadaljevanje) Zdaj, na drugi strani imamo neugodno demografijo. Pa boste spet rekli »ja, saj to ni problem našega ministrstva«. Je pač tako, da na žalost še tisti mladi, kaj so, vse prepogosto odhajajo drugam. Slovenija je, bom rekla vedno bolj centralizirana in tukaj, bom rekla kritika vašemu ministrstvu, ki ste nekako zadolženi za skladen regionalni razvoj. In jaz resnično si želim, da bi nekako malo več pozornosti pa namenili tudi vsem tem odročnejšim koncem in ne zgolj centrom. Ker namreč, če želimo Slovenijo, tudi če želite petični turizem – ne bo ga brez ljudi. Turizem so zgodbe in turizem so ljudje. In če se bodo ljudje odseljevali v centre, če bomo, ne vem, počasi rabili iz tistega ptujskega konca tri in pol ure, da bomo prišli do Ljubljane, ne vem, če je to način. Mislim, da je čisto zgrešena politika. In resnično, glejte, če bodo delovna mesta tudi nekje bolj na obrobju, bodo ljudje tam ostali. Mladi si ne želijo tega, da morajo dnevno migrirati drugam, ne želijo si zapustiti Slovenije. Številni jo, številni odhajajo s tistega konca v sosednjo Avstrijo, ker so pač seveda delovna mesta bolje plačana, ampak generalno si pa tega ne želijo. In nebi odšli, v kolikor bi imeli možnost lastnega razvoja tam. </font><br>
<font size="4">	Drugi problem je infrastruktura. Pa ne samo ceste, ja, tudi ceste, ampak nenazadnje tudi informacijska, brez dobre informacijske pokritosti. In dejansko pokritosti vseh teh belih lis, o katerih zdaj že tudi ne vem koliko let se obljublja, da bo to urejeno. Težko si predstavljamo tudi razvoj nekega gospodarstva na teh odročnejših koncih, če enostavno ni pokritosti z internetom. In to je nenazadnje tudi eden izmed pogojev, da mladi nekje ostanejo. </font><br>
<font size="4">Tako, da jaz bi res prosila, da se ne zanemarja teh območij in da dejansko  več sredstev namenite tam. </font><br>
<font size="4">Bilo je rečeno za evropska sredstva, da na vzhodu denar ostaja. Jaz to zelo, zelo težko razumem, ker namreč poznam tisoč in en primer kako bi si bodisi občine bodisi gospodarstveniki želeli sredstev, govorim za vzhod, pa enostavno pravijo »ja, saj ni razpisov«. Ko so kaki razpisi, so že, zgleda skoraj tako kot da so prirejeni bodisi za večje občine bodisi za posamezne gospodarstvenike. Za tiste ta male pa enostavno ne ostane kaj dosti. In nekako seveda bi si želeli, da bi ta območja tudi dobila nekaj, bom rekla neko posebno možnost razvoja. Zdaj, če se vsa ta ostala problemska območja nekako ti programi iztekajo, pa recite bomo pa naredili nekaj za obmejna območja, da bodo ljudje tam ostali, bomo pomagali, da bomo v tiste konce prišli investitorji, če jih imate kaj na zalogi. Vem za kar nekaj lokacij na našem koncu, ki so ob avtocesti in bi bila zagotovo zelo zanimiva, ker s tem bomo naredili največ. Če bodo ljudje imeli delo, bodo tam tudi ostali, bo krajina obdelana, bomo imeli možnosti za širitev turizma in vse ostalo. </font><br>
<font size="4">Področje lesarstva spada tudi pod vaš resor. Kaj dosti ni bilo omenjeno. Jaz mislim, da tudi to je področje, ki je na nek način zapostavljeno. Kaj nameravate narediti na tem področju? </font><br>
<font size="4">In pa morda še zelo, zelo velik problem v gospodarstvu, sicer mogoče na nek način ne spada k vam, je pa zagotavljanje ustreznih kadrov. Podjetja se zdaj že kar zadnjih nekaj let soočajo z mankom ustrezno kvalificirane delovne sile. Ni problem, tudi ne nenazadnje plačilo. Nudijo štipendije, poslužujejo se raznoraznih principov, da čim več mladim tudi nenazadnje prikažejo industrijo ko čisto, da je danes delo v kakšnem kovinarskem podjetju ali pa pač v tej branži tudi zelo spodobno in lahko solidno plačano. Ampak jaz ne vem, verjetno tudi vi kot predstavnik ministrstva za gospodarstvo o tem razmišljate in ste verjetno velikokrat povprašani – ali boste naredili kaj na tem področju? Ker zdaj način, da, jaz mislim, no, še vedno imamo veliko brezposelnih. En del teh je več kot očitno neuporabnih, ne morem reči drugače, se ne želijo zaposliti, ampak je pa še masa ljudi, ki pa mislim, da bi se jih dalo ustrezno preobraziti in jim tudi najti ustrezno zaposlitev. Veliko teh programov teče, nisem pa prepričana, če so čisto ustrezni, ker podjetja še nekih rezultatov na tem področju ne vidijo.</font><br>
<font size="4">Mogoče toliko z moje strani zaenkrat.</font><br>
<font size="4">Hvala. </font><br>
<br>
<b><font size="4">18. TRAK: (VP) 15.25</font></b><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, kolegica.</font><br>
<font size="4">	Besedo dajem še kolegici Sukič.</font><br>
<font size="4">	Izvolite.</font><br>
<br>
<font size="4">	</font><b><font size="4">NATAŠA SUKIČ (PS Levica): </font></b><font size="4">Najlepša hvala za besedo, predsedujoči. Lep pozdrav z moje strani vsem skupaj.</font><br>
<font size="4">	Zdaj, seveda, Boštjan je zastavil zelo konkretna, podrobna vprašanja, ki se tičejo gospodarstva, jaz pa ne morem, da nebi seveda malo širše tudi pokomentirala celotnega proračuna za leti 2020 in 2021, ker navsezadnje gre za isto zgodbo, stvari so povezane in pač gospodarstvo pač ni neka ločena entiteta, ki bi bila ločena od ostalih družbenih podsistemov. </font><br>
<font size="4">	Zdaj ves čas poslušamo, da je pač proračun za leti 2020 in 2021 razvojen in socialen. V Levici se seveda s tem ne strinjamo. Morda je videti na prvi pogled – povišanje, povečanje torej finančnih sredstev v celoti in tako naprej, ampak če to podrobneje analiziramo, vsaj v Levici smo prepričani, da pač ta proračun za leti 2020 in 2021 ni niti razvojen niti socialen. Pa bom pač to poskušala utemeljiti, pa vas bom potem prosila na koncu za nek splošen komentar glede teh ugotovitev, ki jih želim podčrtati. </font><br>
<font size="4">	Seveda me veseli, da je tudi precej svetlih točk v proračunu, tega ne zanikam. Recimo to, da sem danes slišala, da se bo vlagalo v infrastrukturo za romsko skupnost se mi zdi zelo, zelo pohvalno. Ali pa, da se bo spodbujalo inovacije na okoljevarstvenem področju. Zdaj upam, da bo seveda implementacija prava, tukaj se nekaj skeptičnih glasov oglasilo, pa sama seveda sem tudi previdna pri tem pričakovanju, ampak vendarle je že sama ideja, da se usmerjamo na okoljevarstveno področje na ta način, se mi zdi spodbudna in pohvalna in po pozdravljam.</font><br>
<font size="4">	Bi pa seveda pokomentirala najprej socialni, pa pozneje tudi še razvojni vidik predlaganih proračunov. </font><br>
<font size="4">	In sicer, videli smo že, ko je UMAR napovedal, torej gospodarsko rast znižal v svojih napovedih za 0,6 odstotne točke, se pravi na 2,8 %, je vlada nemudoma zgornji obseg izdatkov za leto 2020 čez noč oklestila za 100 milijonov evrov. To je zelo velik denar, ampak kako ga klesti, to je problem. Pri proračunu gre pač za porazdelitev sredstev - bolj ali manj pravično porazdelitev. </font><br>
<font size="4">Z interventnim zakonom je vlada hotela še dodatnih 35 milijonov vzeti invalidom in revnim upokojencem. Na srečo se to zaenkrat še ni zgodilo, zaenkrat ta ukrep še stoji, ampak, poglejte, že sama ideja srhljiva, da bi se na ta način pristopalo k varčevanju. Je pa vlada, kot smo videli na žalost pred nekaj dnevi na tej razvpiti seji odbora za socialo, ukinila torej dodatek za delovno aktivnost revnim in to večinoma revnim zaposlenim, čeprav se ves čas demagoško zavaja, da gre za lenuhe, ki ne želijo delati, kar smo tudi danes tukaj slišali. Ni res, ne? 60 % teh ljudi je revnih zaposlenih in s tem bomo pahnili 24 tisoč ljudi posredno, posledično v grozljivo socialno stisko. In zakaj? Zato, da bo vlada prihranila 16 milijonov evrov. </font><br>
<font size="4">Potem nadalje. Računsko sodišče ugotavlja, da ta trenutek v Sloveniji primanjkuje kar 10 tisoč postelj v domovih za ostarele. Torej 10 tisoč starostnikov ta trenutek čaka na prosto mesto v domu starejših občanov, v času dobesednega razpada sistema dolgotrajne oskrbe. In vlada v tem trenutku torej namenja 74,5 milijonov evrov za neke poskusne projekte, istočasno pa ne namenja niti centa v gradnjo novih domov za ostarele. Se pravi, niti enega, gradnje niti enega doma za ostarele ne vidimo v tem proračunu, se pravi niti ene uboge postelje dodatne, za ostarele. Mislim, o tem govorim. In to je treba vedeti, ko govorimo ali je ta proračun socialen ali ne. Kaj nam pomaga 74 milijonov za neke - ne vemo niti kakšne -projekte, po drugi strani imamo pa tukaj dobesedno socialno katastrofo kar se tiče ene najranljivejših skupin v družbi, to je starostnikov. </font><br>
<br>
<b><font size="4">19. TRAK: (VP) 15.30</font></b><br>
<br>
<font size="4">	(nadaljevanje) Zdaj, res je, dejstvo je – gospodarstvo v Evropski uniji se ohlaja in posledično se ohlaja tudi v Sloveniji, ker smo pač vezani predvsem na Nemčijo s svojimi, predvsem skozi avtomobilsko industrijo in tako naprej smo vezani seveda na to gospodarstvo. In to je seveda zaskrbljujoče, ampak namesto, da bi se mi za spopad s to gospodarsko prihajajočo krizo pripravili nek resen investicijski načrt za javna vlaganja v okolju prijazno infrastrukturo, zelene tehnologije, no nekaj malega bo očitno preko teh inovacijskih projektov, to seveda pozdravljam, in bi s tem recimo spodbujali to gospodarsko rast, mi stavimo na - žalostno, da tako rečem - socialno brezčutno in ekonomsko deplasirano politiko varčevanja. Pa to kljub temu, da nam izkušnje iz preteklosti, iz prejšnje krize, jasno kažejo, da varčevanje posledično zmanjšuje domačo porabo in s tem zavira gospodarsko rast, želenih učinkov znižanja javnega dolga pa ne prinaša. Jaz ne razumem, če smo se enkrat že soočili s tako krizo in videli učinke tovrstnih ukrepov, zakaj vedno znova počnemo isto? To je pač res vprašanje.</font><br>
<font size="4">Seveda je zaskrbljujoče, da kljub vsem tem napovedim o ohlajanju gospodarstva, pa vlada ne vidi problema, ko gre za vojsko, ko gre za policijo. Tukaj se sredstva znatno povečujejo - ko gre za bogate in ko gre za kapital. In to recimo kar se vojske tiče, kljub temu, da število pripadnikov in pripadnic slovenske vojske se manjša. Ampak naša sredstva se korenito višajo. In seveda pri notranjih zadevah isto kot sem rekla - samo v prihodnjem letu bomo namenili, če se ne motim, 5 milijonov več kot lani, čez 2 leti pa še dodatne 4  milijone evrov več. Tu pa seveda ni problem. Problem so pa recimo revni zaposleni, tam pa je treba rezati, ne?</font><br>
<font size="4">Najbolj problematična se nam zdi davčna reforma, ki jo predlaga vlada in ki bo na račun davčnih odpustkov bogatim v proračunu ustvarila veliko luknjo. Dejansko bo osiromašila naš proračun za zelo, zelo dosti denarja, ne? In sicer, čisto konkretno, delavcu na minimalni plači se bo na letni ravni povečal prihodek za manj kot 2 evra. Mislim, to je res, mislim, to je, oprostite no, to je bizarno no. 1,6 evra konkretno. Managerju z mesečno plačo na 10 tisoč bruto za skoraj 2 tisoč evrov, na primer, a ne? Proračun pa bo okleščen za 137 milijonov evrov. In z dodatno obremenitvijo kapitala bo potem nazaj vlada sicer pritegnila 63 milijonov evrov, ampak preostalih 74 milijonov evrov naj bi baje dobila z mehkimi ukrepi, ampak kaj so to mehki ukrepi? Skratka, gre za luknjo v višini 74 milijonov evrov. In to v trenutku, ko smo predlagali recimo ukinitev dopolnilnega zdravstvenega zavarovanja zato, da se ja zavarovalnice nebi več za svojo administracijo napajale z denarjem ljudi - za 50 milijonov evrov imajo samo administrativnih stroškov, da ne omenjam tega, da revež s 400 evri plača isto dopolnilo zavarovanje kot bogataš, ne, to je katastrofa. In istočasno-</font><br>
<br>
<b><font size="4">PREDSEDNIK GREGOR PERIČ: </font></b><font size="4">Kolegica Sukič, jaz vas prosim, če se lahko-</font><br>
<br>
<b><font size="4">NATAŠA SUKIČ (PS Levica): </font></b><font size="4">Glejte, komentiram splošni proračun, tako da me prosim ne prekinjajte. </font><br>
<br>
<b><font size="4">PREDSEDNIK GREGOR PERIČ: </font></b><font size="4">No ampak tukaj imamo segment, ki pokriva Ministrstvo za gospodarski razvoj in tehnologijo.</font><br>
<br>
<b><font size="4">NATAŠA SUKIČ (PS Levica): </font></b><font size="4">Vem, ampak govorim, da so stvari povezane. </font><br>
<br>
<b><font size="4">PREDSEDNIK GREGOR PERIČ: </font></b><font size="4">Absolutno je povezano. </font><br>
<br>
<b><font size="4">NATAŠA SUKIČ (PS Levica): </font></b><font size="4">Da gospodarstvo ni ločena entiteta od ostalih podsistemov in, ne? </font><br>
<br>
<b><font size="4">PREDSEDNIK GREGOR PERIČ: </font></b><font size="4">Dovolite da- </font><br>
<br>
<b><font size="4">NATAŠA SUKIČ (PS Levica): </font></b><font size="4">Glejte, to je že neverjetno kaj se ponavlja na teh odborih. Jaz imam pravico do razprave, povedala sem uvodoma, da komentiram splošno sliko zato, da bomo videli kaj je tisto, kar je tudi na tem področju gospodarstva, bi lahko bilo drugače, ne? In to se tiče tako davčne reforme, kjer je gospodarstvo obdavčeno tako ali drugače in tiče se pač pravzaprav vsega v tej družbi. </font><br>
<font size="4">Tako, da poglejte- </font><br>
<br>
<b><font size="4">PREDSEDNIK GREGOR PERIČ: </font></b><font size="4">Hvala lepa.</font><br>
<font size="4">Jaz se strinjam s tem, ampak prosim, če se lahko osredotočimo predvsem na vsebino, ki jo pokriva Ministrstvo za gospodarski razvoj in tehnologijo. </font><br>
<br>
<b><font size="4">NATAŠA SUKIČ (PS Levica): </font></b><font size="4">Saj se osredotočam, zdaj sem pa pri točno vsebini.</font><br>
<br>
<b><font size="4">PREDSEDNIK GREGOR PERIČ: </font></b><font size="4">Hvala lepa.</font><br>
<br>
<b><font size="4">NATAŠA SUKIČ (PS Levica): </font></b><font size="4">In to je pri subvencijah, ne, ki ste jih že sam komentiral. Torej, gre za, po našem mnenju za ponovno darila kapitalu v obliki subvencij. To sem želela nekako skozi razpravo tudi do te točke pripeljati. </font><br>
<br>
<b><font size="4">20. TRAK: (VP) 15.35</font></b><br>
<br>
<font size="4">	(nadaljevanje) Vi ste sam povedal in tukaj se strinjam z vami, da je seveda to dvorezen meč, če se naenkrat, začnejo podjetja slediti razpisom za to, v lovu za denarjem in tako naprej. </font><br>
<font size="4">	Ampak, glejte konkretno, saj to je Boštjan že omenil, ampak bom še enkrat podčrtala. Podjetjem je torej, privatnim podjetjem je samo letos namenjenih 381 milijonov evrov, kar je 53 milijonov evrov več kot lani. Naslednje leto se jim namerava podariti še dodatnih 81 milijonov evrov proračunskih sredstev, torej bo vlada naslednje leto kar 462 milijonov evrov javnega proračunskega denarja podarila privatnim podjetjem in zasebnikom. In, poglejte, dejstvo je, pa naj govorimo karkoli - gre za javno podružbljanje stroškov zasebnih podjetij, ki si nato privatizirajo te dobičke. In mi, državljani in državljanke, ki pravzaprav pokrivamo stroške, omogočamo te dobičke. Od tega dejansko nimamo nič, ostajamo praznih rok. To je dejanska slika in ne razumem te logike. Tukaj bi bilo pač treba korenito spremeniti politike in se zavedati tudi tega problema, ki ste ga pravzaprav sam prej detektiral. To je, da je to pač res dvorezen meč in spolzka politika. </font><br>
<font size="4">	Zdaj, ne bom omenjala rajši na tem mestu več niti o tem , kako ne dajemo denarja niti za gradnjo stanovanj in tako naprej, ampak vse skupaj je pač na žalost povezano. Povezano je, seveda, kako spodbujamo gospodarstvo, na kakšen način. Povezano je pa tudi s tem, kako gospodarstvo sodeluje pri tem, da celotna družba se dvigne na neko višjo raven, da ta država postane zares socialna, kot piše v ustavi. In da ta država vlaga tudi v razvoj, ki bo navsezadnje nazaj vrnil gospodarstvu svoje. </font><br>
<font size="4">Tako, da toliko zaenkrat. Pa vas prosim za nek komentar na to analizo celote, vključno s tem, še enkrat, dobro, saj to ste že povedali, ampak vseeno, te subvencije so, zelo ven štrlijo no, sploh glede na obseg sredstev. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK GREGOR PERIČ:  </font></b><font size="4">Hvala lepa.</font><br>
<font size="4">	Še kolega Paulič je želel besedo, pa potem zaključimo ta sklop.</font><br>
<br>
<font size="4">	</font><b><font size="4">EDVARD PAULIČ (PS LMŠ): </font></b><font size="4">Hvala lepa, saj jaz bom precej kratek.</font><br>
<font size="4">	Zdaj, dejstvo je, da se gospodarstvo in pa gospodarska rast v državah Evropske unije ohlaja. Ohlaja se v največjih trgovinskih partnericah. Tudi UMAR je v zadnji jesenski napovedi znižal napoved gospodarske rasti za leto 2020 na 3 %. To sicer ni znak za preplah, je pa znak za to, da je potrebno sprejeti določene ukrepe, ki bodo v čim večji meri izničili morebitno ohlajanje ali pa nadaljnje ohlajanje v državah Evropske unije. </font><br>
<font size="4">Zato moram reči, da me veseli, da je proračun ministrstva za 40 milijonov višji, kot je bil v rebalansu za leto 2019. Še bolj pa me veseli to, da je 24 milijonov od teh 40 milijonov namenjenih za področja znanosti in informacijske družbe, podjetništva in konkurenčnosti in pa trg dela in pa delovni pogoji. Zdaj, jaz to razumem, da je to povečanje narejeno z namenom, da se poveča odpornost, je pa tudi mednarodna konkurenčnost slovenskega gospodarstva. Seveda je vprašanje na kakšen način se sredstva oziroma subvencije porabijo oziroma monetizirajo, o tem smo že nekaj govorili. </font><br>
<font size="4">Tako, da jaz bi imel v bistvu dve vprašanji. </font><br>
<font size="4">Če primerjam te omenjene postavke, te tri ključne postavke za leto 2020 in 2021, se v letu 2020/2021 znižajo za približno 30 milijonov evrov. Pa me zanima kaj je razlog. Je razlog v kohezijskih sredstvih ali kje drugje? </font><br>
<font size="4">In pa drugo vprašanje, v kolikor se bo ohlajanje gospodarstva še nadaljevalo, ali planirate še kakšne dodatne, mogoče tudi nefinančne, ukrepe? Mogoče širitev na druge trge? Predvsem bi želel slišati vaš komentar na ti dve vprašanji.</font><br>
<font size="4">Tako, da zaenkrat toliko.</font><br>
<font size="4">Hvala.</font><br>
<br>
<b><font size="4">PREDSEDNIK GREGOR PERIČ: </font></b><font size="4">Hvala lepa, kolega.</font><br>
<font size="4">Jaz dajem besedo kar kolegom z vladne strani za odzive.</font><br>
<font size="4">Izvolite.</font><br>
<br>
<b><font size="4">MAG. ALEŠ CANTARUTTI:</font></b><font size="4"> Hvala lepa. Hvala za vprašanje in razpravo. </font><br>
<br>
<b><font size="4">21. TRAK: (VP) 15.40</font></b><br>
<br>
<font size="4">	(nadaljevanje) Lep Šimenko, samo da točno vidim, dovolite, ker sem vmes. Namreč, vaša razprava je še kako pomembna glede regionalnega razvoja.</font><br>
<font size="4">	Zavedamo se tega, da se zaključuje pravzaprav ta, programi problemskih območij in da je potrebno nekaj narediti. In z veseljem vam sporočam, da je minister že oblikoval skupino za določitev novih ukrepov na obmejnih problemskih območjih. Zdaj, »komisije ustanovimo za to, da nič ne naredimo« - ni čisto tako, ne, obljubljam, da se bomo seveda resno tega lotili in prvi sestanek delovni je že prihodnji ponedeljek. Tukaj smo zbrani pravzaprav z vseh direktoratov, zaenkrat znotraj MGRT-ja, in bomo pripravili nek nabor možnih ukrepov, s katerimi bi nadomestili ta problemska področja. Še več, bomo še malo razširili to na vse obmejna območja. Glejte, ta razprava je bila res prava. Mi ne smemo dovoliti, jaz rečem temu kar, bom rekel neko vojno cono tam, kjer, ta mejna območja, to moramo okrepiti, zato da ne postanemo ranljivi. Tukaj ne govorimo samo o Halozah, če smo osebni, bom rekel pri nas je tudi Ilirska Bistrica eno takšnih področij, pa še b lahko naštevali. Mi si res prizadevamo, da investitorjem predstavimo tudi prednosti teh krajev. Je pa res, da pa nimamo kakšnega izdelanega ukrepa, ki bi še dodatno pravzaprav omogočal tem investitorjem razmišljanje o tem, da gredo v tisti del države. S problemskimi območji, na problemskih območjih smo imeli nekaj in zdaj še to seveda ugaša, tako da je ta, mislim da v pravem trenutku zdaj ta ekipa, ki bo vendarle pripravila nekaj predlogov na kakšne načine tem obmejnim problemskim območjem pomagati. Tako, da vas bomo o tem obveščali vse skupaj. Jaz mislim, da bomo te, bom rekel program teh ukrepov res pripravili dosti hitro. Kar se pa seveda virov tiče, kajti če nimamo sredstev, potem je itak brezveze načrtovati, tukaj imamo iz b bilance in razmišljamo predvsem o problemskih območjih v kontekstu zelo ugodnih kreditov z dvoletnim, triletnim moratorijem na 10 let, potem zelo ugodno obrestno mero. Tako, da bomo se osredotočili na ta vidik pomoči in podjetnikom in investitorjem in razvoju turizma, ki je bil tudi omenjen. Tako, da poskušamo res z enim interdisciplinarnim tudi pristopom pripraviti res takšen nabor ukrepov, da bo pil vodo. In tukaj bomo seveda prosili potem, ključna bo tudi pomoč kolegov z Ministrstva za finance zato, da res te vire nekako detektiramo. Jaz bi si želel, da vendarle je tudi nekaj nepovratnih virov, vsaj manjši delež, da še dodatno spodbudimo potem podjetja k investiranju na teh področjih. Tako, da, evo, prav naslednji ponedeljek začenjamo s to in hvala tudi za to pobudo.</font><br>
<font size="4">	Kar se tiče, da malim podjetjem mogoče dajemo poudarka in pomoči. Vendarle je velika, velika večina evropskih sredstev namenjena SME-jem. Tukaj imamo zelo redke razpise, ki so, do katerih, sredstev do katerih so upravičena tudi velika podjetja, večinoma gre za mala podjetja. In mislim, da kljub vsemu to kar uspešno črpajo. </font><br>
<font size="4">	Kar se tiče lesarstva. Zdaj smo v teh treh letih vendarle postavili neko mesto, tudi na našem ministrstvu, temu področju. Dejansko nam to pride zdaj prav tudi pri udejanjanju te zelene okoljske krožne politike. In dogovorili smo se že z Ministrstvom za okolje in prostor, da bo del sredstev, ki prihajajo in se naberejo v podnebnem skladu, namenjen tudi za investicije podjetjem, v torej krožno, zeleno, vse, kar je vezano na zmanjševanje CO2-ja izpustov in ostalih emisij. Tako, da tukaj imamo mislim, da približno 10 ali 12 milijonov predvidenih v naslednjem letu tudi za spodbujanje res zelo / nerazumljivo /, to je odgovor vam, gospa Sukič, za ciljano v tem krožnem zelenem sektorju.</font><br>
<font size="4">	Tako, da pri vsem tem, seveda omenili ste tudi medresorsko sodelovanje, predvsem imamo v mislih tukaj seveda infrastrukturne projekte vezane na regionalni razvoj. Res je, včasih je težko. Interesi so, seveda včasih mogoče malce strižejo različni, ampak vendarle res poskušamo, kolegi na Direktoratu za regionalni razvoj tukaj po mojem mnenju oddelajo res krvavo delo za to, da spravimo to na nek res enotni ali pa na skupni imenovalec, predvsem z vidika, vendarle si upam trditi, decentraliziranega razvoja Slovenije. </font><br>
<br>
<b><font size="4">22. TRAK: (VP) 15.45</font></b><br>
<br>
<font size="4">	(nadaljevanje) Ne želimo si preveč centralizacije. Tako, da včasih je to malce težje, ampak vendarle, verjemite mi, tukaj iskreno, pa če se malo pošalim, saj imamo ministra iz periferije lahko rečem, oba državna sekretarja tudi. Vsi direktorji, pravzaprav nobenega iz Ljubljane. Malce sem nesramen zdaj, ampak ne mi zameriti. Tako, da resnično razumemo, da je potrebno Slovenijo enakomerno razvijati in dati priložnost tudi krajem, ki so verjetno bili kar nekaj časa zapostavljeni. In, saj pravim, da bomo poskušali zdaj s tem novim pristopom to tudi uresničiti. </font><br>
<font size="4">	Vprašanje glede kadrov. Se strinjam, pogosto se podjetja obračajo tudi na nas, predvsem v kontekstu določenih specialnih kadrov, ki nam jih primanjkuje. Recimo varilec je eden izmed takšnih poklicev, ki je zdaj zelo deficitaren in ga iščemo. Zaenkrat nam bazen Hrvaške, pa tudi Bosne, Srbije, s katero je bil sporazum nedolgo tega nazaj podpisan tudi okrog tega, še zadovoljuje te neke osnovne potrebe, se pa seveda vse bolj kažejo ti razkoraki med potrebami in razpoložljivo delovno silo. Evropska unija ima vendar nek dogovor tudi z Ukrajino in Gruzijo, predvsem z Ukrajino se kažejo neki pritoki. No, jaz pa sem pred kratkim tudi ob obisku Filipinov, kjer jih je en tak velik pravzaprav bazen usposobljene delovne sile, bom rekel tudi s krščansko etiko, ker vemo, da je to ena država, kjer je krščanstvo seveda prevladujoče. In so zainteresirani, na nas je seveda, da na te izzive odreagiramo. Nekaj, kar smo že naredili, je to, da smo pridobivanje dovoljenj digitalizirali, kar pomeni, da za določene, predvsem te bolj izobražene poklice, lahko nekatere papirje uredijo z delodajalci že preko spleta, tukaj je bilo res pomembno sodelovanje in z Ministrstvom za javno upravo in Ministrstvom za notranje zadeve. Ampak to je prvi korak, moramo iti naprej pri poenostavljanju teh postopkov, pri poenostavljanju izdaje dovoljenj. Ko pa govorimo o pridobivanju delovne sile oziroma potrebnih kadrov iz oddaljenejših krajev, pa je seveda pomembna tudi naša diplomatska mreža, konzularna predstavništva in, evo, prav v primeru Filipinov zdaj iščemo nek način kako izkoristiti ali častni konzulat ali neka druga veleposlaništva Evropske unije, ki bi nam pomagala in šla tukaj nasproti. Skratka, spet nekaj ukrepov tukaj je. Jaz si pravzaprav želim, da bi bilo to pomanjkanje, da bi še trajalo, ker je to potem znak, da se zaposlitvene potrebe tudi v Sloveniji povečujejo in me to seveda kljub vsemu veseli. </font><br>
<font size="4">	Ta naravna stopnja brezposelnosti, ki je v Sloveniji okrog 5, 6 %, pa obstaja v vseh družbah in bo tudi pri nas. Pač določen del populacije je najbrž res nezaposljiv. </font><br>
<font size="4">	Toliko o tem. </font><br>
<font size="4">	Še gospe Sukič bi rad rekel, da komentar seveda. Nekaj se mi zdi, da ste zelo dobro povedali - da moramo vsi težiti k temu in tudi proračun nenazadnje, da s skupnimi močmi dvignemo Slovenijo oziroma družbo na višji nivo, na višjo raven. Jaz mislim, da je to pravzaprav ključna vloga države, vlade če želite, kot take. Tudi naš imperativ na Ministrstvu za gospodarski razvoj in tehnologijo ni samo ustvarjanje delovnih mest, ampak želimo ustvarjati delovna mesta, ki temeljijo na razvoju in spoštovanju človeka. In nenazadnje si tudi z nekaterimi ukrepi in razpisi prizadevamo za to, da se v podjetjih uveljavljajo managerski vodstveni principi, ki temeljijo na spoštovanju ljudi in na spoštovanju zaposlenih. Tako, da v tem kontekstu absolutno, predvsem skozi nove poslovne modele, ki jih tudi poskušamo financirati skozi, še enkrat poudarjam, socialno podjetništvo, skozi delavske odkupe nenazadnje, ki jih v nekih zgodbah smo že poskušali spraviti skozi, smo seveda pristaš tudi tega. Tako, da poskušamo pravzaprav vse te stvari inkorporirati v svoje delovanje.</font><br>
<font size="4">Zdaj, kapital pač na žalost je tisti, ki obrača ta svet. Jaz mislim, da mu lahko tudi z ukrepi, ki jih izvajamo, dodamo malce lepši obraz, no. To je tudi moja osebna želja v končni fazi, kajti jaz iskreno verjamem, da zadovoljni zaposleni, nenazadnje tudi zadovoljni državljani, lahko prispevamo precej več k tej družbi, kot pa nekdo, ki seveda mu je težko iti v službo ali pa težko opravljati svoje naloge. </font><br>
<font size="4">Tako, da kar se tiče samih subvencij, bi še enkrat samo poudaril, da res je, da še vedno precej sredstev dodeljujemo, nepovratnih se pravi, ampak kot rečeno in kot je bilo prej že ugotovljeno, v tej finančni perspektivi je </font><br>
<br>
<b><font size="4">23. TRAK: (VP) 15.50</font></b><br>
<br>
<font size="4">	(nadaljevanje) teh trdih sredstev za same stavbe, za opremo kot takšno in to, precej manj. Velika večina tega denarja teh sredstev gre vendarle za te mehke elemente in, še enkrat poudarjam, za izobraževanje, za neke nove pristope, nove poslovne modele. Se pravi v bistvu za stvari, ki nas delajo konkurenčnejše z vidika človeških resursov. Jaz mislim, da to pa ni nič slabega, da če znamo to prav izkoristiti, če znamo to prav unovčiti, da je potem kljub temu, da gre toliko teh nepovratnih sredstev res privatnemu sektorju, vendarle korist za celotno družbo. Tako, da tukaj sem prepričan, da vendarle včasih čeprav nam podjetja očitajo, da zakaj razpisujemo takšne razpise, vendarle je treba gledati korak naprej in reči »ja, to je res, ampak če boste tukaj vložili in če boste gradili na tem, bo vaša konkurenčnost tudi verjetno na dolgi rok boljša«. </font><br>
<font size="4">In tukaj se potem dotikam še vašega zadnjega vprašanja in komentarja glede odpornosti slovenskega gospodarstva. Točno to. Z vsemi temi ukrepi, namreč mi imamo, kot sem že rekel, veliko večino sredstev, ki jih namenjamo razvoju in inovativnosti, iz evropskih kohezijskih skladov in tukaj je to zmanjšanje tudi zaradi tega, ker je prihodnje leto eno zadnjih let pri črpanju in bo pravzaprav en vrhunec teh sredstev na razpolago. V 2021 pač občutno zmanjšanje, potem pa začetek nove perspektive in iskanje spet novih sredstev. In zaradi tega sem bil malce kritičen že v uvodnem moji predstavitvi, da so ta evropska sredstva vendarle lahko problematična s tega vidika, ker enostavno ustvarjajo te krivulje oziroma bom rekel vrhove, ki niso tako učinkoviti kot bi lahko bili, če bi bil ta nek vložek v ta bolj linearen. Ampak, ker so to evropska sredstva, drugače je zelo težko pravzaprav sprogramirati. Enostavno je ta postopek pridobivanja, črpanja evropskih sredstev obsojen na te peake, da tako rečem, ki so, ki bi bili lahko bolj učinkoviti, še enkrat poudarjam, če bi bilo to črpanje linearno. E, kako priti do tega, mislim, da tukaj imamo pa tudi mi zvezane roke v Sloveniji na splošno, ker so to neka evropska pravila in postopki, ki jih moramo spremljati. In zaradi tega sem, še enkrat poudarjam, uvodoma omenil, da bi si vendarle želel, da bi imeli na razpolago več tudi integralnih sredstev za razvoj, ki bi jih lahko po lastni presoji, torej slovenski presoji, vložili v določene segmente, niše, ki jih prepoznamo v nekem trenutku – in te trenutku vemo, da se hitro spreminjajo v današnjem tempu – prepoznali kot izjemno potencialni. Ampak imamo pač dejstvo in ta sredstva evropska na razpolago in moramo to čim bolj učinkovito izkoristiti. </font><br>
<font size="4">Tako, da kaj več kot res obljubo, da bomo na tem trdo delali, mi smo v zadnjih treh letih res naredili velike spremembe v naši službi za razvojna sredstva, jo okrepili. Nonstop smo pravzaprav tudi v stiki z, recimo nazadnje smo bili z Nizozemci, ki imajo kar precej izkušenj s tem. In z nemških ministrstvom za gospodarstvo si izmenjujemo te izkušnje in načine, kako oni to črpajo pri razpisih, pri nenazadnje tudi kaznovanju tistih, ki kršijo te razpise, ker tega, verjemite mi, ni tako malo, bi si želel, da bi ga bilo manj. Tako, da poskušamo res z nekimi pristopi biti proaktivni, iskati nove načine, rešitve pri črpanju teh sredstev in potem pravzaprav razpisovanju in nenazadnje tudi kontroli kaj se s temi sredstvi zgodi. Tako, da obljuba gre tukaj, da bomo s tem nadaljevali, tudi v sodelovanju, kot rečeno še enkrat, in s SVRK-om in z ostalimi ministrstvi, ker te stvari so medresorske. </font><br>
<font size="4">In kar si želim, je seveda, da bi do ohlajanja evropskega gospodarstva, o katerem ste tudi govorili, da je to mogoče spet en rahel zdrs in da bomo vendarle vsi skupaj tudi z novimi rešitvami na področju recimo elektrifikacije mobilnosti, ker mislim, da je zdajšnje zmanjšanje povpraševanja predvsem avtomobilske industrije tesno povezano tudi s tem. V tem kontekstu, samo še to mogoče, si prizadevamo in poskušamo z enim programom, vezanim na vodik, iskati rešitve in smo pravzaprav tudi eden izmed gonilnih sil tukaj, lahko rečem, znotraj EU. Mi vidimo vodik kot možen odgovor tako v sektorju prometa kot tudi energetike, zakaj pa ne. poskušamo biti torej proaktivni. </font><br>
<font size="4">Kar pa se tiče seveda samega izvoza in naših izvoznikov, pa ja, imate prav. Ne smemo se zanašati samo na evropska gospodarstva, čeprav več kot 80 % izvozimo v Evropo, ne samo </font><br>
<br>
<b><font size="4">24. TRAK: (VP) 15.55</font></b><br>
<br>
<b><font size="4">	</font></b><font size="4">(nadaljevanje) v Evropsko unijo, ampak tudi recimo v bivšo Jugoslavijo in še nekatere druge evropske trge. In v tem kontekstu res poskušamo. Konec meseca bomo podpisali en sporazum o sodelovanju z Madžarsko na afriških trgih. Prav danes sem imel na obisku veleposlanico Gane in se pogovarjamo o določenih tržnih segmentih, kjer bi lahko skupaj sodelovali, seveda v povezovanju ganskih in slovenskih podjetij. Omenil sem že Filipine, minister odhaja konec meseca na Kitajsko in v Vietnam, kjer bomo imeli mešano komisijo, tretjo po vrsti. Minister Cerar, kot rečeno, odpira veleposlaništvo v Abu Dabiju. Skratka en kup aktivnosti, ki jih izvajamo mi in naše inštitucije izvajalske, se pravi SPIRIT, pa v sodelovanju z Gospodarsko-obrtno zbornico, gredo v tej smeri, da poskušamo iskati priložnosti za naša podjetja tudi na teh tretjih, oddaljenejših trgih. In kot rečeno, tisto, kar mi lahko tudi sami kot ministrstvo naredimo, je tudi ti razvojni projekti, še enkrat poudarjam, torej v okviru UNIDO-ta, pa ostalih podobnih projektov, ko pravzaprav našim podjetjem omogočamo sodelovanje v mednarodnih razvojnih konzorcijih. </font><br>
<font size="4">	Tako, ad jaz vendarle mislim, da tudi tukaj nekaj počnemo. Zmeraj se da še kaj več, ampak vendarle sem kar zadovoljen, tudi nenazadnje odzivi podjetij so pozitivni. Bomo pa poskušali seveda tudi v prihodnje biti še bolj proaktivni tudi na tem segmentu.</font><br>
<font size="4">	Evo, hvala. Toliko.</font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa.</font><br>
<font size="4">	Ker vidim, da ni več želje po razpravi, jo na tej točki tudi zaključujem. </font><br>
<font size="4">	In ugotavljam, da se je Odbor za gospodarstvo seznanil s predlogom proračuna Republike Slovenije za leto 2020 in predlogom proračuna Republike Slovenije za leto 2021 s svojega delovnega področja. </font><br>
<font size="4">S tem zaključujem obravnavo obeh predlogov proračunov. Odbor bo pripravil mnenje, ki ga bo poslal Odboru za finance kot matičnemu delovnemu telesu. </font><br>
<font size="4">	S tem zaključujem tudi 1. in 2. točko dnevnega reda in današnjo sejo odbora.</font><br>
<font size="4">	Vsem skupaj želim prijeten dan.</font><br>
<font size="4">	Hvala lepa. </font><br>
<br>
<b><font size="4">Seja se je zaključila 16. oktobra 2019 ob 15.57.</font></b>