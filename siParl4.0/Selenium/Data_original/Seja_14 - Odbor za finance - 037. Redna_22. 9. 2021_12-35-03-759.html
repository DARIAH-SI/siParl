<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">37. redna seja</font></b><br>
<br>
<b><font size="4">(22. september 2021)</font></b><br>
<br>
</p></div><br>
<b><font size="4">Sejo je vodil Robert Polnar, predsednik Odbora za finance.</font></b><br>
<b><font size="4">Seja se je začela ob 8.00.</font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, dobro jutro. Pričenjam 37. redno sejo Odbora za finance. </font><br>
<font size="4">	Nisem prejel nobenega opravičila glede zadržanosti od seje. Imam pa eno pooblastilo, in sicer poslanec Leon Merjasec nadomešča poslanca Franca Rosca iz Poslanske skupine SDS. In še eno pooblastilo; poslanec Blaž Pavlin nadomešča poslanca Jožefa Horvata iz Poslanske skupine NSi.</font><br>
<font size="4">	S sklicem seje ste prejeli predlagani dnevni red seje Odbora. V poslovniškem roku nisem prejel dodatnih predlogov v zvezi z dnevnim redom, zato ugotavljam, da je sprejet dnevni red kakor vam je bil poslan. </font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O EVROPSKIH ZELENIH OBVEZNICAH.</font></b><font size="4"> Gradivo smo prejeli od Vlade dne 10. 9. 2021 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Predlagatelj tega stališča je Vlada. Odbor bo kot matično delovno telo Predlog stališča obravnaval na podlagi drugega odstavka 154.h člena Poslovnika Državnega zbora. Svoje poročilo bo posredoval pristojnemu odboru. To se pravi Odboru za zadeve Evropske unije. </font><br>
<font size="4">	K tej točki so vabljeni predstavnice in predstavniki Ministrstva za finance. </font><br>
<font size="4">	Prejeli smo tudi dodatno gradivo včeraj – Mnenje Komisije Državnega sveta za mednarodne odnose in evropske zadeve. </font><br>
<font size="4">	Za uvod dajem besedo predstavnici Ministrstva za finance gospe državni sekretarki Maji Hostnik Kališek. Prosim.</font><br>
<br>
<font size="4">	</font><b><font size="4">MAG. MAJA HOSTNIK KALIŠEK: </font></b><font size="4">Hvala za besedo. Spoštovani predsedujoči, spoštovane poslanke in poslanci!</font><br>
<font size="4">	Danes obravnavamo Predlog stališča Republike Slovenije do predloga uredbe Evropskega parlamenta in Sveta o evropskih zelenih obveznicah. Gre za pomemben predlog, saj sodijo podnebne spremembe in okoljska problematika med največje izzive današnje družbe. Le obsežni ukrepi na področju energije, uporabe zemlje, transporta, industrije, če naštejem le nekaj področij, lahko pripeljejo do zastavljenega cilja. To je zmanjšanje neto emisij toplogrednih plinov za najmanj 55 % do leta 2030 v primerjavi z ravnmi iz leta 1990.</font><br>
<font size="4">	Gospodarstvo bo deležno strukturnih sprememb, pri čemer bo v veliki meri odvisno od pomoči finančnega sistema preko naložb v tehnologijo in infrastrukturo.</font><br>
<font size="4">	V EU imajo banke tradicionalno najpomembnejšo vlogo, zdaj pa je čas za večjo vlogo EU kapitalskih trgov do česar naj bi vodil tudi ta Predlog uredbe. </font><br>
<font size="4">	Zelene naložbe postajajo vse bolj priljubljene, saj okoljsko osveščene stranke pri naložbenih odločitvah upoštevajo okoljska in socialna merila. Na trgih je veliko finančnih instrumentov, ki so označeni kot zeleni, vendar so kriteriji za takšno klasifikacijo vprašljivi. Predlog uredbe tako preko prostovoljnega standarda za visoko kakovostne zelene obveznice z oznako Evropska zelena obveznica ali IU QB? odgovarja na ugotovljene tržne pomanjkljivosti. Namen standarda je bolje izkoristiti potencial enotnega trga EU za doseganje podnebnih in okoljskih ciljev EU v skladu s Pariškim sporazumom o podnebnih spremembah iz leta 2016 in Evropskim zelenim dogovorom. </font><br>
<font size="4">	Cilj standarda je izboljšati sposobnost vlagateljev, da prepoznajo visoko kakovostne zelene obveznice in jim zaupajo. Olajšati izdajanje visoko kakovostnih zelenih obveznic, opredelitve o zelenih gospodarskih dejavnostih v skladu z EU trasonomijo? (nerazumljivo) in tako zmanjšati tveganje izgube ugleda izdajateljev ter standardizirati prakso zunanjega pregleda in izboljšati zaupanje v zunanje pregledovalce z uvedbo registracije in nadzora. </font><br>
<font size="4">	Evropska zelena obveznica se lahko ponudi javnosti v EU šele po predhodni objavi vseh ključnih informacij, ki so zajete v informativnem listu o Evropski zeleni obveznici. Izdajatelj je istočasno zavezan objaviti oceno informativnega lista, ki ga opravi zunanji pregledovalec. Del uredbe tako določa tudi pogoj za začetek izvajanja in nadzor dejavnosti zunanjih pregledovalcev. </font><br>
<br>
<b><font size="4">2. TRAK: (ES) - 8.05</font></b><br>
<br>
<font size="4">	(nadaljevanje) Nadalje je izdajatelj zavezan k pripravi in objavi letnega poročila o lokaciji prihodkov iz evropskih zelenih obveznic, dokler niso dodeljeni vsi prihodki iz obveznice in potem ko so dodeljeni pripravi in objavi poročilo o vplivu dodelitve prihodkov zelene obveznice na okolje. S ciljem zagotoviti spoštovanje standarda Predlog uredbe poleg nadzora nad zunanjimi pregledovalci ureja tudi nadzor nad izdajatelji zelenih obveznic. </font><br>
<font size="4">	Preden vas pozovem, da podprete Predlog stališča Republike Slovenije do Predloga uredbe Evropskega parlamenta in Sveta o Evropskih zelenih obveznicah, bi rada še omenila, da so se zaradi že obstoječe podnebne in energetske zakonodaje emisije toplogrednih plinov v EU že znižale za 24 % v primerjavi z letom 1990. Vendar so potrebna še večja prizadevanja za pravočasen prihod v gospodarstvo z ničelno neto vrednostjo. Temu je namenjena serija povezanih zakonodajnih predlogov za pretvorbo podnebnih ciljev v konkretne ukrepe, v katero lahko uvrščamo tudi ta predlog uredbe.</font><br>
<font size="4">	Pozivam vas, da podprete Predlog stališča Republike Slovenije v katerem izraža podporo sprejemu predloga. Republika Slovenija si bo prizadevala za sprejem predloga, ki omogoča prostovoljno uporabo oznake Evropska zelena obveznica, zagotavlja učinkovitost, transparentnost, primerljivost in kredibilnost evropskih zelenih obveznic ter spodbuja tržne udeležence k investiranju in izdajanju evropskih zelenih obveznic. </font><br>
<font size="4">	Hvala za pozornost.</font><br>
<br>
<b><font size="4">	PREDSEDNIK ROBERT POLNAR: </font></b><font size="4">Hvala, gospa državna sekretarka. </font><br>
<font size="4">	Sprašujem ali je tu danes prisoten kdorkoli iz Državnega sveta? Ni. Zato prehajamo na razpravo. </font><br>
<font size="4">	Najprej ima besedo poslanec Primož Siter. Prosim, kolega Siter.</font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa za besedo. Dobro jutro, spoštovane kolegice in kolegi. </font><br>
<font size="4">	Najprej moram izraziti navdušenje in veselje nad tem, da smo začeli intenzivno govoriti o podnebni krizi. Ne samo na ravni nekih principov ali pa ideje, ampak dejansko in da se tudi na evropski ravni prihaja do nekih konkretnih ukrepov. Da, rečem, intenzivno iščemo načine kako ublažiti gospodarske zdravstvene, okoljske posledice podnebne krize. Bi bil še bolj vesel, če bi se začeli ukvarjati z reševanjem ali pa odpravo vzrokov za podnebno krizo, da bi to naredili bolj intenzivno, ampak tudi to je en korak. </font><br>
<font size="4">	Okoljska problematika, dejstvo je, da je eden največjih izzivov s katerimi se soočamo. Kolegice in kolegi, če nimate predstave o tem kaj okoljska kriza lahko vidite genialno generalko v kovid krizi. Podnebna kriza bo prinesla begunce, podnebna kriza bo prinesla suše, prinesla bo zanikovalce krize, prinesla bo vojne dobičkarje in skorumpirano politiko itd, ampak vse to vidimo na nek način v generalki v kovid krizi. Moram reči, da nam je vesolje kar naklonjeno, kar se tega tiče, le da bo podnebna kriza bistveno hujša.</font><br>
<font size="4">	Osnovni problem evropskega zelenega dogovora je v tem, da namesto da bi stal na obsežnih javnih investicijah, namesto da bi spodbujal javne investicije v zeleno tehnologijo, v zeleno infrastrukturo itd., temelji na subvencioniranju zasebnega kapitala in garancijah, ki zasebnemu kapitalu v bistvu omogočajo cenejše zadolževanje za zelene projekte. Banke, torej bolj pospešeno služijo z izdajanjem kreditov, zasebnim podjetjem se nižajo stroški produkcije okoljsko prijaznih produktov in storitev. Javni sektor pa tukaj pride zopet kot nekdo, ki prevzame potem večji del finančnega tveganja. Torej, z drugimi besedami stroške zavoženih projektov zasebnega kapitala, ki smo jih videli že neštevilo, bomo na koncu poravnali ti in jaz. </font><br>
<font size="4">	Beseda ali dve o evropskih prioritetah, prioritetah kljub, da rečem, napredku v investicije v zelene projekte na ravni EU, je sredstev za javne investicije, ki bi sanirale okoljsko krizo še vedno občutno premalo. Vržem samo eno tako preprosto matematiko na kup. Za zelene projekte bo namenjena slaba polovica sredstev evropskega sklada za okrevanje in odpornost v skupni vrednosti </font><div align="center"></div><b><font size="4">3. TRAK: (ES) – 8.10</font></b><br>
<br>
<b><font size="4">	</font></b><font size="4">(nadaljevanje) 750 milijard, kar sicer ni majhen znesek. To je veliko denarja, ampak v primerjavi z denarjem, ki je namenjen za reševanje bank, je pa to drobiž. Naj razložim. V letu 2008 so države Evropske unije za obdobje 2009-2013 namenile bankam 1.600 milijard. Potem pet let kasneje oziroma, se opravičujem, dve leti kasneje 2.600 milijard, potem pa še ob izbruhu aktualne kovid krize je Evropska centralna banka takoj ponudila program denarne pomoči bankam v višini 1.850 milijard. Se pravi vsega skupaj v seštevku 6.050 milijard. Versus 750 milijard za reševanje kovid krize. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospod Siter, dovolite samo …</font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Prehajam na…</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Moram vas opozoriti. Sedaj jaz govorim in nehajte. Lepo sem vas zaprosil, da nehajte. Jaz vodim to sejo. Ostanite pri točki dnevnega reda. Samo to vas prosim in pozivam. Če ne boste ostali pri točki dnevnega reda, bom začel ukrepati po poslovniku. Ostanite pri tem, kar je danes na dnevnem redu. To je Predlog stališča Republike Slovenije do Predloga uredbe Evropskega parlamenta in Sveta o evropskih zelenih obveznicah. Samo to in nič drugega. Hvala. Izvolite, naprej. </font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Spoštovani predsednik, ko govorim o evropskih zelenih obveznicah, o čem pa naj govorim, če ne o podnebni krizi. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Vi ne govorite o podnebni krizi, ampak govorite o trinajst let starih zadevah v zvezi s saniranjem bank. O tem ste govorili. Sedaj se pa preusmerite na to, kar je točka dnevnega reda. In tudi za vnaprej, vse bodoče razpravljavce prosim, da upoštevate, gospe in gospodje, kaj je točka dnevnega reda in prosim, da upoštevate tudi dejstvo, da se ob 9.00 uri začne redna seja oziroma nadaljevanje redne seje Državnega zbora, da sem bil to sejo danes prisiljen sklicati ob 8.00 ravno zaradi tega, da upoštevamo termine, ki jih mora Državni zbor upoštevati pri sprejemanju oziroma oddajanju stališč v zvezi z evropsko zakonodajo. </font><br>
<font size="4">	Gospod Siter, izvolite, nadaljujte.</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> V redu. Hvala lepa za to pripombo. </font><br>
<font size="4">	Za reševanje torej podnebne krize, če se sedaj lahko serviram podatek od lani, podnebne krize, ki sicer je že stara toliko kot vse letnice, ki sem jih naštel in še starejša, pa je Evropska komisija namenila le 1.000 milijard. O čemer želim spregovoriti so prioritete Evropske unije. Na eni strani za reševanje bank 6.050 milijard in na drugi strani reševanje podnebne krize, ki se tiče vseh nas, in to je 1.000 milijard. </font><br>
<font size="4">	In sedaj v to sliko pridejo evropske zelene obveznice. Spoštovani predsednik, sedaj bom spregovoril točno o tem, kar vi želite, da spregovorim. </font><br>
<font size="4">	Uredba Evropske unije, ki jo imamo na mizi, sicer lahko rečem, da vsebuje nekaj pozitivnih rešitev, še posebej pri vzpostavitvi enotnih standardov in regulacij trga zelenih obveznic. Doslej je bilo to področje slabše urejeno in to izboljšavo pozdravljamo. Ampak vzorec se nadaljuje. Ta del je pa problematičen. Kljub temu, da gre pri evropskih zelenih obveznicah za nadaljevanje nezadostne evropske okoljske politike, katere ključna hiba torej je skoncentriranost na trg. Glavni akterji, ki bi reševali to okoljsko krizo sploh, so zasebne banke in zasebna podjetja. Torej ravno tisti največji, da rečem, krivci, onesnaževalci na planetu, ki so za okoljsko krizo sploh krivi. </font><br>
<font size="4">	Razogličenje gospodarstva, spoštovane kolegice in kolegi, bo mogoče doseči samo z eno stvarjo in to je, če se od trga obrnemo k državnemu planiranju, če se obrnemo k obsežnim investicijam v javno nizkooglično tehnologijo …</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Samo trenutek, kolega Siter. Poglejte, gospe in gospodje, ne moremo delati na način, da poslanke in poslanci prekinjate tistega, ki govori. Prekinjam ga lahko samo jaz kot predsedujoči, nobeden drugi. Neodvisno od tega kaj gospod Siter govori ali se s tem strinjamo ali ne. Prosim vas za tišino v dvorani in predvsem brez glasnih komentarjev. </font><br>
<font size="4">	</font><br>
<b><font size="4">4. TRAK: (ES) – 8.15</font></b><br>
<br>
<b><font size="4">	</font></b><font size="4">(nadaljevanje) 	Kolega Siter, nadaljujte, prosim.</font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa. Tudi hvala za pripombo, jaz se tudi kdaj ne strinjam, da sonce na vzhodu vzide, pa vseeno vzide in to gotovo dejstvo je tudi podnebna kriza, sedaj če se temu smejimo ali pa zatiskamo oči, jo ne bo odgnalo. Lahko pa jo odžene, recimo, da se obrnemo k javnim investicijam, da podpremo nizkoogljično tehnologijo, nizkoogljično energijo in promet in da pred tržnimi zakonitostmi postavimo dejansko javni interes ohranjanja planeta, zdravja in tako naprej. </font><br>
<font size="4">	Bojim se, da je zatekanje k zasebnemu kapitalu, se pravi, ni priložnost za reševanje take krize, je bolj njeno poglabljanje. Sicer pa vas, spoštovanje poslanke in poslanci, opozorim, da je na tem področju zelo aktivna civilna iniciativa Mladi za podnebno pravičnost, ki so povprečno stari polovico povprečne starosti ljudi v tej sobi. Morda se lahko od njih tudi kaj naučite. Kmalu pripravljajo en poziv poslankam in poslancem in protest.</font><br>
<font size="4">	V Poslanski skupini Levica temu predlogu ne bomo nasprotovali. Ni pa tudi zadostno argumentiran, da bi ga tudi podprli. </font><br>
<font size="4">	Hvala lepa. Dobro jutro.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Prejel sem še eno pooblastilo, in sicer poslanka Alenka Jeraj nadomešča poslanko Suzano Lep Šemenko iz Poslanske skupine SDS. </font><br>
<font size="4">	Nadaljujemo z razpravo. Na vrsti je poslanec Dušan Verbič. Prosim.</font><br>
<br>
<font size="4">	</font><b><font size="4">MAG. DUŠAN VERBIČ (PS SMC):</font></b><font size="4"> Hvala lepa za besedo, predsednik. </font><br>
<font size="4">	Preprosto moram se odzvati. Glede na to ne želim polemizirati s kakršnimi koli razpravljavci. Pač ima vsak pravico. </font><br>
<font size="4">	Samo stavek. Dnevni red, spoštovani predsednik, zelo pozdravljam, ki nekako opredeljujete razpravo, naj bo vezana zgolj na razpisano. In sam gledam to točko dnevnega reda predvsem v smeri tako imenovane zelene obveznice  in ta zelena obveznica ni nič drugega kot eden od inštrumentov za razvoj kapitalskega trga in menim, da se preprosto tudi v Sloveniji moramo zavedati, da finančni kapitalski trgi v Evropi in tudi po posameznih državah preprosto se morajo razvijati. In namen tega gradiva ali te zelene obveznice je zgolj eden. In ne želim polemizirati z razpravljavcem. Predvsem o tem, da se finančni tokovi, kateri so v pretežnem delu tudi vključeni v takoimenovanega zasebnega kapitala, da se bolj usmerja v takoimenovani trajnostni okoljski program. To je vsa ta zgodba. Spodbujanje finančnega trga predvsem v smeri ob večjem zavedanju, da je potrebno tako na evropskem kot tudi posameznih držav članic usmerjati več denarnega toka v takoimenovane okoljske in podobne programe. In preprosto nujno je potrebno tovrstne finančne instrumente tudi na nivoju Evropske komisije zagotavljati, spodbujati in dati neka orodja, da se te trgi razvijajo v to smer. </font><br>
<font size="4">	Seveda je to za podpreti in hvala za besedo. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. </font><br>
<font size="4">	Poglejte, kolega Mesec, vi veste na kakšen način te seje potekajo, pa vas prosim, da drugič morda malo prej se prijavite. </font><br>
<font size="4">	Izvolite, kolega Mesec, imate besedo.</font><br>
<br>
<font size="4">	</font><b><font size="4">LUKA MESEC (PS Levica): </font></b><font size="4"> Hvala. Saj bom čisto kratek. </font><br>
<font size="4">	Samo toliko da dodam nekaj besed k temu, kar je povedal gospod Siter in kot repliko na tole. </font><br>
<font size="4">	Kar mi želimo je, da – zato se vzdržujemo pri stališču Vlade Republike Slovenije do predloga reforme zelenih obveznic – bi se opozorilo prvič, da so sredstva premajhna, ker kot je gospod Siter povedal, če primerjamo sredstva, ki jih Evropska komisija namenja za boj proti podnebni krizi, vse skupaj 1.000 milijard v desetih letih, se pravi 100 milijard na leto. S tem kar je Evropska komisija ali pa Evropska unija v celoti bila pripravljena investirati za sanacijo bančne krize, pač vidimo tukaj neko zelo jasno nesorazmernost. </font><br>
<font size="4">	In drugič, ko se pogovarjamo o tem kako pristopati k podnebni krizi smo prepričani, da je zgolj stimuliranje zasebnega kapitala premalo, da bi moralo biti bistveno več javnih investicij in bistveno bolj </font><br>
<br>
<b><font size="4">5. TRAK: (ES) – 8.20</font></b><br>
<br>
<b><font size="4">	</font></b><font size="4">(nadaljevanje) jasna regulativa oziroma kot je gospod Siter rekel, postavljanje javnega interesa nad tržne mehanizme, če hočemo to krizo preiti. Ne moremo se slepiti, da bomo zgolj stimulirali banke in velika zasebna podjetja, kot so med drugim tudi naftna podjetja, da bomo s tem kaj naredili. </font><br>
<font size="4">	Če mogoče uporabim eno anekdoto, ki sem jo slišal od kolega z Norveške. Norveška izgleda navzven zelo zelena država: električni avtomobili, nizkoogljične tehnologije itd., ampak ta država živi v bistvu od nafte. In sedaj, ko se pogovarjamo o njihovi naftni industriji, tudi ta se poskuša ozelenjevati. Med drugim je sedaj zadnji predlog, da bodo elektrificirali naftne ploščadi. Tako lahko to izgleda. Če prepustimo pač zasebnim podjetjem, da nas prepričujejo z zelenimi investicijami, da postajajo zelena. Lahko postajajo zelena samo na papirju. </font><br>
<font size="4">	Zato rabimo tukaj, kot je gospod Siter hotel poudariti in je poudaril, bistveno več javnega interesa in vloge države pri vsem skupaj kot je v trenutnih načrtih Evropske komisije.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. </font><br>
<font size="4">	Zaključujem razpravo. Amandmajev ni bilo vloženih k predlogu stališča, zato predlagam Odboru, da glasuje o naslednjem predlogu mnenja: »Odbor za finance podpira Predlog stališča Republike Slovenije do Predlogu uredbe Evropskega parlamenta in Sveta o evropskih zelenih obveznicah in predlaga Odboru za zadeve Evropske unije, da predlog stališča sprejme.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (13 članov.) Je kdo proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<font size="4">	Predlagam, da je poročevalec Odbora za finance na seji pristojnega odbora poslanec Jure Ferjan. Ni nasprotovanja. Gospod Ferjan, vi boste to nalogo opravili.</font><br>
<font size="4">	S tem zaključujem 1. točko dnevnega reda in 37. redno sejo Odbora za finance. </font><br>
<br>
<b><font size="4">Seja je bila končana 22. septembra ob 8.22.</font></b>