<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA NADZOR JAVNIH FINANC</font></b><br>
<b><font size="4">16. redna seja</font></b><br>
<br>
<b><font size="4">in</font></b><br>
<br>
<b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">92. redna seja</font></b><br>
<br>
<b><font size="4">(10. december 2020)</font></b><br>
</p></div><br>
<b><font size="4">Sejo sta vodila Igor Peček, predsednik Komisije za nadzor javnih financ in mag. Marko Pogačnik, predsednik Odbora za zadeve Evropske Unije.</font></b><br>
<b><font size="4">Seja se je začela ob 14.01.</font></b><br>
<br>
<font size="4">	</font><b><font size="4">PREDSEDNIK IGOR PEČEK: </font></b><font size="4">Spoštovane kolegice, spoštovani kolegi, spoštovani gostje! </font><br>
<font size="4">S predsednikom Odbora za zadeve Evropske unije sva se dogovorila za skupno sejo odbora in komisije, na kateri se bomo seznanili z letnima poročiloma Evropskega računskega sodišča o izvrševanju proračuna za proračunsko leto 2019. Najprej pa dajem besedo predsedniku Odbora za zadeve Evropske unije, magistru Marku Pogačniku. Izvolite. </font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Ja, spoštovane kolegice in kolegi. Začenjam 92. redno sejo Odbora za zadeve Evropske unije.</font><br>
<font size="4">Obveščam vas, da s pooblastili nadomeščajo naslednji poslanke oziroma poslanci, poslanec gospod Jani Prednik nadomešča doktor Franca Trčka, magister Bojana Muršič nadomešča magistra Marka Koprivca, poslanec Aleksander Reberšek nadomešča poslanca gospoda Andreja Černigoja in pa poslanec gospod Robert Polnar nadomešča poslanca gospoda Ivana Hrška.</font><br>
<font size="4">Besedo dajem gospodu Pečku.</font><br>
<br>
<b><font size="4">PREDSEDNIK IGOR PEČEK:</font></b><font size="4"> Hvala.</font><br>
<font size="4">Spoštovani kolegice in kolegi. Začenjam 16. redno sejo Komisije za nadzor javnih financ. </font><br>
<font size="4">Obveščam vas, da sem do začetka seja prejel tri opravičila. In sicer se seje ne morejo udeležiti naslednji člani komisije. Gospod Brane Golubovič, gospod Luka Mesec in pa gospod Zmago Jelinčič Plemeniti. Na seji pa kot nadomestni člani s pooblastili sodelujejo gospod Gregor Perič, ki nadomešča poslanca magistra Dušana Verbiča iz Poslanske skupine SMC, gospod Nik Prebil, ki nadomešča poslanca gospoda Roberta Pavšiča iz Poslanske skupine Liste Marjana Šarca, gospod Jure Ferjan, ki nadomešča poslanko magistro Eleno Zavadlav Ušaj iz poslanske skupine SDS in gospod Boris Doblekar, ki nadomešča poslanca gospoda Francija Breznika iz Poslanske skupine SDS.</font><br>
<font size="4">Obveščam vas, da so na sejo povabljeni gospod Samo Jereb, član Evropskega računskega sodišča, gospod Tomaž Vesel, predsednik Računskega sodišča Republike Slovenije, ki pa se je za sejo opravičil, Urad predsednika Republike Slovenije, Kabinet predsednika vlade, kjer so se tudi opravičili, Ministrstvo za finance, služba vlade za razvoj in evropsko kohezijsko politiko, Računsko sodišče Republike Slovenije in pa poslanke in poslanci iz Republike Slovenije v Evropskem parlamentu. Vse navzoče še enkrat prav lepo pozdravljam. Prosim pa, da se ob prijavi za razpravo predstavite zaradi zvočnega zapisa seje in njegovega prepisa. </font><br>
<font size="4">Prehajamo na določitev dnevnega reda seja. S sklicem seje ste prejeli dnevni red z eno točko dnevnega reda. Ker v poslovniškem roku nisva prejela predlogov za njegovo spremembo, je določen takšen dnevni red seje, kot ste ga prejeli s sklicem.</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – SEZNANITEV Z LETNIMA POROČILOMA EVROPSKEGA RAČUNSKEGA </font></b><br>
<br>
<b><font size="4">2. TRAK: (ŠZ) – 14.05</font></b><br>
<br>
<font size="4">	(nadaljevanje) </font><b><font size="4">SODIŠČA ZA PRORAČUNSKO LETO 2019.</font></b><br>
<font size="4">	Gradivo za razpravo je naslednje, besedilo povzetka letnih poročil, kot tudi celotnih revizijskih poročil je objavljeno na spletnih straneh Evropskega računskega sodišča.</font><br>
<font size="4">	Na kratko o reviziji EU. To je predstavitev letnih poročil Evropskega računskega sodišča za leto 2019, ki je objavljena na spletnih straneh Državnega zbora s sklicem in pa PowerPoint predstavitev gospoda Sama Jereba, člana Evropskega računskega sodišča, ki je tudi objavljena na spletnih straneh Državnega zbora s sklicem. V skladu s členom sedmega protokola v vlogi nacionalnih parlamentov v Evropski uniji, priloženega pogodbi o Evropski uniji, pogodbi o delovanju Evropske unije in pogodbi o ustanovitvi evropske skupnosti za atomsko energije, računsko sodišče pošlje svoje letno poročilo v vedno nacionalnim parlamentom, sočasno kot Evropskemu parlamentu in svetu. Tudi na ta način naj bi bili nacionalni parlamenti bolj udeleženi pri dejavnostih in nadzoru institucij Evropske unije.</font><br>
<font size="4">	Za uvodno predstavitev letnega poročila, dajem besedo gospodu Samu Jerebu, članu Evropskega računskega sodišča. Prosim vas, da se pri tem osredotočite na temeljna sporočila letnega poročila, ter na položaj Slovenije, zlasti na njene morebitne probleme glede proračunskih sredstev. Gospod Samo Jereb, izvolite.</font><br>
<br>
<font size="4">	</font><b><font size="4">SAMO JEREB:</font></b><font size="4"> Hvala za besedo, spoštovana predsedujoča, spoštovani člani obeh odborov. Lepo pozdravljeni in najlepša hvala za možnost, da predstavim letni poročili Evropskega računskega sodišča za leto 2019.</font><br>
<font size="4">	Če mi dovolite na začetku nekaj številk. Prihodki proračuna Evropske unije za leto 2019 so znašali 164 milijard, odhodki pa 159 milijard evrov, kar predstavlja 1 % bruto nacionalnega dohodka vseh držav članic Evropske unije. Čeprav so bili odhodki 159 milijard evrov, pa je Evropsko računsko sodišče za leto 2019 revidiralo populacijo v vrednosti 126 milijard evrov. Pri tem prihaja do določenih razlik, predvsem na področju kohezije in konkurenčnosti, kot lahko vidite iz te tabele. Razlog je pa v tem, da Evropsko računsko sodišče v dogovoru z Evropsko komisijo revidira tiste odhodke, pri katerih so države članice že opravile svoje kontrole, predale računovodska poročila Evropski komisiji in je Evropska komisija odobrila plačila. Kar pomeni, da v koheziji, kjer je bilo sicer 53,8 milijard izplačil v letu 2019, smo revidirali zgolj 28,4 milijarde, pa še večina teh sredstev se nanaša na odhodke, ki so se v večini zgodili v obdobju med julijem 2017 in junijem 2018, za katero so države članice do februarja 2019 predala računovodska poročila z revizijskim mnenjem Evropski komisiji in jih je Evropska komisija odobrila v maju 2019. </font><br>
<font size="4">Naše ugotovitve so relativno podobne prejšnjim letom. Sodišče daje mnenje brez pridržkov zanesljivosti zaključnega računa. Prav tako smo potrdili za leto 2019, da so bili prihodki zakoniti in pravilni. Razlika v primerjavi s preteklimi tremi leti pa je v tem, da smo podali negativno mnenje. Zadnje tri leta je bilo dano mnenje s pridržkom. Deloma, če bi pogledali skupno stopnjo nepravilnosti, ki je znašala 2,7 % niti ni toliko višja, kot v preteklem letu, ko je bila 2,6 %, problem pa je da v teh zadnjih letih delimo odhodke evropskega proračuna na tiste z nizkim tveganjem, to se pravi izplačila na podlagi določenih pravic in pa odhodke z visokim tveganjem, kjer prihaja do odhodkov na podlagi dokazovanja upravičenih stroškov. Žal se je ta del odhodkov z visokim tveganjem zdaj predstavlja večino odhodkov evropskega proračuna, kljub temu da nismo vključili celotne kohezije in predstavlja 53 % revidirane populacije, obe nam pa se stopnja nepravilnosti na tem področju povišala in znaša 4,9 %, kar pa v denarnem znesku pomeni tri milijarde evrov nepravilnosti v zvezi z odhodki z visokim tveganjem. </font><br>
<br>
<b><font size="4">3. TRAK: (ŠZ) – 14.10</font></b><br>
<br>
<font size="4">	(nadaljevanje) Tu je treba morda omeniti, da je Evropska komisija poroča o nekoliko nižjih stopnjah nepravilnosti, kot Evropsko računsko sodišče, pa vendarle ko skušamo izvajati našo revizijo tudi s pristopom tako imenovane potrditvene revizije, ugotavljamo, da se žal na delo kontrolnih organov naravnih držav članic in Evropske komisije ne moremo vedno zanašati, saj se vsaj v polovici primerov ugotavljamo, da so stopnje nepravilnosti višje, kot pa o njih poroča Evropska komisija po opravljenih kontrolah. </font><br>
<font size="4">Kot vidite iz naslednje sheme, res je da ne prihaja do visokega povišanja stopenj napake, žal pa je opazen tudi trend, da se v zadnjih treh letih stopnja nepravilnosti v bistvu povišuje in glede na leto 2020, ko je Evropska komisija državam članicam deloma tudi dovolila, da izvaja manj restriktivne kontrole zaradi pandemije, pričakujemo da se stopnja nepravilnosti tudi v letu 2020 ne bo znižala, upamo pa da se ne bo pomembno povišala. Kot vidite iz te sheme, so odhodki z visokim tveganjem predstavljajo večino proračuna 53 % in sicer 66,9 milijarde evrov teh odhodkov je bilo v letu 2019. Če omenim še katere so najpogostejše nepravilnosti, ki jih ugotavljamo. V okviru kohezije so še vedno to neupravičeni projekti in pa seveda kršenje pravilo o javnem naročanju. Na področju javnih virov ugotavljam izplačila neupravičenim upravičencem. Tukaj gre običajno za izplačila določenim subjektom, ki ne spadajo med mala in srednja podjetja in niso upravičena do sredstev, pa jih kljub temu dobijo ali pa gre za izplačila neupravičenim dejavnostim ali pa stroškom, ki niso nastali oziroma ne sodijo v sklop izvajanja ukrepov. </font><br>
<font size="4">Na področju konkurenčnosti ugotavljamo, da prihaja običajno do neupravičenih stroškov za raziskave, predvsem pri neposrednih in posrednih stroških dela in v okviru Evrope v svetu pa predvsem prihaja do nepravilnosti povezane s pravili javnega naročanja ali pa postopi za dodelitev nepovratnih sredstev oziroma izplačila sredstev na podlagi neobstoječih odhodkov. Če pogledamo stopnja napake po teh treh področjih porabe, kjer še ločeno izračunavamo stopnjo napake oziroma nepravilnosti, vidimo da pri konkurenčnosti za razen delovna mesta se je stopnja nepravilnosti povišala nazaj na 4  %, kot je bilo v preteklih letih, razen v lanskem letu. Deloma je to povezano tudi z poslovnimi dogodki, ki so padli v revizijski vzorec, ker je bilo v letu 2018 manj odhodkov povezanih z raziskavami vzorcev. Pri koheziji stopnja nepravilnosti znaša 4,4 % in je približno na ravni preteklih let, edini pozitivni premik je viden pri naravnih virih, kjer se tudi obliki trenda ta stopnja nepravilnosti zmanjšuje in znaša 1,9 %. Žal pa je treba tudi tu povedati, da je teh 1,9 % mogoče razdeliti na izjemno nizko stopnjo nepravilnosti pri direktnih plačilih kmetom in pa 4,9 % stopnjo nepravilnosti pri izplačilih za razvoj podeželja. Glede samega upravljanja proračuna tako kot v prejšnjih letih ugotavljamo, da so bile izkoriščene vse odobritve za prevzem obveznosti v evropskem proračunu, da pa vsa plačila, ki bi lahko bila izvedena, niso bila izvedena, zaradi tega prihaja do razlike med prevzetimi obveznostmi in pa odobritvami plačil, na podlagi česar so skupne obveznosti evropskega proračuna konec leta 2019 znašale že 298 milijard evrov, kar predstavlja 2,7 povprečnega proračuna Evropske unije. </font><br>
<font size="4">Ob teh obveznostih pa velja izpostaviti še potencialne obveznosti na podlagi izdanih garancij in jamstev, ki znašajo okoli 90 milijard evrov. Če si pogledamo še črpanje sredstev evropskih strukturnih in investicijskih skladov lahko ugotovimo, da je povprečno črpanje teh sredstev na evropski ravni počasnejše, kot je bilo v prejšnji perspektivi, čeprav kot vidite lahko iz te sheme so tudi določene države članice, ki kljub vsem zamikom in poznim sprejetjem pravnih podlag imajo hitrejše črpanje, kot pa so ga imele v prejšnji perspektivi. </font><br>
<br>
<b><font size="4">4. TRAK: (ŠZ) – 14.15</font></b><br>
<br>
<font size="4">	(nadaljevanje) Povprečje Evropske unije 39,6 % črpanih sredstev do konca leta 2019 je Slovenija nekoliko izboljšala svojo pozicijo in je tik nad evropskim povprečjem z 39,7 %. Kljub temu, pa v primerjavi s koncem šestega leta prejšnjega večletnega finančnega okvirja zaostaja za 10 odstotnih točk, ker je bila takrat že na 50 % v letu 2012. Tu velja še omeniti, da ker države članice nekoliko počasneje črpajo večletni finančni okvir, so morale v proračun Evropske unije določene države vrniti predujme v višini 7,7 milijarde evrov in pet milijard evrov od tega je bilo porabljeno za tiste države članice, kjer je črpanje hitrejše kot je bilo predvideno. V letu 2020 tega ne bo, ker je Evropska komisija skupaj z državami članicami se dogovorila, da vračil predujmov zaradi pandemije v letu 2020 ne bo. </font><br>
<font size="4">	Če pogledamo še po skladih evropskih strukturnih in investicijskih skladih, kje prihaja do težav. Najhitrejše črpanje, kot vidite iz tega zgornjega zelenega dela je na evropskem kmetijskem skladu za razvoj podeželja, medtem ko je najslabše črpanje v evropskem skladu za pomorstvo in ribištvo. Vsi trije skladi, ki pa sodijo pod kohezijske sklade so pa nekje približno med 35 in 40 % črpanja konec leta 2019, kar je počasneje, ampak ni bistvenih razlik med posameznimi tremi skladi iz kohezije. Morda opozorilo še na finančne instrumente, na katere smo opozarjali že ob koncu prejšnje večletne finančne perspektive. Tukaj so podatki prihajajo z enoletnim zamikom do Evropske komisije in v poročila za leto 2019 so vključeni podatki za konec leta 2018. Ob vseh prevzetih obveznostih za finančne instrumente je žal zgolj 17 % teh obveznosti bilo izvršenih tudi v obliki plačil končnim prejemnikom. Tako, da to izvajanje je relativno počasno. Lahko primerjate tudi stolpce iz leta 2015, kjer so obveznosti, ki jih ima Evropska komisija do držav članic višje, kot pa so izplačila v letu 2018, tri leta kasneje, končnim prejemnikom. </font><br>
<font size="4">	Preden grem na smotrnost morda še podatek o Sloveniji. V Sloveniji smo pregledali en primer v zvezi s programom LIFE in nismo ugotovili nepravilnosti. Pogledali smo tudi postopke nadzora v skladu z notranjo varnost in razen določenih pomanjkljivosti povezanih z vzorčenjem pri pregledu izplačil na podlagi kontrolnih postopkov, ki jih izvaja država sama nismo ugotovili pomembnih nepravilnosti, kar se tiče izplačil. Tako, da kot sem že v preteklih letih poročal, Slovenija ni kritična država z vidika pravilnosti izvrševanja proračuna. Morda informacija glede revizije smotrnosti, ki vključuje naše letno poročilo. V prejšnjih letih smo imeli eno poglavje v letnem poročilu namenjeno smotrnosti. Letos smo se odločili, da ga bomo razširili in smo izdali ločeno poročilo o smotrnosti, ki ima čez 260 strani. </font><br>
<font size="4">Ampak če zgolj na hitro omenim, kaj smo ugotavljali v tem poročilu. Pregledali smo devet programov in jih 262 kazalnikov od več kot tisoč kazalnikov, ki se spremljajo na evropski ravni, vendar teh devet programov predstavlja skupaj 47 % porabe proračuna Evropske unije. Ugotavljamo določene izboljšave. Ena izmed teh je ta, da tudi pri sestavi proračuna za leto 2021 je Evropska komisija nadaljevala s poročanjem o večletnem finančnem okviru v obdobju 2014-2020, kar ni bil primer v prejšnjem večletnem finančnem okvirju, ko se je o smotrnosti tega okvirja nehalo poročati z letom 2013, čeprav so se izplačila še dogajala še naslednja leta. Ugotavljamo, da sicer okvir za poročanje, pripravo poročila o smotrnosti je ustrezen, vendar pa podatki držav članic, ki vstopajo v ta sistem še niso povsem zanesljivi. Evropska komisija jih je v lanskem letu popravila kar eno tretjino, določene podatke tudi za več kot 50 %. Podobno opozorilo kot v prejšnjih letih, večina kazalnikov, kar 60 % kazalnikov so kazalniki vložkov oziroma izložka iz programa, zaradi tega ugotavljamo, da na podlagi ocene doseganja rezultatov lahko ugotavljamo predvsem to ali </font><br>
<br>
<b><font size="4">5. TRAK: (ŠZ) – 14.20</font></b><br>
<br>
<font size="4">	(nadaljevanje) se program kot tak ustrezno in pravočasno izvršuje, ne pa o tem ali so v resnici doseženi rezultati, ki naj bi se s programom dosegali. Ugotavljam še določene izboljšave glede ažurnosti podatkov. V letu 2020 je še 7 % kazalnikov z vrednostmi, ki so starejše od treh let, kar je boljše od prejšnjega leta. Lani smo opozarjali, da so cilji neambiciozni. Evropska komisija jih je šla preveriti in polovico ciljev je popravila. Obenem smo pa opozarjali, da po 40 % kazalnikov, sploh ni mogoče izračunati doseganja cilja, kar se je tudi izboljšali in zdaj imamo samo še 26 % kazalnikov takih, kjer bodisi ni določeno izhodiščno stanje ali pa ni jasno opredeljeno kakšen cilj naj bi bil dosežen s posameznim programom. </font><br>
<font size="4">Opozarjamo tudi na to, da poročilo vsebuje predvsem poročanje o uspešnosti, da je pa bistveno manj podatkov o učinkovitosti oziroma o gospodarnosti. Prav tako pa je Evropska komisija začela z izvajanjem sistematičnih ocen smotrnosti, izvaja evalvacije posameznih programov. Žal pa že njihov odbor za regulativni nadzor pri prvem pregledu teh evalvacij za 40 % negativnih mnenj, pri čemer pa pregleda zgolj petino evalvacij, kar pomeni da tudi pri ostalih 80 % evalvacij je verjetno rezultati, ki so zapisani v njih, niso povsem ustrezni. Če zelo na hitro pogledamo, kaj smo ugotavljali glede teh devetih programov, ki so bili predmet revizije. Pri programu Obzorje 2020 ugotavljamo, da še ni mogoče podati ocene o rezultatih, ker večina projektov se še izvaja in zaradi tega ni mogoče te ocene podati, obstajajo pa seveda določeni znaki, da bo program uspešen, vsaj tisti projekti, ki so bili zaključeni in smo jih pregledali, so bili uspešno zaključeni. </font><br>
<font size="4">Pri evropskem skladu za strateške investicije ugotavljamo, da je na dobri poti, da bo dosegel cilj mobiliziranja 500 milijard evrov dodatnih investicij. Pri evropskem skladu za regionalni razvoj in pa v kohezijskem skladu smo bolj kritični. Zgolj ena tretjina kazalnikov dosega ciljno vmesne vrednosti. 50 % pri kazalnikih glede transporta, 40 % pri okolju, 33 % pri malih, srednjih podjetij in zgolj 10 % kazalnikov dosega ciljno vmesne vrednosti pri nizkoogljičnem gospodarstvu, pa še pri tem ti kazalniki večinoma merijo izložke, to se pravi koliko udeležencev je bilo vključenih v programe ali pa koliko sredstev je bilo izplačanih in zaradi tega ni mogoče podati ocene o doseganju rezultatov za ta dva sklada. Podobno velja za evropski kmetijski jamstveni sklad in evropski kmetijski sklad za razvoj podeželja. Ugotavljam, da gre tudi tukaj večinoma za kazalnike izložkov, ki kažejo preveč optimistično sliko. Res je, da so direktna plačila zmanjšala fleksibilnost oziroma variabilnost dohodkov kmetov, žal pa pri razvoju podeželja ni mogoče oceniti ali programi dosegajo rezultate ali ne. Obenem je pa sama kmetijska politika zasnova tako, da ima zelo majhne učinke na trajnostno upravljanje virov in pa podnebne ukrepe. Pri skladu za azil migracij in vključevanje je podobna ocena, da gre za kazalnike izložkov, ki kažejo preoptimistično sliko in ni mogoče oceniti rezultatov. Pri tem pa izpostavljamo dva kazalnika in sicer reden okoli azilnega sistema, ker se je več kot šest milijonov ljudi vključilo v sam sistem, kar je pozitiven rezultat, najslabši rezultat pa je bil pri vračanju nezakonitih migrantov, so se zgolj 30 % nezakonitih migrantov se je uspelo uspešno vrniti v države izvora. </font><br>
<font size="4">Glede instrumenta za razvojno sodelovanje in evropski instrument sosedstva ugotavljamo, da poročila kažejo bolj na razvoj stanja v posameznih državah na vzhodu oziroma na jugu, kot pa na sam prispevek oziroma rezultate evropskih programov k razvoju stanja v teh državah. Podali smo tudi nekaj priporočil Evropski komisiji in sicer da naj poroča o doseganju ciljev tekočega finančnega okvirja vse do trenutka, ko se izvajajo plačila iz njega, da naj izboljša zanesljivost informacij o svojih poročilih, da naj razširijo izkušnje pridobljene pri pregledu evalvacij, ki jih izvaja njihov odbor za regulativni nadzor, naj pojasni kako so bile določene ciljne vrednosti za določene kazalnike in ključi več podatkov o učinkovitosti in gospodarnosti. Če pogledamo še podatek o tem, koliko naših priporočil, ki jih podamo Evropski komisiji le ta upošteva. </font><br>
<br>
<b><font size="4">6. TRAK: (ŠZ) – 14.25</font></b><br>
<br>
<font size="4">	(nadaljevanje) Če upoštevamo priporočila, ki so bila izvedena v celoti večinoma mi delamo, vidite da so odstotki zelo visoki, 94 oziroma 96 %. Sam bolj menim, da je bolj primerno, tako kot smo izračunali v preteklih letih, če gledamo priporočila ki so bila izvedena v celoti ali večinoma se ta odstotek giblje okoli 75 % in to je primerljivost s preteklimi leti.</font><br>
<font size="4">	Mogoče še na kratko glede drugega našega poročila, povezanega z evropskimi razvojnimi skladi, kjer je bilo odhodkov 3,8 milijarde evrov. Mi smo revidirali 3,4 milijarde evrov zaradi podobnih razlogov kot pri samem letnem poročilu o izvrševanju proračuna. Tukaj pa je podobno kot v preteklih letih izrekamo pozitivno mnenje glede računovodskih izkazov in prihodkov, negativno mnenje pa glede odhodkov in tudi probleme, ki jih ugotavljamo pri ocenjeni stopnji napake 3,5 % so ta, da se izplačuje sredstva na podlagi stroškov, ki še niso nastali ali neobstoječih dokazil ali pa prihaja do nepravilnosti pri izvajanju javnih naročil. Zdaj jaz s to informacijo bi zaključil, pa bi v nadaljevanju raje odgovarjal na vaša vprašanja, če vas kaj posebej zanima.</font><br>
<font size="4">	Hvala.</font><br>
<br>
<b><font size="4">	PREDSEDNIK IGOR PEČEK:</font></b><font size="4"> Hvala lepa, gospod Jereb.</font><br>
<font size="4">	Želijo besedo predstavnice Vlade oziroma ministrstev? Ne. Odpiram razpravo članic in članov odbora in komisije. Želi kdo besedo? Ugotavljam, da ne. K razpravi sem se pa prijavil sam s kratkim vprašanjem. Najprej glede stopnje napake. Zdaj spominjam se, da smo se na lanski predstavitvi poročila za leto 2018 o tej napaki kaj precej pogovarjali oziroma tudi mnenja so bila različna. Stopnja napake se je v zadnjih letih najprej zmanjševala v letu 2017 je bila se mi zdi najnižja 2,4 %, zdaj se pa spet dviguje. Zdaj več dejavnikov je, ki vplivajo tudi na stopnje napake, če mogoče samo z dvema stavkoma gospod Jereb pojasnite kaj je razlog pri odhodkih z visokim tveganjem je ta relativno visoka 4,9, lani je bila 4,8, če pa to preračunamo v denar pa to pomeni dobre tri milijarde evrov.</font><br>
<font size="4">	Kar se tiče revizijskega poročila, bi pa imel eno vprašanje. In sicer, bolj pooblastil, kot pa poročila sodišča. Namreč pooblastila sodišča zajemajo samo določen del operacij, ki jih izvaja evropska investicijska banka. Priporočilo sodišča je bilo, da tako svetu kot parlamentu, da pozoveta na nek način evropsko investicijsko banko k tem, da to revizijo določi tudi za širši obseg. Ali imate že odziv oziroma lahko kaj poveste kakšno je mnenje tako sveta kot parlamenta? Drugo oziroma še tretje no, zdaj jih je malo več. Obstaja kar nekaj tveganj za proračun Evropske unije v prihodnjih letih. Tveganja se v glavnem nanašajo na to, da odobritve plačil za leto 2020 ne bodo zadostovale za kritje vseh potreb. Vemo, da za ublažitev pričakovanega padca gospodarske rasti po krizi bo verjetno oziroma predvidevanja so taka, potrebno precej več posojil in pa tudi jamstev iz proračuna Evropske unije. Obstaja povečano tveganje, da tudi upravičenci ne bodo mogli odplačevati teh posojil oziroma da se bodo določena jamstva unovčevala. Kaj to v splošnem, tudi glede dvigovanja gospodarske rasti pomeni, tako za države oziroma predvsem tudi za, bom rekel za poslovne subjekte, ki delujejo znotraj tega. </font><br>
<font size="4">	Toliko bi imel jaz, za odgovore se vam pa že vnaprej prav lepo zahvaljujem.</font><br>
<br>
<font size="4">	</font><b><font size="4">SAMO JEREB:</font></b><font size="4"> Najlepša hvala za vprašanje.</font><br>
<br>
<b><font size="4">7. TRAK: (ŠZ) – 14.30</font></b><br>
<br>
<font size="4">	(nadaljevanje) Zdaj če začnem s stopnjo napake. Ta slika prikazuje, bom rekel počasno naraščanje te stopnje napake, ki pa jo je potrebno nekoliko bolj podrobno pogledati zakaj do nje prihaja. V bistvu je razlika še bistveno večja, kot jo vidimo na tej sliki, zaradi tega, ker če pogledamo odhodke z nizkim stopnjami tveganja, se tam stopnja napake znižuje, kar pa posledično pomeni, da če vidim tukaj 0,1 % povečanje, to na tisti polovici proračuna, ki predstavlja odhodke z visokim tveganjem, da je to povišanje bistveno višje. Tako kot sem omenil, letos so odhodki z visokim tveganjem stopnje nepravilnosti 4,9 %, lani so bili 4,5 %. Problem deloma je povezan s tem, da je v naši populaciji več odhodkov z kohezijo in z večjim deležem odhodkov z kohezijo seveda prihaja tudi do tega, da se stopnja nepravilnosti na tem delu povečuje, ker ta del predstavlja, bom rekel precejšnjo tveganje za višjo stopnjo nepravilnosti v primerjavi z drugim delom. </font><br>
<font size="4">Podobno velja za področje naravnih virov. Direktna plačila so vsako leto približno enaka in tam se stopnja nepravilnosti zmanjšuje, medtem ko se na programu razvoja podeželja, kjer prihaja zdaj do večjih izplačil, se stopnja nepravilnosti še zmeraj predstavlja, tudi tam 4,9 % in kontrole, ki jih države članice izvajajo, žal ne odkrijejo vseh nepravilnosti. Če zgolj par podatkov iz letošnjega poročila oziroma par primerov povem. Pri določenih primerih ugotavljamo, kjer so bila dela že izvedena preden se je projekt sploh prijavil, pa tega niti države članice, niti Evropska komisija ni ugotovila. Gre za neke mestne poti ali pa druge projekte. Na drugi strani še vedno pri raziskavah obstaja še vedno problem z nerazumevanjem določbe, ki govori o tem, kaj so upravičeni stroški, neposredni in posredni stroški dela pri raziskavah ali pa pri izkoriščanju izvajalcev, ki neustrezno namensko izračunavajo te odhodke. Javna naročila so gotovo eden pomembnih virov težav, na drugi strani pa imamo tudi primere, ko recimo madžarski kmet, ki ima več kot tisoč hektarjev zemlje, prijavil projekt izgradnje skladišča za živinsko krmo, v resnici pa je naredil silos za žito. Žal pa pravila, ki jih ima Madžarska pri tem ne dovoljuje financiranja silosov za žito podjetjem, ki niso mala in srednja podjetja in zato ni bil upravičen do teh sredstev. </font><br>
<font size="4">Tako, da po drugi strani že lansko leto sem opozarjal, da smo v Španiji ugotavljali pri finančnih instrumentih, da so vsa sredstva iz naslova finančnih instrumentov podelili podjetjem, ki so bil velika podjetja, ne pa mala in srednja podjetja, letos se ta napaka še vedno pojavlja, samo v manjši meri. Kar pomeni, da bodo države članice morali ali poenostaviti pravila, kjer se jih ali pa seveda poostriti kontrole, da bo črpanje proračuna pravilno. Glede samega pooblastila. Res je, računsko sodišče že nekaj let opozarja na to, da predvsem v delu Evropske investicijske banke le ta uporablja del svojih sredstev kot komplementarno financiranje programom, ki se izvajajo s proračunskimi sredstvi evropskega proračuna in Evropsko računsko sodišče lahko revidira samo ta del, ki prihaja iz evropskega proračuna. Žal odziva s strani Evropske komisije in Evropskega parlamenta v smislu, da bi bila pripravljenost nam podeliti mandat tudi za ta del zaenkrat še nimamo. </font><br>
<font size="4">Glede tveganja proračuna Evropske unije za naprej. Prav gotovo ste omenili enega izmed pomembnih težav odobritve plačil. V letih, ki prihajajo zelo verjetno ne bodo zadoščale. To mi opozarjamo že nekaj časa, ko vidimo kako se povečujejo obveznosti v tem proračunu in kako plačila v teh letih, v prvih šestih letih večletnega finančnega okvirja zaostajajo za tistim, kar je bilo načrtovano. To zna zelo verjetno pripeljati do situacije, ki smo jo opazili tudi na koncu prejšnjega večletnega finančnega okvirja, da države oziroma vse države članice ne bodo uspele v istem letu, kot se prijavljajo odhodki Evropski komisiji dobiti tudi izplačili iz evropskega proračuna in bo prišlo tukaj do zamikov izplačil. </font><br>
<br>
<b><font size="4">8. TRAK: (ŠZ) – 14.35</font></b><br>
<br>
<font size="4">	(nadaljevanje) Še večja težava pa je prav gotovo s samim financiranjem proračuna. Pokazal sem, da je približno 90 milijard evrov še nekih potencialnih obveznosti za evropski proračun, ki se lahko unovčijo v primeru, seveda če bo slaba gospodarska slika in podjetja ne bodo uspela vračati teh posojil ali pa morda celo države članice. </font><br>
<font size="4">Na drugi strani pa se ta problem še potencira z projektom Nove generacije Evropske unije, ki se naj bi financirala ne iz prispevkov držav članic, ampak iz posojil, ki jih bo Evropska komisija najela na trgu, vprašanje pa je iz katerega vira se bodo ta posojila odplačala. Kot veste teh 750 milijard tega programa Nove generacije naj bi bilo razdeljeno del na nepovratnih sredstev dana državam, del pa na posojila dana državam. Ta del s posojili se bo lahko financiral iz tega vira, ko bodo države članice odplačevala posojila, ni pa jasno povsem ali bodo države članice pripravljene potrditi tudi program lastnih prihodkov evropskega proračuna, ki je predviden, s katerimi naj bi se vračal ta del nepovratnih sredstev v okviru Nove generacije Evropske unije. Tukaj je kar velik težav, zaradi tega, ker imajo vsi prihodki, ki so predvideni določene omejitve, bodisi imajo zelo majhen izplen, tako kot prihodek na nereciklirano plastiko, kjer je maksimalen iztržek lahko sedem milijard evrov na leto, pa še izboljševal se bo izboljšanjem ravnanja s plastiko. </font><br>
<font size="4">Na drugi strani so prihodki, ki so predvideni v smislu čezmejnega davka na emisije, ki jih Evropska komisija verjetno tega programa sama ne bo uspela sprejeti, v kolikor ne bo sodelovanje tudi širše mednarodne javnosti. Prav tako velja za digitalni davek in ostale prihodke, ki so predvideni. Tako, da upamo, da se bodo države članice uspele dogovoriti za določene vire, ki bodo predstavljali neposredne vire evropskega proračuna, da bo lahko vračal ta jamstva. Mogoče glejte glede našega mandata opozarjamo še nato, da v okviru pandemije je bilo sprejetih kar precej drugih ukrepov, ne samo ukrepov znotraj evropskega proračuna. Evropska centralna banka je odobrila dodatnih 750 milijard odkupovanja državnih obveznic. Enotni mehanizem za stabilnost je odobril dodatnih 240 milijard posojil za države v težavah. Evropska investicijska banka je odobrila dodatnih 200 milijard posojil za podjetja, ki bodo v težavah zaradi pandemije. Poleg tega poznamo instrument sur, kjer je spet, ali pa šur, kjer je spet 100 milijard dodatnih posojil državam in v bistvu vsa ta posojila povečujejo javni dolg državam članicam. In predvsem države članice tudi niso v enakopravnem položaju. Določene so bolj prizadete zaradi pandemije in ravno včeraj smo izdali en pregled vseh pomoči oziroma vpliva na finančno poslovodnje Evropske unije zaradi pandemije, kjer opozarjamo, da lahko razlike med državami članicami se še povečajo kot posledica vseh teh sprejetih ukrepov, da mastriski kriterij, kot taki ne morejo biti spoštovani, niti zasledovani v naslednjih letih in bo potrebno odpreti razpravo tudi v tem delu, kaj so sprejemljivi dolgovi posameznih držav članic. In pa določeno tveganje je seveda tudi pri samem izvrševanju te nove generacije Evropske unije, kjer ni povsem jasno kaj naj bi bili skupni cilji, ki jih Evropska unija s tem zasleduje, saj si bo vsaka država članica v svojem programu zastavila svoje cilje, ki jih bo zasledovala s porabo teh sredstev. Tako da kar veliko težav je pred Evropsko unijo glede samega financiranja in predvsem zagotavljanje virov za odplačevanje vseh posojil, ki se bodo skozi pandemijo nabrala tako na državni, kot pa na evropski ravni. </font><br>
<font size="4">Zdaj jaz upam, da sem odgovoril na vaše vprašanje, sicer pa lahko še dodam kakšno informacijo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Jereb za vaše odgovore.</font><br>
<font size="4">	Najprej istočasno glede na to, da ni več interesa za razpravo bi se vam najlepše zahvalil za udeležbo in pa še enkrat za vse odgovore. </font><br>
<br>
<b><font size="4">9. TRAK: (ŠZ) – 14.40</font></b><br>
<br>
<font size="4">	(nadaljevanje) Predlagam pa, da razpravo zaključimo z ugotovitvijo, da smo se članice in člani Komisije za nadzor javnih financ seznanili z letnima poročiloma Evropskega računskega sodišča za proračunsko leto 2019. </font><br>
<br>
<font size="4">S tem zaključujem to točko dnevnega reda in 16. redno sejo Komisije za nadzor javnih financ. </font><br>
<br>
<font size="4">Besedo pa dajem predsedniku Odbora za zadeve Evropske unije, magistru Pogačniku.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Ja, hvala.</font><br>
<font size="4">	Ugotavljam, da smo se članice in člani Odbora za zadeve Evropske unije seznanili z letnim poročilom Evropskega računskega sodišča za proračunsko leto 2019.</font><br>
<font size="4">Hvala vsem za udeležbo, hvala za predstavitev in s tem tudi končujem 92. redno sejo Odbora za zadeve Evropske unije. </font><br>
<br>
<b><font size="4">Seja se je končala 10. decembra 2020 ob 14.42.</font></b>