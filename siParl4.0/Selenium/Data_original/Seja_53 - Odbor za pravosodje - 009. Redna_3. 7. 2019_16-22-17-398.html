<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE</font></b><br>
<b><font size="4">1. nadaljevanje 9. seje</font></b><br>
<br>
<b><font size="4">(3. julij 2019)</font></b></p></div><br>
<b><font size="4">Sejo je vodila Iva Dimic, predsednica odbora in mag. Maira Hot, podpredsednica odbora.</font></b><br>
<b><font size="4">Seja se je pričela ob 13.01.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Dober dan, spoštovani vsi članice in člani odbora, vabljeni, ter ostali prisotni, še enkrat en lep pozdrav.</font><br>
<font size="4">	Pričenjam 1. nadaljevanje 9. seje Odbora za pravosodje. Obveščam vas, da so zadržani in se seje ne morejo udeležiti naslednji članice in člani odbora: kolega Željko Cigler in mag. Dejan Kaloh, katerega nadomešča mag. Karmen Furman.</font><br>
<font size="4">	</font><br>
<b><font size="4">	Prehajamo na nadaljevanje 9. redne seje Odbora za pravosodje in na prekinjeno obravnavo 2. točke dnevnega reda, to je na obravnavo Letnega poročila o poslovanju Specializiranega državnega tožilstva Republike Slovenije za leto 2018</font></b><font size="4">, ki je objavljeno na spletnih straneh Državnega zbora, dne 14. februarja 2019.</font><br>
<font size="4">Nadaljujemo s prekinjeno razpravo in besedo dajem članicam in članom odbora. Takrat smo prekinili, tako da, želi kdo razpravljat glede poročila o poslovanju Specializiranega državnega tožilstva Republike Slovenije za 2018?</font><br>
<font size="4">Ja, kolegica Bahova, izvolite, imate besedo.</font><br>
<br>
<b><font size="4">ANJA BAH ŽIBERT (PS SDS):</font></b><font size="4"> Hvala lepa za besedo.</font><br>
<font size="4">Saj dejansko je bilo na prejšnji seji že vse povedano, pa vendar se mi zdi pomembno še izpostavit, da v samem poročilu, mi vemo, da je nekako si Specializirano državno tožilstvo dalo kot prioriteto odkrivanje bančne kriminalitete in pa tudi korupcije o zdravstvu. Zdaj, na področju bančne kriminalitete je v poročilu vsaj nekaj zabeleženega. Sicer ti podatki ne kažejo na kakšen velik optimizem, no, bolj me pa skrbi na področju zdravstva, kjer pa praktično nekih napredkov ni.</font><br>
<font size="4">Tako da, jaz upam, da bo naslednje poročilo bolj optimistično, kajti, državljanke in državljani so ravno na teh dveh področjih in prav je, da si je tožilstvo dalo to kot prioriteto, zelo občutljivi, zelo pričakujejo neke ukrepe in na koncu tudi rezultate, vendar za enkrat pač, smo tukaj bolj počasni oziroma bolj je videti, da stopicamo na mestu, tako da jaz upam, da se bo v te zadeve vključilo tudi ministrstvo in zahtevalo vsaj kakšno pripravo konkretne analize stanja na teh področjih in kaj se da še storit, da bi bili bolj učinkoviti v tej državi. Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Še kdo od kolegic želi, o poročilu Specializiranega državnega tožilstva?</font><br>
<font size="4">Ja, gospa Kociper, izvolite.</font><br>
<br>
<b><font size="4">MAŠA KOCIPER (PS SAB):</font></b><font size="4"> Lep pozdrav.</font><br>
<font size="4">Jaz sem večino svoje razprave opravila že zadnjič, se ne bom ponavljala in vam jemala časa, bi pa rada opozorila vse skupaj na ene zadeve, ki nas čakajo v prihodnosti in sicer, je kolegij predsednika Državnega zbora včeraj odločal o uvrstitvi na sejo Državnega zbora, akt o parlamentarni preiskavi Državnega sveta, bom kar tako se izrazila, kot smo se tudi pogovarjali v tako imenovanih zadevah Kangler.</font><br>
<font size="4">Kot je obrazložil predsednik Državnega zbora, kadar gre za zahtevo Državnega sveta, poslanci pravzaprav nimamo pravice odločat o tem ali se </font><br>
<br>
<b><font size="4">2. TRAK: (TB) – 13.05</font></b><br>
<br>
<font size="4">	(nadaljevanje) parlamentarna preiskava izvede ali ne in tudi tako je včeraj bilo, kljub temu da je potem prišel predlog, no, Državnega sveta, kolikor vem, da se ta zadeva prestavi na september. Zakaj govorim o tem? O tem govorim zato, ker menim, da je to vprašanje eminentno povezano z delom tožilstev, zlasti Specializiranega tožilstva, glede na posamezne zadeve, o katerih bo govora in govorim o tem zato, ker nas čaka en zanimiv precedens, vezan tudi na delo tožilstva in sodišč.</font><br>
<font size="4">Jaz sem že včeraj izpostavila, da se sprašujem, kakšne vrste politično odgovornost bodo poslanci ugotavljali pri delu sodnikov in tožilcev v zadevah Kangler. Se pravi, katere vrste je tista politična odgovornost, ki jo bo v tem postopku parlamentarne preiskave sploh mogoče ugotovit in tudi, na kakšen način se bo ta odgovornost preverjala, ali bomo poslanci pregledovali sodne spise, študirali obtožne akte, preverjali pravnomočne končane zadeve, komentirali sodbe in tako naprej? Jaz si tega ne znam zamišljat, lahko pa si predstavljam, glede na vse, kar smo že v preteklosti videli, kako bo to zgledalo.</font><br>
<font size="4">Govorim pa o tem zato, ker so tako levi kot desni politiki v večinsko podprli to, da se na tej parlamentarni preiskavi o tem vprašanju spregovori in tudi sama se lahko strinjam, da lahko to, da je nekdo, ima 21 ovadb ali obtožb in je potem enaindvajsetkrat, pa tudi če je sedemnajstkrat ugotovljeno, da je nedolžen, izjemno problematično in vzbuja izjemno veliko nezaupanje v delovanje pravnega sistema. In kakorkoli se bom jaz vedno borila in se borim za neodvisnost dela sodne veje oblasti, se bojo tukaj v tej parlamentarni preiskavi seveda dogajale čudne zadeve in povedat hočem, da je določena odgovornost tukaj tudi na tistih, ki so sodelovali pri tem, da je do tega prišlo in tukaj je že v preteklosti bilo z moje strani in strani kolegov večkrat opozorjeno, da se nekatere ovadbe in obtožni akti vlaga. Jaz ne bom rekla, politično pogojeno, to bojo verjetno kolegice iz one strani rekle, jaz bom rekla neosnovano, neosnovano in fino mi je, da lahko govorim prav o zadevi Kangler, ki veste, da prihaja iz druge politične strani od mene, tako da mi nihče ne more očitat kakršne koli pristranskosti.</font><br>
<font size="4">Skratka, večkrat sem že opozorila, zlasti v teh odmevnih zadevah in večinoma jih pokriva specializirano državno tožilstvo, da se gre v pregon, velikokrat, po moji osebni presoji in očitno tudi glede na presojo sodišč, na premalo osnovanih temeljih, da se že v najzgodnejših fazah postopka reklamirajo postopki, v smislu, da nekdo obvešča – pustimo, ali je policija ali tožilstvo, saj je vseeno, problem je generalen – obvešča medije, kje se bo izvedla recimo hišna preiskava, hišna preiskava se izvede pod sojem žarometov, potem so morda tudi tožilci in vsi ostali vključeni v ta postopek, še bolj pod pritiskom, da pa zdaj morajo dat nekaj od sebe, da morajo spisat en dokument, začet pregon, začet recimo preiskavo ali pa vsaj, da se opravijo posamezna preiskovalna dejanja, potem nekdo, ki to opravi, spet noče prevzet odgovornosti, da bi v odmevni zadevi on zavrnil zadevo, pa bi mu nekdo očital, da je bil pristranski ali politični in tako gre naprej in tako gre naprej in na koncu imamo torej 17 ali 21 ali koliko jih je zdaj, saj to je čisto vseeno, zadev, ki so, kakor razumem, bile procesirane in bile na koncu, po domače rečeno, padle, ampak kot se pravilno reče, bil je na koncu obdolženec spoznan za, da ni bil kriv.</font><br>
<font size="4">Jaz bom to razpravo v bistvu na tej točki končala. Mislim, da sem že zadnjič veliko povedala, bi pa opozorila na to, kakšna odgovornost je tudi na strani tožilstva, da se taki postopki začnejo in potem izpeljejo, sploh če je človek spoznan za nedolžnega, sploh če ti postopki trajajo dolgo in je v tem času</font><br>
<br>
<b><font size="4">3. TRAK: (SB) – 13.10</font></b><br>
<br>
<font size="4">	(nadaljevanje) njegova kariera, njegovo osebno življenje in vse s tem povezano podvrženo samo temu kar se mu dogaja, stigmatiziranje, lahko je izločen iz delovnega in osebnega okolja in tako naprej in isto velja tudi če je spoznan za krivega. Tako da še enkrat, zaradi zaupanja v pravni sistem razmišljajmo o tem kako uporabljamo pravne inštitute, uporabljajmo jih v skladu z zakonom in Ustavo, preganjajmo samo takrat, ko je res podano zadostno število dokazov, sicer vsi skupaj tudi politiki, ki zahtevajo take postopke, da se razumemo, vplivamo na veliko nezaupanje ljudi v delovanje pravnega sistema. Hvala. </font><br>
<br>
<b><font size="4">	PREDSEDNICA IVA DIMIC:</font></b><font size="4"> Hvala lepa. </font><br>
<font size="4">	Preden dam gospe Irgl besedo, bi samo rekla: tukaj ste, kolegica Kociprova, odprli temo kar se tiče preiskovalne komisije Kangler, o kateri bomo lahko imeli možnost razpravljati v Državnem zboru na seji, ko bomo ustanavljali oziroma potrjevali ustanovitev te komisije. Sem pa razumela poanto, da je v državi res nekaj hudo narobe, če na specializiranem državnem tožilstvu zadeve po nekaj letih, ko se pripravlja, padajo in da enostavno govori v prid temu kar v Novi Sloveniji smo ves čas opozarjali, da je treba specializirano državno tožilstvo okrepiti kadrovsko. In še več, mi smo predlagali z zakonom, da se ustanovi specializirano državno tožilstvo za pregon bančnega kriminala, ki je dejansko izvor vseh nadaljnjih sodb, preiskav v Sloveniji. Če se na začne na začetku tam kjer se je denar obračal ali pa izkoriščal sistem, od tam naprej potem je denar nekje v obtoku, ki lahko povzroča tudi kakšen padec kakšne obravnave, kakšne tožbe, kakšne preiskave in nenazadnje je lahko to tudi motiv za marsikakšno drugo kaznivo dejanje, ki smo mu mogoče priča v zadnjih 14-ih dneh. </font><br>
<font size="4">	Gospa Irgl, imate besedo.</font><br>
<br>
<b><font size="4">	EVA IRGL (PS SDS):</font></b><font size="4"> Najlepša hvala za besedo. Saj bom kratka glede na to, da je zadnjič na odboru potekala precej izčrpna razprava na to temo in je tukaj sedaj samo še nadaljevanje seje. Vendarle bi mogoče začela tam kjer je svojo razpravo imela tudi že kolegica Anja Bah Žibert, kjer je povedala zlasti, da je problem pri preiskovanju kaznivih dejanj s področja bančne kriminalitete in pa kaznivih dejanj zlorab in korupcije v zdravstvu. Kot veste smo mi v Slovenski demokratski stranki večkrat na to opozarjali zato je bila tudi ustanovljena preiskovalna komisija o zlorabah v bančnem sistemu in ugotovilo se je marsikaj, vendar pa zelo malo je tistih, ki sedijo zaradi zlorab v bančnem sistemu v zaporu in nimajo neke kazni, ker so povzročili tudi škodo državljankam in državljanom. Zakaj sem se odločila, da vendarle nekaj rečem na to temo? Predvsem zaradi tega, ker sem nekaj časa nazaj postavila poslansko vprašanje pisno ministrici za pravosodje. Vi se boste spomnili, zdaj je eno leto od tega kar je prisegla ta Vlada in v koalicijskem sporazumu v sodelovanju v Vladi Republike Slovenije za mandatno obdobje 2018-2022 je prav pregon bančne kriminalitete, je ta Vlada postavila precej visoko. Zdaj pa lahko vidimo, da je izkupiček, ko pogledamo predvsem na obsodbe izjemno majhen, jaz sem postavila kar nekaj poslanskih vprašanj na to temo, zanimalo me je koliko odškodninskih zahtevkov povezanih z bančno kriminaliteto in oškodovanj bank ter posledično povzročitve bančne luknje je bilo vloženih, koliko jih je v obravnavi na posameznih sodiščih pri čemer sem prosila tudi za podatke o višini podanih odškodninskih zahtevkov, ministrstvo mi teh podatkov ni znalo navesti. Spraševalo sem ministrstvo tudi o tem kakšne so dosojene odškodnine v zgoraj omenjenih zadevah, ki so pravnomočno zaključene, prosila sem za podatke po sodiščih, pa mi je bilo v odgovoru ministrstva rečeno, da teh podatkov ne morejo pridobiti. Skratka, veliko vprašanj sem zastavila na to temo, ker se mi zdi pomembno, da državljanke in državljani</font><br>
<font size="4"> </font><br>
<b><font size="4">4. TRAK: (SB) – 13.15</font></b><br>
<br>
<font size="4">	(nadaljevanje) vedo kaj se je v naši državi dogajalo in da za kazniva dejanja, ki so bila storjena, pač tisti, ki so to naredili tudi odgovarjajo. V Slovenski demokratski stranki zato predlagamo odboru za pravosodje, da Državni zbor sprejme predlog priporočila, da Vladi Republike Slovenije predlaga, da Ministrstvo za pravosodje v sodelovanju z Vrhovnim državnim tožilstvom in državno-tožilskim svetom ter policijo pripravi analizo stanja na področju preiskovanja bančne kriminalitete, ki bodo pospešili odkrivanje in preiskovanje bančne kriminalitete vezane na bančno luknjo ter na področju preiskovanja kaznivih dejanj, zlorab in korupcije v zdravstvu. Državni zbor pričakuje, da bo Vlada Republike Slovenije z analizo in načrtom ukrepom iz prejšnjega odstavka poročala Državnemu zboru najkasneje do 31.12.2019. To je naš predlog sklepa in pričakujem, gospa predsednica, da ga boste v nadaljevanju dali tudi na glasovanje. Najlepša hvala. </font><br>
<br>
<b><font size="4">	PREDSEDNICA IVA DIMIC: </font></b><font size="4">Hvala lepa. Bomo dali. Bi pa prosila, če bi ga lahko dobili predlog sklepa na mize, na klopi, da bomo lahko tudi o tem sklepu odločali. Želi besedo še kdo od kolegov? Ne želi. Želi besedo državna sekretarka? Izvolite, gospa Švarc Pipanova. </font><br>
<br>
<b><font size="4">	DR. DOMINIKA ŠVARC PIPAN:</font></b><font size="4"> Hvala lepa za besedo, predsednica. Čisto na kratko bom samo pojasnila v zvezi s poslanskimi vprašanji in podatke za katere smo bili zaprošeni. To seveda drži, da teh podatkov nismo posredovali, mi teh podatkov namreč nimamo. Vedno za njih zaposlimo tiste, ki jih do neke mere lahko imajo, to so sodišča, tožilstva, državno odvetništvo in tako naprej in smo to storili tudi v tem primeru. Podatkov vseh za katere ste prosili tudi ti organi niso imeli in zato vam jih nismo mogli posredovati, če bo pa v nadaljevanju sprejet sklep kot ste ga predlagali bomo pa seveda tudi temu sklepu sledili in potem skušali zadevo nasloviti drugače. Hvala.</font><br>
<br>
<b><font size="4">	PREDSEDNICA IVA DIMIC:</font></b><font size="4"> Hvala lepa. Se boste gospa predstavila, prosim. Kar izvolite, imate besedo.</font><br>
<br>
<b><font size="4">	DARJA ŠLIBAR:</font></b><font size="4"> Pozdravljeni! Prihajam iz Specializiranega državnega tožilstva, sem državna tožilka Darja Šlibar in namestnica vodje SDT. V zvezi z danes izpostavljenimi vprašanji bi rada na področju bančne kriminalitete in področju korupcije v zdravstvu podala nekaj pojasnil. Ocenjujem, da stanje ni tako alarmantno kot ga skušate predstaviti. Ne gre za to, da bi na področju bančne kriminalitete ne bilo optimizma niti da na področju korupcije v zdravstvu ne bi bilo napredka. Na specializiranem državnem tožilstvu iz področja bančne kriminalitete na današnji dan imamo odprtih 75 zadev. Večina teh zadev pa se že nahaja na sodiščih. Tako se trenutno v fazi sodne preiskave nahaja 19 zadev. Postopki potekajo zoper skupno 120 obdolžencev, od tega 77 bančnikov. V 16-ih zadeva je vložen obtožni akt, in sicer zoper skupno 54 oseb, od tega zoper 30 bančnikov. Do konca junija 2019 je bilo tako v bančnih zadevah skupaj izdanih 14 sodb, od tega 12 obsodilnih sodb za skupno 18 oseb, od tega 13 bančnikov, 6 obsodilnih sodb pa za 7 oseb je že pravnomočnih. Skupna protipravna premoženjska korist oziroma škoda v teh zadevah znaša okoli 42 milijonov evrov. Ravno pred nekaj dnevi je bilo v ponovljenem sojenju v odmevni bančni zadevi je sodišče izreklo obsodilno sodbo zoper tri fizične osebe nekdanje bančnike na visokih položajih. Kar se tiče korupcije v zdravstvu so v petih zadeva vloženi obtožni akti, pri čemer postopek poteka trenutno zoper 31 oseb, skupna škoda oziroma protipravna premoženjska korist v teh zadevah znaša okoli 930 tisoč evrov. V januarju 2019 je bila v eni zadevi izdana obsodilna sodba na tem področju, ena fizična oseba je krivdo priznala, izrečena je bila pogojna obsodba z določitvijo kazni o dveh letih zapora s preizkusno dobo petih let, sodba je pravnomočna, gre pa za zadevo iz področja tako imenovanih preskakovanja čakalnih vrst. </font><br>
<br>
<b><font size="4">5. TRAK: (TB) – 13.20</font></b><br>
<br>
<font size="4">	(nadaljevanje) V aprilu 2019 je bil na podlagi obtožnega predloga izdan kaznovalni nalog za eno fizično osebo, s katerim mu je bila izrečena obsodilna obsodba na 1 leto in 3 mesece zapora, s preskusno dobo 2 let in tudi stranska kazen v višini 6 tisoč evrov ter odvzeta premoženjska korist v višini 31 tisoč evrov. Ravno pred parimi dnevi, konec junija 2019, je bila zaradi sprejemanja daril na podlagi neposredne obtožnice izrečena obsodilna sodba, zoper dve fizični osebi enega zdravnika in eno predstavnico dobavitelja, eni osebi je bila izrečena pogojna obsodba z določeno kaznijo od 10 mesecev zapora, s preskusno dobo 2 let, drugi osebi pa pogojna obsodba z določeno kaznijo 1 leta in 6 mesecev zapora s preskusno dobo 3 let. Sodišče je na predlog tožilstva vzelo tudi nedovoljeno darilo in dane nagrade, v skupni vrednosti 7 tisoč 200 evrov. Sodba še ni pravnomočna.</font><br>
<font size="4">Pred parimi dnevi je bila vložena tudi zahteva za preiskavo zoper 3 fizične osebe, v kateri znaša protipravna premoženjska korist v višini 750 tisoč evrov, nanaša se pa na tako imenovane žilne opornice. Pred, včeraj je prišla še ena kazenska ovadba s tega področja, na tej zadevi bo v najkrajšem času sprejeta državno tožilska odločitev, tako da, glede na predstavljene statistične podatke ocenjujem, da stanje ni takšno in da se na obeh področjih, torej bančne kriminalitete in korupcije v zdravstvu, aktivno dela.</font><br>
<font size="4">Kar se tiče izpostavljenih zadev, Kanglerja. Mislim, da je treba pojasnit, da te zadeve Specializirano državno tožilstvo ne obravnava. Obravnava jih Okrožno državno tožilstvo v Mariboru. Na Specializiranem državnem tožilstvu imamo samo eno zadevo, ki pa še ni zaključena, se nahaja v sodni preiskavi. To sem samo zaradi jasnosti pojasnila, kar se pa tiče dejstva, izpostavljenega, da morebiti delamo na premalo osnovanih temeljih in da v posledici, ne glede na vključene deležnike prihaja do reklamiranja postopkov.</font><br>
<font size="4">Jaz takšne navedbe absolutno zavračam. Na Specializiranem državnem tožilstvu delamo in vlagamo državno tožilske odločitve, zahteve za preiskavo ali obtožne akte takrat, ko je izpolnjen dokazni standard in ko imamo za to dokaze. To se ne nazadnje odraža v odločitvah sodišča in tako v predkazenskem postopku. Ravno tako, mi vedno nismo uspešni. Ko vlagamo različne pobude in predloge za pridobitev odredbe predkazenskih postopkov in za hišne preiskave, mnogokrat dobimo tudi kakšno zavrnitev. Tudi pri preiskavah nismo vedno uspešni, tudi nam zavrnejo, enako tudi pri obtožnicah, tudi kakšna stvar ne gre skozi. Tako da jaz ocenjujem da, in državni tožilci in sodniki, delajo po pravilih prava, torej, odločajo, kadar so za to izpolnjeni dokazni standardi in podpri z ustreznimi dokazi.</font><br>
<font size="4">Toliko, kar so z naše strani pojasnila.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Gospa Kociper, ste želeli? Izvolite še besedo.</font><br>
<br>
<b><font size="4">MAŠA KOCIPER (PS SAB):</font></b><font size="4"> Ja, jaz seveda nisem pregledovala zadev Kangler, po naravi kaznivih dejanj, sem bila prepričana, da jih je vsaj nekaj ali pa tiste najpomembnejše spadajo pod vašo pristojnost, če ne, se vam za to napako opravičujem. Ampak moj pomislek velja, ne glede na vašo zagotovilo. Jaz verjamem, da vi vidite stvari tako, kot jih vidite in verjamem, da morda generalno tudi tako je, ampak, ne glede na to, da nikakor ne zagovarjam te konkretne osebe ali česarkoli, lahko tudi pri meni, ki sem iz druge politične opcije, to, da je v njegovi zadevi toliko stvari padlo – spet bom po domače rekla – kaže na neko čudno odstopanje.</font><br>
<font size="4">Jaz sem prepričana, da tega odstotka običajno pri obtožbah ni in, saj pravim, lahko eni tukaj se pretrgamo in branimo zakonitost dela sodišč, tožilcev, si prizadevamo za spoštovanje vaše integritete, / nerazumljivo/ oblasti, se pravi, spoštovanje načela oblasti, ampak ljudje imajo potem, seveda, pomisleke in opozicija in tisti, ki hočejo naše pravosodje itak prikazat kot »krivosodje«, imajo samo vodo na svoj mlin. To je moj »point«.</font><br>
<font size="4">Bi pa glede predloga sklepa, ki ga je poslanka Irglova predlagala, lepo prosila, mislim, da se</font><br>
<font size="4"> </font><br>
<b><font size="4">6. TRAK: (TB) – 13.25</font></b><br>
<br>
<font size="4">	(nadaljevanje) predlog nanaša na Ministrstvo za pravosodje, če se lahko ministrstvo opredeli do tega predlaganega sklepa. Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa, gospa Kociper.</font><br>
<font size="4">Predlog sklepa bomo dobil, smo ga dal, da se bo razmnožil, tako da ni, tako da ga tudi še predstavniki ministrstva, državna sekretarka ni videla…</font><br>
<font size="4">Predajam besedo, izvolite.</font><br>
<br>
<b><font size="4">ALEŠ BUTALA:</font></b><font size="4"> Hvala lepa. Aleš Butala, vrhovni državni tožilec.</font><br>
<font size="4">Državni tožilec mora tako kot sodnik, varovati človekove pravice. To je njegova pravica in dolžnost. Tudi gradivo, ki ga prispeva policija, mora kritično obravnavat in državni tožilec se sme odločiti za vložitev obtožnega akta samo, če je podan utemeljen sum, da je bilo storjeno določeno kaznivo dejanje, ki se preganja po uradni dolžnosti. Da je pa lahko državni tožilec ta zaključek napravil, pa mora vestno in skrbno pregledat vso gradivo, ki ga ima na razpolago, po potrebi dopolniti dokazno gradivo in šele takrat, ko zaključi, da je podan utemeljen sum, se sme odločiti za vložitev obtožnega akta, v nasprotnem obtožnega akta ne bo vložil in ga ne sme vložiti.</font><br>
<font size="4">Že večkrat sem povedal v tej dvorani, da sodniki in državni tožilci odločajo o usodi ljudi. To povečuje odgovornost posameznega državnega tožilca, ki mu je določena zadeva zaupana v obravnavanje. Državni tožilec je samostojen pri svojem delu, samostojnost pa daje veliko odgovornost, da se s tem svojim pooblastilom, da lahko vloži obtožni akt, ravna skrbno in tako, da je podana ta – če lahko tako rečem – predpostavka utemeljenega suma, sicer tega državni tožilec ne sme narediti, ne glede na to, kakšna je vsebina kazenske ovadbe, ker je državni tožilec zato v svoji vlogi, da tudi nadzira in oceni ovadbo ali predloge, ki jih daje policija. Ne morem sodit konkretnih primerov, ker jih ne poznam, sigurno se pa strinjam s stališčem, da je treba bit previden. Profesor Perenič je včasih rekel, s tresočo roko se spreminja zakone, tudi ko se državni tožilec odloča za pregon, mora imeti v vidu utemeljenost suma in posledice, ki lahko iz kazenskega postopka nastanejo za posameznika, pa četudi pride do oprostilne sodbe. Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala tudi vam.</font><br>
<font size="4">V tem času smo na mize dobil sklep.</font><br>
<font size="4">Gospod Möderndorfer, potem bom pa še sklep prebrala. Izvolite.</font><br>
<br>
<b><font size="4">JANI (JANKO) MÖDERNDORFER (PS SMC):</font></b><font size="4"> Ja, jaz sem, kar sem imel za razpravljat, sem razpravljal že prejšnjič, razpravljal bi samo o predlogu sklepa.</font><br>
<font size="4">Jaz tega predloga ne bom podprl, pa ne bom ga podprl iz večih razlogov. Prvi zaradi tega, ker se bojim, da bomo šli v smer, da zdaj dajemo kar naprej neka priporočila, ki so po drugi strani neka obligacija tudi za izvršno vejo oblasti, da potem seveda mora nekaj počet. Ne zato, ker ne bi bil za predlog, da se delajo analize, daleč od tega. Analize same po sebi mora tožilstvo že samo delat, samo pri sebi, zato, da spremlja situacijo in da zna in ve, kako pravzaprav in kje se prižigajo rdeče luči pri njihovem delu, da je potrebno določene stvari bodisi spremenit, bodisi okrepit ali pa zahtevat od izvršne veje oblasti dodatne, drugačne, boljše pogoje za delo in tako naprej.</font><br>
<font size="4">Druga stvar, sam ne delim mnenja, da vse temelji na preiskovanjih kaznivih dejanj bančne kriminalitete. Ta je samo ena od. Se opravičujem, ampak zdaj pa že res malo posplošujemo in mislimo, da je v tej državi mati krivica, ki se je zgodila na bančni kriminaliteti. Mi imamo ogromno različnih kaznivih dejanj in ogromno različnih pregonov in, seveda, ima ta najboljši pregled</font><br>
<br>
<b><font size="4">7. TRAK: (TB) – 13.30</font></b><br>
<br>
<font size="4">(nadaljevanje) ogromno različnih pregonov in, seveda, ima ta najboljši pregled, seveda, tožilstvo samo nad tem. Če bi že sprejemal sklep, bi sprejemal sklep, da se opravi celovita analiza vseh kaznivih dejanj, ker to ima potem nek učinek in smisel, da potem imaš nek resen pregled, da vidiš, kje pa je dejansko, v bistvu upad, ker, veste, to je tako, meni to malo ideološko deluje, pa bom povedal zakaj. Če je nekdo prepričan, da se temelji na bančni kriminaliteti, potem bo pa analiza pokazala, da teh ovadb ni toliko, kot jih je pa mogoče na drugih področjih, potem bo pač neka splošna ocena, aha, jih ne prepoznavate, jih ne preganjate. Mislim, to so subjektivne ocene in jaz pač enostavno na tako logiko načina delovanja ne pristajam. Statistični podatki so eno, seveda, tudi kako jih zajemaš, kako jih obdeluješ, kako jih prikazuješ in ne nazadnje tudi, kako jih kasneje interpretiraš. Vse je lahko dvorezni meč, bodisi v plus ali v minus.</font><br>
<font size="4">Sam bi pač ocenjeval, da neko analizo in načrt ukrepov za izboljšanje dela vsako leto tožilstvo v bistvu prikaže z svojim poročilom. Poročilo je celovito in obsežno, tudi statistično obdelano, z določenimi podatki, koliko je česa, koliko česa ni, od kadrov, do postopkov, do ostalih resursov, ki jih potrebuje in ne nazadnje, tudi ugotavlja, kaj mu pravzaprav manjka oziroma kaj še potrebuje za uspešen pregon, tako da, ali pa uspešno delo, bom bolj splošno povedal.</font><br>
<font size="4">Tako da, načeloma jaz pač takšnega predloga ne podpiram. Daleč od tega, da ne bi bil za analize, ampak, zato ker se bojim, da bomo prišli na neko »polucijo«, nekih sklepov, da bomo za vsako posebej, jutri bomo pa za neka druga kazniva dejanja zahteval in potem to postane praksa, ali veste. Nismo zakonodajna veja oblasti, mi nismo izvršna veja oblasti in naše je, da seveda sprašujemo. To, v končni fazi, lahko tudi z navadnim poslanskim vprašanjem se postavi ali pa se vpraša Ministrstvo za pravosodje in potem pridobi ali ne pridobi. To je tako, približno, ali veste, kot prej, ko je kolegica vprašala, da je postavila poslansko vprašanje. Ne nazadnje, ali veste, mi lahko pridobimo neke informacije, neke statistične podatke, če jih nekdo zajema. Če jih pa ne zajema, ali bo zdaj zaradi nas začel zajemat te podatke in dodatno ustvarjal neke pogoje oziroma neko dodatno delo?</font><br>
<font size="4">Ne nazadnje, a veste, to, ta sklep, to pomeni nek resen del, ne enega človeka, ne enega človeka in zdaj, jaz sam osebno mislim, da tožilstvo naj opravlja svoje delo naprej. Ne nazadnje, z seznanitvijo smo slišal marsikaj, z marsičem nismo zadovoljni. Tema, ki jo je kolegica Kociper danes odprla, v resnici, mene osebno tudi zelo jezi. Bojim se da, ko bo prišlo do te preiskovalne komisije, bo pač nekdo moral ukrepat, ker bo ena veja oblasti posegla v drugo vejo oblasti. Jaz trdim, da je to celo neustavno, kar se bo zgodil in imam resen problem, kajne, jaz približno že vem, kaj bi naredil oziroma kaj bom predlagal svoji poslanski skupini, da naredi. Mislim, najmanj kar je o takšni preiskovalni komisiji, zagotovo ne verjamem, da bo SMC sodeloval, zagotovo in mogoče takšna preiskovalna komisija sploh nikoli ne bo zaživela, ker ne bo imela dovolj članov.</font><br>
<font size="4">To je ena od poti, ampak, preprosto, si ne znam predstavljat, no, tako da, če zaključim, skrajšam, takšnega predloga sklepa jaz ne podpiram.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Kar se tiče samega sklepa, smo uskladil, tako da bom jaz prebrala usklajeno verzijo: »Odbor za pravosodje predlaga Vladi Republike Slovenije, da Ministrstvo za pravosodje v sodelovanju z Vrhovnim državnim tožilstvom in Državnotožilskim svetom ter policijo, pripravi analizo stanja na področju preiskovanja kaznivih dejanj bančne kriminalitete, ki bodo pospešila odkrivanje in preiskovanje bančne kriminalitete, vezane na bančno luknjo ter na področju preiskovanja kaznivih dejanj zlorab in korupcije v zdravstvu. Odbor za pravosodje pričakuje, da bo Vlada Republike Slovenije z analizo in načrtom ukrepov iz prejšnjega stavka poročala</font><br>
<br>
<b><font size="4">8. TRAK: (TB) -  13.35</font></b><br>
<br>
<font size="4">	(nadaljevanje) Odboru za pravosodje, najkasneje do 31. 12. 2019.</font><br>
<font size="4">	Sklep smo uskladili. Želi še kdo kakšno besedo?</font><br>
<font size="4">	Ja, gospa državna sekretarka, Švarc Pipanova, izvolite.</font><br>
<br>
<b><font size="4">DR. DOMINIKA ŠVARC PIPAN:</font></b><font size="4"> Hvala lepa še enkrat za besedo.</font><br>
<font size="4">Sicer smo si ta sklep zelo na hitro pogledali in v tako kratkem času, upam da je razumljivo, da ni mogoče neka podrobnejša analiza ali zelo poglobljen odgovor. Pa vendarle, naše stališče je, z dolžnim spoštovanjem, da takšna neka posebna analiza stanja na področju, na teh dveh področjih, ki sta predlagana, ni potrebna, zaradi tega ker že imamo zelo veliko število vzvodov in mehanizmov, ki so na voljo. Nekateri so bili že omenjeni tudi v razpravi poslanca Janija Möderndorferja – od politike pregona, do priprave letnih načrtov, letnih poročil, ki jih tu obravnavamo, ki so ne nazadnje tudi potem evalvirana, tako načrti, letni načrti, kot letna poročila. Poznamo vzvode in mehanizme kot so odgovornost vodij tožilstev.</font><br>
<font size="4">Tukaj ima pomembno vlogo tudi Državnotožilski svet, kot tisto strokovno telo, ki tudi ocenjuje učinkovitost dela državnih tožilstev. Imamo vzvode, ki jih imajo na voljo vodje državnih tožilstev po Zakonu o državnem tožilstvu, ki so usmerjeni lahko oziroma so zlasti usmerjeni k učinkovitosti postopanja in ne nazadnje, imamo potem tudi tukaj raznorazne vzvode, mehanizme in tudi roke, v samem Zakonu o kazenskem postopku, ki na nek način, če smem tako reči, silijo tožilce k učinkovitosti in še bi lahko naštevala, tega je torej kar precej.</font><br>
<font size="4">Bi morda tukaj samo opozorila še na to, da vendarle je potrebno ločiti med Ministrstvom za pravosodje na eni strani in na drugi strani tožilstvom, kot samostojnim avtonomnim državnim organom in tudi sodišči, kot neodvisnim državnim organom in neodvisno vejo oblasti in se zavedati, da so tudi naše vloge tukaj, precej različne. Ministrstvo ne nazadnje ima vlogo neke razvoja neke makro strategije, makro vizije, če želite, pripravo normativnih podlag, omogočiti, se pravi, vse normativne, tehnične, operativne, kadrovske in druge pogoje za učinkovito delo. Na mikro ravni pa seveda je tukaj, kot že rečeno državno tožilstvo samostojen organ in ima na voljo že številne vzvode.</font><br>
<font size="4">Mi menimo, da takšna analiza, kot je predlagana, ne bi nič dodatnega prinesla ob že teh vzvodih, ki obstajajo, tako da, Ministrstvo za pravosodje tega sklepa ne podpira. Hvala. </font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa tudi vam.</font><br>
<font size="4">Preden bi dala… bom dala najprej sklep na glasovanje. Glasujemo.</font><br>
<font size="4">Kdo je za? (4 člani.) Kdo je proti? (6 članov.)</font><br>
<font size="4">Ugotavljam, da predlagani sklep ni sprejet.</font><br>
<font size="4">Zaključujem obravnavo, če ni več želje po razpravi in ugotavljam, da se je Odbor za pravosodje seznanil z letnim poročilom o poslovanju Specializiranega državnega tožilstva Republike Slovenije za leto 2018.</font><br>
<br>
<font size="4">Prehajamo na </font><b><font size="4">3. TOČKO DNEVNEGA REDA – OBRAVNAVA LETNEGA POROČILA O DELU ODDELKA ZA PREISKOVANJE IN PREGON URADNIH OSEB S POSEBNIMI POOBLASTILI PRI SPECIALIZIRANEM DRŽAVNEM TOŽILSTVU REPUBLIKE SLOVENIJE (POSEBNI ODDELEK) ZA LETO 2018</font></b><font size="4">, ki je objavljeno na spletni strani Državnega zbora, dne 15. februarja 2019. Kot gradivo imamo na voljo še mnenje Komisije Državnega sveta za državno ureditev z dne 11. 6. 2019.</font><br>
<font size="4">K tej točki dnevnega reda smo vabili: Oddelek Specializiranega državnega tožilstva za preiskovanje in pregon uradnih oseb s posebnimi pooblastili, Specializirano državno tožilstvo, Vrhovno državno tožilstvo, Državni svet in Ministrstvo za pravosodje. Letno poročilo o delu Oddelka za preiskovanje in pregon uradnih oseb s posebnimi pooblastili pri Specializiranem državnem tožilstvu Republike Slovenije za leto 2018 je Državnemu zboru posredovala vodja Oddelka Specializiranega državnega tožilstva za preiskovanje in pregon uradnih oseb s posebnimi</font><br>
<br>
<b><font size="4">9. TRAK: (SB) – 13.40</font></b><br>
<br>
<font size="4">	(nadaljevanje) pooblastili skladno z drugim odstavkom 148 člena Zakona o državnem tožilstvu. Odbor za pravosodje pa ga bo obravnaval na podlagi 4. odstavka 41. člena Poslovnika Državnega zbora, ki določa, da matično delovno telo obravnava poročilo, ki je bilo Državnemu zboru posredovano na podlagi zakona ali drugega predpisa praviloma v treh mesecih po posredovanju. Obravnava na seji Državnega zbora pa se opravi, če tako določa Poslovnik Državnega zbora ali če to predlaga matično delovno telo, ki v tem primeru pripravi predlog akta. Pričenjamo z obravnavo letnega poročila o delu oddelka za preiskovanje in pregon uradnih oseb s posebnimi pooblastili pri specializiranem državnem tožilstvu Republike Slovenije za leto 2018. Želi besedo predstavnica oddelka specializiranega državnega tožilstva za preiskovanje in pregon uradnih oseb s posebnimi pooblastili, vodja posebnega oddelka gospa Mojca Gruden? Izvolite, imate besedo.</font><br>
<br>
<b><font size="4">	MOJCA GRUDEN:</font></b><font size="4"> Hvala za besedo. Spoštovani! </font><br>
<font size="4">	Na kratko se nam reče Poseben oddelek, tako da nas bom tudi v nadaljevanju tako imenovala. Jaz bom kratka tudi naše letno poročilo je krajše od poročila SDT-ja. Na splošno se po navadi dotaknemo kadrovskih in materialno tehničnih pogojev. Na hitro. Kadrovski pogoji so zadnjih šest, sedem let, smo pač skoz na istem. Ne morem reči, da so slabši, je pa bila beležena lansko leto bolniška odsotnost ene državne tožilke, ker se seveda pri tem, da sva sedaj na oddelku en državni tožilec in jaz, precej pozna. Bila nam je sicer ponujena pomoč, imamo strokovno sodelavko, pa še tožilko iz drugega tožilstva, ki je enkrat na teden za nas se udeležuje na rokovno sodišče, ampak to za pokritje dela oddelka ocenjujem, da ne zadošča. Materialno-tehnični pogoji so bili lansko leto boljši kot leta pred tem, veseli nas, da smo posodobili vozni par, ne še v celoti, ampak vsako leto po malo, da smo dobili nove računalnike, arhiv za shranjevanje spisov. Veliko smo se ukvarjali z zakonskimi podlagami za delo posebnega oddelka. Veseli nas, da je bil sprejet naš predlog za sprejem 158.a člena ZKPN, po katerem stvarna pristojnost posebnega oddelka ostaja nespremenjena. V lanskem letu so potekali dogovori in letos februarja je bil tudi podpisan dogovor o sodelovanju med policijo in posebnimi oddelkom, kar za nas pomeni velik napredek, saj smo imeli v preteklosti precej težav z obveščanjem, kot veste nas policija ni vedno sproti obveščala o kaznivih dejanjih, zato se včasih posebni oddelek ni mogel odzvati pa opraviti ogleda ali pa kakšna druga nujna preiskovalna dejanja. Tako, da odgovor je dosežen. Menim, da je ugoden za obe smeri in tudi pričakujem, da se bo spoštoval, poseben oddelek ga ima namen koristiti in se tudi držati tega dogovora. Veliko si obetamo tudi od predlaganih sprememb Zakona o državnem tožilstvu glede posebnega oddelka, saj bi nam omogočal boljše delo tako glede statusa policistov kot pristojnosti vodje posebnega oddelka kot pritožbenega postopka in še nekaterih drugih zadev. Statistični podatki so v letu 2018 precej enaki letu 2017 kljub eni bolniški odsotnosti in pripad zadev je bil nekoliko manjši, rešili smo pa praktično enako število zadev kot v letu 2017. Zato moram reči, da sem lahko bila zadovoljna, da je rešen kar 73 % vsega pripada. Kot po navadi je velik odstotek zavrženih kazenskih ovadb. In lani je bilo to 89 %. Velik je tudi razlog v tem, da na sodišču ne uspemo velikokrat oziroma ne uspemo z obsodilnimi sodbami tolikokrat kot druga tožilstva, v tem primeru vsako leto posebni oddelek lahko poroča, da odstopa navzdol v doseženih obsodilnih sodbah, pri čemer pa moram reči, da za posebni oddelek ne velja rek, ki je veljal včasih, da tožilec v dvomu toži, sodnik pa v dvomu oprosti. Jaz vem, da se tožilca na oddelku zavedata in tudi jaz, da je potem, če tožiš nekaj za kar nimaš dovolj dokazov, v kar nisi že skoraj gotov, ko tožiš, da potem temu seveda sledi oprostilna sodba, pa pritožba, pa ponovno sojenje, pa na našem oddelku včasih tudi trikratna sojenja in na koncu slaba statistika. Za lani lahko rečem, da zadnjih 8 let smo celo doseli najvišji delež obsodilnih sodb </font><br>
<br>
<b><font size="4">10. TRAK: (SB) – 14.45</font></b><br>
<br>
<font size="4">	(nadaljevanje) od vseh vloženih obtožnih aktov in sicer 77 %, kar je še vedno manj od skupnega državno-tožilskega povprečja, je pa za nas najvišji. Je pa tako, ta delež, saj to v številki pomeni 33 obsojenih policistov, ta deležni povsem realen, namreč statistika prikazuje zgolj izrečene sodbe na prvi stopnji, jaz bi si želela, da bi bilo samo pravnomočne sodbe, da bi res lahko rekli toliko in toliko je obsojenih, toliko oproščenih. Poleg tega statistika zajema samo glavno kaznivo dejanje, kar pomeni, če je nek policist oproščen za hujše kaznivo dejanje, za milejše pa je obsojen, v statistiki obsodilna sodba ni zajeta, ampak samo oprostilna sodba, tako, da te podatke je treba malo z rezervo jemati. Učinkovitost smo dosegli približno enako kot leta pred tem. izpolnili smo ali celo malo presegli in glede pripada in glede rešitev program, ki smo si ga zadali za leto 2018, tako da kljub določenim kadrovskim težavam pa primanjkljaju mislim, da smo uspeli doseči približno enak rezultat kot leta pred tem. Hvala lepa.</font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala lepa.</font><br>
<font size="4">	Želi besedo predstavnica specializiranega državnega tožilstva? želi besedo predstavnik Vrhovnega državnega tožilstva? Želi besedo predstavnica Ministrstva za pravosodje? Izvolite. Dr. Dominika Švarc Pipan. </font><br>
<br>
<b><font size="4">	DR. DOMINIKA ŠVARC PIPAN:</font></b><font size="4"> Hvala lepa, gospa predsedujoča, še enkrat. Bom skušala biti zelo kratka. Po našem mnenju je letno poročilo posebnega oddelka zelo dobro pripravljeno in obrazloženo, pri čemer so zlasti pojasnjene specifike dela tega posebnega oddelka in razlogi zakaj doseženi rezultati poslovanja tega oddelka v nekaterih segmentih odstopajo od rezultatov poslovanja ostalih državnih tožilstev. Tisto, kar se nam zdi pomembno in pozdravljamo to, da primerjava podatkov za leto 2018 v primerjavi s prejšnjim letom kaže, da se poslovanje posebnega oddelka ves čas izboljšuje in da je posebni oddelek v lanskem letu številčno tudi rešil veliko več kazenskih ovadb kot v letu 2017, zmanjšal število nerešenih ovadb ob koncu tega poročevalskega obdobja in skrajšal skupni povprečni čas od prejema ovadbe do tožilske odločitve. Sama statika je bila podrobno pojasnjena s strani vodje oddelka gospe Gruden, tako da o tem ne bi. Se pa glede na rezultate poslovanja menimo, da se je mogoče strinjati z oceno vodje posebnega oddelka, kot sem že rekla, da se poslovanje tega oddelka ves čas izboljšuje, ampak da bi ga bilo mogoče še vedno v nekaterih segmentih izboljšati in bi bilo potrebno gotovo razmisliti o sprejetju konkretnih ukrepov, ki bi k temu pripomogli. Vendarle posebej tudi z naše strani ministrstvo pozdravljamo podpis dogovora o sodelovanju med posebnim oddelkom in policijo, ki sta ga februarja podpisala generalni državni tožilec in pa generalna direktorica policije, kar kaže na pomembnost medsebojnega sodelovanja tako med organi kot tudi znotraj same tožilske organizacije in tisto še kar je mogoče z naši strani posebej merodajno morebitne vrzeli za katere bomo ugotovili, da jih na ta način s takim sodelovanjem, s takim dogovorom ni mogoče rešiti oziroma izpopolniti, pa bo tudi predmet razprave v okviru nastajanja novele Zakona o državnem tožilstvu ena, ki že poteka in kjer bomo pri obravnavi teh relevantnih določb za posebni oddelek tudi posebni oddelek pritegnili k sodelovanju. Hvala. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala lepa. </font><br>
<font size="4">	Želi besedo predstavnica Državnega sveta? Izvolite, gospa Bojana Potočan. </font><br>
<br>
<font size="4">	</font><b><font size="4">BOJANA POTOČAN:</font></b><font size="4"> Hvala lepa za besedo. Lep pozdrav tudi z moje strani!</font><br>
<font size="4">	Torej poročilo je bilo predstavljeno tudi na naši komisiji za državno ureditev, mnenje ste dobili tudi z gradivom, tako da bi jaz morda se skoncentrirala bolj na našo debato kaj je bilo rečeno. Torej, komisija je podprla nekako stališča posebnega oddelka v prizadevanjih, da se omogoči zaposlitev dodatnih policistov, da dobijo nov kader, ki bo omogočal normalno upravljanje njihovega dela in tudi normalno funkcionarje v primeru izvajanja prikritih preiskovalnih ukrepov. Predstavnica posebnega oddelka je izpostavila, da sama kot vodja nima pristojnosti za kadrovsko ukrepanje in izbiranje kadra, kadri so dodeljeni, tako da v tem delu smo podprli stališča, da bi bilo treba te stvari ustrezno spremeniti, da bi neka določena mera te avtonomije dana tako kar se tiče kadrovskih pa tudi finančnih vprašanj in kot smo bili seznanjeni to podpira tudi Vrhovno državno tožilstvo. Torej, ravno tako kot je bilo že rečeno s strani predstavnice Ministrstva za pravosodje je tudi pri nas bilo izraženo zadovoljstvo, da je bil podpisan dogovor o sodelovanju in obveščanju med </font><br>
<br>
<b><font size="4">11. TRAK: (SB) – 13.50</font></b><br>
<br>
<font size="4">	(nadaljevanje) policijo in posebnim oddelkom, še posebej, ker smo v preteklosti velikokrat ob poročilih poslušali tudi probleme v zvezi s to komunikacijo, tako da nas veseli, da je to steklo in pri tem nikoli ne smemo pozabiti, da je bil ta oddelek ustanovljen ravno zaradi stališč, odločb Evropskega sodišča za človekove pravice, ki so se nekako posebej zavzele za to, da je treba zagotoviti nepristransko in učinkovito preiskavo morebitnih zlorab s strani policije in to lahko stori samo organ, ki je neodvisen od policije, zato menimo, da je pomen tega oddelka velik in da ga je treba podpreti v njegovem delovanju. Hvala lepa. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala lepa. </font><br>
<font size="4">	Sedaj besedo dajem članicam in članom odbora. Želi kdo razpravljati? Izvolite, kolegica Anja Bah Žibert.</font><br>
<br>
<b><font size="4">	ANJA BAH ŽIBERT (PS SDS): </font></b><font size="4">Hvala lepa za besedo. No, jaz bi v uvodu povedala, da v bistvu bi moglo tukaj tudi ministrstvo malo na znanje vzeti, da ima ta skupina težave na primer, ko pride do bolniških staležev in zato je tudi nekaterih aktivnosti oziroma del procentualno manj, na primer ostanejo pri državnem tožilstvu zato, ker je kadrovska stiska takšna, se pravi mogoče kakšno rešitev generalno, da bolniški stalež ne pomeni to, da potem skupina enostavno ima potem primanjkljaj pri teh zadevah, ki so njihovo poslanstvo, tako da tukaj morda le v razmislek, da se jim omogoča neko dodatno pomoč ali širitev, ker saj pravim, to ni njihov problem, to je problem tistih, ki moramo poskrbeti za to, da lahko takšna skupina nemoteno dela. Imam pa eno vprašanje. Zelo zanimivi so notri podatki, eden me pa posebej zanima, vi začnete postopek na podlagi oškodovancev ali pa tudi anonimnih prijav. In zanima me končni izkupiček. Kakšna je razlika na koncu v postopku med tistimi, ko so bile prijave anonimne ali pa tisto, ko je oškodovanec znan, se pravi ali pač pri anonimnosti in pa znanih oškodovancih ni bistvene razlike na koncu v procentih, ko gre za, ne vem, ugotovitev kaznivega dejanja ali to je? Glede na to, da vidim, da kar nekaj tega poteka tudi s strani anonimnih prijav in me zanima ali so te v večini osnovane ali gre dejansko za kakšne druge stvari, ker gre tukaj za zelo občutljive zadeve, se pravi največkrat gre za obravnavo policistov, mislim, da je razmerje 70:30 v prid tega, da so to po navadi v času opravljanja, dela ne vem 30 % pa izven približno opravljenih del. Tako, da me zanima ta anonimnost in pa znani oškodovanci. Samo toliko. Hvala lepa. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala. Želi še kdo razpravljati? V kolikor ne, pa dajem besedo vodji posebnega oddelka gospe Gruden. Havla. </font><br>
<br>
<b><font size="4">	MOJCA GRUDEN:</font></b><font size="4"> Hvala. Razlika med tem ali da ovadbo oškodovanec ali anonimna oseba je, ker če po navadi pri anonimnih osebah več takih prijav beležimo, kjer so navedena neka splošna dejstva, ki se jih niti ne da preverjati, ne kraji, ne časi, ne osebe. Takšne anonimne prijave bodisi da so namen šikanozen, bodisi da je oseba samo nekaj slišala in nima konkretnih podatkov. Tako, da s temi ovadbami načeloma nismo uspešni. Kadar pa so anonimne prijave s konkretnimi podatki, takrat pa smo uspešni, ampak teh ni veliko, je pa res, da statistike na vodimo, sodbe se ne beležijo po tem, vsaj podatki statistični potem ne kdo je bil prijavitelj, je pa dejstvo, da večina znani oškodovanci dajejo kazenske ovadbe, sploh kadar je potrebno predlog za pregon, pač mora biti ta podan pisen s strani oškodovanca znanega. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Najprej predajam besedo namestnici vodje. </font><br>
<br>
<b><font size="4">12. TRAK: (TB) – 13.55</font></b><br>
<br>
<b><font size="4">	</font></b><font size="4">(nadaljevanje) Izvolite.</font><br>
<br>
<b><font size="4">DARJA ŠLIBAR:</font></b><font size="4"> Jaz bi rada samo nekaj besed v zvezi s kadrovskim primanjkljajem na posebnem oddelku. Rada bi pojasnila, ko je prišlo do situacije glede bolniške odsotnosti kolegice. Dejstvo je, da je bolniška odsotnost stalnica pri vsakem delodajalcu in tako ni nič drugače na Posebnem oddelku, kot tudi na Specializiranem državnem tožilstvu.</font><br>
<font size="4">Ko je prišlo do te situacije, da je kolegica na posebnem oddelku, državna tožilka, zbolela, smo takoj aktivno pristopili k reševanju nastale situacije. Strokovno sodelavko iz Specializiranega državnega tožilstva smo dodelili za delo na zadevah na Posebni oddelek za polni čas, hkrati smo poiskali kolegico iz drugega državnega tožilstva, da je sprva dvakrat na teden pokrivala obravnave na sodiščih. Kasneje se je kolegica, ki je bila na bolniški odsotnosti, vrnila na delo za polovični delovni čas. Nastala situacija še vedno poteka na takšen način, da je strokovna sodelavka še vedno dodeljena na Posebni oddelek in dela za polni čas zadeve na Posebnem oddelku. Kolegica, ki je na bolniški odsotnosti, se bo v začetku julija vrnila na delo za polovični delovni čas, hkrati pa še vedno kolegica za 1 dan na teden, iz drugega državnega tožilstva, pokriva obravnave.</font><br>
<font size="4">Tako smo se odločili, ker je tudi vodja Posebnega oddelka ugotovila, da zadostuje sodelovanje druge kolegice enkrat na teden, da je dovolj. Hkrati pa smo ji ponudili, v primeru, če državni tožilci na Posebnem oddelku tedensko ne zmorejo pokriti vseh obravnav, smo jim ponudili tudi pomoč državnega tožilca iz Specializiranega tožilstva za pokrivanje obravnav.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Ja, besedo dajem državni sekretarki, gospe Švarc Pipan. Izvolite.</font><br>
<br>
<b><font size="4">DR. DOMINIKA ŠVARC PIPAN:</font></b><font size="4"> Hvala ponovno.</font><br>
<font size="4">Tudi jaz bi nekaj besed rekla o tej kadrovski problematiki, pa mislim, da na nek način me je že tudi vodja Specializiranega državnega tožilstva prehitela, v smislu da, vendarle, še enkrat mogoče poudarjam to, včasih se premalo razume ravno ta razlika in tudi ločenost in narava nalog, ki jih ima Ministrstvo za pravosodje, kot nek organ, ki pač ureja pravosodno upravo delovanja, materialno tehnične, kadrovske in druge pogoje, pripravlja normativne podlage in potem sama tožilska organizacija, ki ima po Zakonu o državnem tožilstvu tudi na tem področju kar precej možnih vzvodov, tako v okviru samega Posebnega oddelka, kot Specializiranega tožilstva kot na ravni Državnotožilskega sveta in pa tudi na ravni Vrhovnega državnega tožilstva oziroma generalnega državnega tožilstva.</font><br>
<font size="4">Treba je seveda te vzvode pa tudi v praksi uporabiti in nekaj teh je vodja Specializiranega državnega tožilstva tudi opisala, kako so potekali v praksi. Mi ves čas tukaj apeliramo, da je potrebno seveda pri tem znotraj tožilske organizacije tudi konstruktivno sodelovati, da se take težave rešujejo in menimo, da tukaj, neko posredovanje ali vlogo Ministrstva za pravosodje ni potrebna. Kot rečeno, so potrebne podlage, vzvodi, v Zakonu o državnem tožilstvu. Tudi na tem področju pa bomo sedaj pri noveliranju Zakona o državnem tožilstvu, se pogovarjali tudi o tem, ali so ti vzvodi res ustrezni, ali v praksi deluje, zakaj ne deluje in tako naprej in če odkrijemo neke sistemske težave, jih bomo seveda tudi naslovili.</font><br>
<font size="4">Bi pa mogoče tukaj samo omenila, da ravno v zvezi s kadrovsko problematiko tudi na ministrstvu, na našo pobudo v kratkem zdaj že sklicujemo sestanek na to temo, z vsemi deležniki. Naslovili bomo tukaj tudi tisti problem, ki pa verjetno je sistemski in ga je potrebno rešiti, to je pa dolgotrajnost postopkov imenovanja državnih tožilcev, tako da, tudi na tem področju smo aktivni. Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Ker ni, aha, imate gospod Bútala, izvolite.</font><br>
<br>
<b><font size="4">ALEŠ BUTALA:</font></b><font size="4"> Aleš Butála.</font><br>
<font size="4">Iz skupnega letnega poročila državnih tožilstev izhaja, kakšna je kadrovska stiska na državnih tožilstvih v Republiki Sloveniji. Seveda si pomagamo v okviru možnosti. Dolgoročno ali pa, bi rekel, srednjeročno, pa bo rešitev podana s tem, da bo zadostno število državnih tožilcev in tožilskega osebja na voljo za opravljanje nalog, ki so zaupane državnemu tožilstvu. Gotovo lahko do določene mere Posebni oddelek oziroma Specializirano državno tožilstvo, si pomagata medsebojno, tudi kakšna premestitev od kje drugje je začasno možna, vendar</font><br>
<br>
<b><font size="4">13. TRAK: (TB) – 14.00</font></b><br>
<br>
<font size="4">	(nadaljevanje) tudi kakšna premestitev od kje drugje je začasno možna, vendar želimo rešiti zadevo za neko daljše obdobje, to je pa samo z kadrovsko okrepitvijo, ki pa je v pristojnosti ministrstva in vesel sem, sodelujemo dobro z ministrstvom. Pomembna naloga pa je tudi to, da se pospeši postopke za imenovanje novih državnih tožilcev. Vedno nove naloge prevzema državno tožilstvo, treba je tudi kadrovske in druge pogoje zagotovit, da lahko te nove zaupane naloge učinkovito izpolnjujemo. Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Se strinjam – že pred letom, dvema, je bilo obljubljeno 20 novih državnih tožilcev, pa je bil gospod Šketa, ki je bilo, v prvem delu seje, ki smo jo opravili, mislim da 14 dni nazaj, je bilo rečeno, da jih je bilo samo 6, kajne. Jaz verjamem, da ste kadrovsko podhranjeni in da je potrebno, seveda, tukaj pogledat, kaj se da naredit, seveda, če je potrebna sprememba zakonodaje, je potem na naši strani oziroma mora Ministrstvo za pravosodje svoje oddelat in zagotovit kader, če želimo, seveda, tudi preko tega se vrača zaupanje v nek pravosodni sistem v državi. Zelo močno vpliva na mnenje.</font><br>
<font size="4">Jaz bi prebrala še pooblastilo, da kolegico Nino Maurovič nadomešča danes kolega Jože Lenart.</font><br>
<font size="4">S tem, ker ni več razpravljavcev, zaključujem obravnavo in ugotavljam, da se je Odbor za pravosodje seznanil z letnim poročilom o delu Oddelka za preiskovanje in pregon uradnih oseb s posebnimi pooblastili pri Specializiranem državnem tožilstvu Republike Slovenije, tako imenovani Posebni oddelek, za leto 2018.</font><br>
<font size="4">S tem zaključujem to točko dnevnega reda.</font><br>
<br>
<font size="4">Prehajamo na </font><b><font size="4">4. TOČKO DNEVNEGA REDA – RAZNO</font></b><font size="4">.</font><br>
<font size="4">Želi kdo besedo? Ne želi. Jaz pa imam eno zadevo, sicer se mogoče tiče bolj Sodnega sveta, ki ga danes ni, pa vendarle, imamo že, smo prejeli poročilo glede Sodnega sveta za, poročilo za leto 2018, ki ga bomo obravnavali, kot kaže, septembra. Ampak, glejte, jaz imam vprašanje v zvezi z razpravo o neodvisnosti sodišč in pritiskih na sodnike pri sojenju. Sem prebrala izjavo Sodnega sveta, ki se je opredelil do domnevnih pritiskov na sodnika Radonjića pri zadevi Novič.</font><br>
<font size="4">Zase lahko rečem, da sem nad tako izjavo milo rečeno presenečena. Sodni svet je ocenil kot povsem običajno in očitno, kar sprejemljivo ravnanje tako Specializiranega državnega tožilstva, ki ga je med samim postopkom vložilo pobudo za uvedbo disciplinskega postopka in tudi ravnanje pooblaščenega odvetnika vdove pokojnega Janka Jamnika, ki je med samim postopkom, na prvi stopnji vložil kazensko ovadbo zoper sodnika.</font><br>
<font size="4">Tako stališče me – kot rečeno – čudi in skrbi. Če ni kazenska ovadba pritisk na sodnika, jaz ne vem, potem, pričakujem, da bo Sodni svet povedal, kaj so dovoljeni pritiski in kaj niso dovoljeni pritiski na sodnika. Kazenska ovadba med samim procesom. Zato bi Sodni svet vprašala kaj oziroma kakšno ravnanje je po njegovem stališču nedovoljen pritisk na sodnika? Nadalje bi prosila za pojasnilo, kaj je sedaj z vloženo pobudo za uvedbo disciplinskega postopka, je o njej že odločeno in tudi, ali je državno tožilstvo kazensko ovadbo zoper sodnika že začelo obravnavati? Seveda pričakujem odgovore in pojasnila s strani Sodnega sveta, lahko tudi do septembra, do vključno, ko bomo obravnavali poročilo, ker Sodni pač, Sodni svet enkrat na leto poroča o svojem delu, bo za 2018. / oglašanje iz dvorane/</font><br>
<font size="4">Ja, Kociper, izvolite.</font><br>
<br>
<b><font size="4">MAŠA KOCIPER (PS SAB):</font></b><font size="4"> Predsednica, mislim, da ste pravkar zlorabili svoje pristojnosti. Jaz ne vem, s kom se vi pogovarjate? Sodnega sveta danes ni tukaj. Če imate vprašanje za Sodni svet, ga pisno napišite in ga pošljite. Zdaj ste tu javno zlorabili svojo pravico javnega nastopa, da ste obračunali z Sodnim svetom, ki vam ne more odgovorit.</font><br>
<br>
<b><font size="4">PREDSEDNICA IVA DIMIC:</font></b><font size="4"> Jaz sem…</font><br>
<br>
<b><font size="4">MAŠA KOCIPER (PS SAB):</font></b><font size="4"> Jaz predlagam, da jim pišete in vam bojo odgovorili. Bi vam pa predlagala, da o teh svojih razmislekih še razmislite o tem fenomenu, da sta bila v istem tem konkretnem postopku, nezadovoljna, kot izhaja iz vaše razprave, in predstavnik obtožbe in predstavnik obrambe. To pa meni daje vedet, da nekaj v ravnanju sodnika, morda pa le ni bilo na mestu in tudi </font><br>
<br>
<b><font size="4">14. TRAK: (TB) – 14.05</font></b><br>
<br>
<font size="4">(nadaljevanje) informacije, ki jih imam iz odvetniških vrst, mi to potrjujejo. Ampak predlagam, da to obračunavanje brez Sodnega sveta ne nadaljujeva tukaj, ampak da se pisno obrnete na Sodni svet in predlagate ta pojasnila. Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hm, glejte, jaz sem pač danes tukaj izpostavila, lahko bi izpostavila v ponedeljek na, oziroma v torek, kot poslansko vprašanje, ministrici za pravosodje, ker, mislim da, nisem vprašala to na Odboru za notranje zadeve ali pa na Odboru za obrambo, ampak sem vprašala na odboru, ki je… / oglašanje iz dvorane/ vem, ampak gre magnetogram naprej in jaz imam to zapisano in jaz pričakujem, seveda bom dala tudi pisno vprašanje…</font><br>
<font size="4">Gospa Švarc Pipan, državna sekretarka, izvolite.</font><br>
<br>
<b><font size="4">DR. DOMINIKA ŠVARC PIPAN:</font></b><font size="4"> Hvala lepa.</font><br>
<font size="4">Z dolžnim spoštovanjem, gospa predsednica, moram iskreno reči, da sem vsakič znova nekoliko šokirana in tudi skorajda zgrožena, ko se v Državnem zboru v zadnjem času vedno znova pogovarjamo z deležniki o stvareh, ki niso ne samo, da niso v njihovi pristojnosti, ampak spadajo v pristojnosti druge neodvisne veje oblasti in glede na to, da ste gledali v našo smer, smer predstavnic tukaj Ministrstva za pravosodje in tudi napovedali, da boste na Ministrstvo za pravosodje naslovili to vprašanje ali pobudo in glede na to, da nas spremljajo gledalci, ki morda nekoliko manj razumejo strukturo in delitev oblasti v Republiki Sloveniji, bi želela jasno povedati – Sodni svet je samostojni, neodvisen državni organ, del neodvisne veje oblasti, sodstva. Ministrstvo za pravosodje je izvršilna oblast, o tem ne moremo ne komentirati, ne prenašati sporočil, pobud ali vprašanj. Pravi naslovnik za to je Sodni svet in mi se od te debate v celoti distanciramo. Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala tudi vam.</font><br>
<font size="4">Glejte, zadeva se tiče Odbora za pravosodje, tako ali drugače. Vem, da danes ni bilo nobenega. Nisem zanalašč, vseeno sem računala, da bo kdo prišel, ampak glejte, čutila sem se, da to izrazim, seveda bom pa tudi pisno posredovala.</font><br>
<font size="4">Ste želela…?</font><br>
<br>
<b><font size="4">DARJA ŠLIBAR:</font></b><font size="4"> Ja.</font><br>
<br>
<b><font size="4">PREDSEDNICA IVA DIMIC:</font></b><font size="4"> Izvolite.</font><br>
<br>
<b><font size="4">DARJA ŠLIBAR:</font></b><font size="4"> Jaz bi rada pojasnila… V tej zadevi, ki jo omenjate, torej v zadevi Novič. Specializirano državno tožilstvo ni vložilo nobene pobude, nobenega predloga za disciplinski postopek. Vse kar je, je vodja Specializiranega državnega tožilstva obvestil predstojnika sodišča o neprimernem vedenju sodnika na glavni obravnavi do državne tožilke in glede njegove neprimernega odziva na predlog za njegovo izločitev, ki ga je dala državna tožilka.</font><br>
<font size="4">V tem dopisu je zgolj ocenil, da obstajajo morebitne kršitve v ravnanju sodnika glede etike ali morebiti, da je podana disciplinska kršitev. Absolutno pa ni dal ne predloga, ne pobude v tej smeri, tako da zavračamo takšne trditve.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Kot sem dejala, bomo zadevo… bom posredovala, bom počakala na kakšen bo odgovor. Spoštovana gospa Šlibar, hvala vam za to da, gre za magnetogram.</font><br>
<font size="4">S tem zaključujem, če še kdo ima kaj pod razno? Nima. Zaključujem to točko dnevnega reda in seveda tudi zaključujem 9. sejo Odbora za pravosodje. Hvala lepa, lep pozdrav.</font><br>
<br>
<b><font size="4">Seja je bila končana 3. julija 2019 ob 14.08.</font></b>