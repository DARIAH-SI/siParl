<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZDRAVSTVO</font></b><br>
<font size="4">1.	</font><b><font size="4">nadaljevanje 40. nujne seje</font></b><br>
<br>
<b><font size="4">in</font></b><br>
<br>
<b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">1. nadaljevanje 25. nujne seje </font></b></p></div><div align="center"><br>
<b><font size="4">(4. november 2020)</font></b>
<p></p></div><br>
<b><font size="4">Sejo sta vodili Anja Bah Žibert, predsednica Odbora za zdravstvo in Iva Dimic, predsednica Odbora za izobraževanje, znanost, šport in mladino.</font></b><br>
<b><font size="4">Seja se je začela ob 11.35</font></b><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Kolegice in kolegi, pričenjamo z nadaljevanjem 40. nujne seje Odbora za zdravstvo. Pozdravljam vse vabljene in prisotne. Skupna seja obeh odborov je bila takrat sklicana na zahtevo Poslanske skupine Stranke Alenke Bratušek. </font><br>
<font size="4">	Obveščam vas, da so zadržani in se seje ne morejo udeležiti pri našem odboru je to Jožef Lenart, ki ga nadomešča Jure Ferjan – lepo pozdravljen – in pa v okviru kvote SMC je z nami mag. Branislav Rajić, ki ga prav tako lepo pozdravljam. </font><br>
<font size="4">	Sedaj pa dajem besedo predsednici Odbora za izobraževanje, znanost, šport in mladino Ivi Dimic. Izvolite.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. Lepo pozdravljeni iz moje strani, kolegice in kolegi. Pričenjam nadaljevanje 25. nujne seje Odbora za izobraževanje, znanost, šport in mladino. Pozdravljam vse vabljene in prisotne. Skupna seja obeh odborov je bila, kot je že pred menoj povedala kolegica, na zahtevo Stranke Alenke Bratušek. </font><br>
<font size="4">	Zdi se mi, da lahko preberem tudi določena pooblastila. Tomaža Lisca nadomešča mag. Karmen Furman, Matejo Udovč Mojca Žnidarič, Leona Merjasca Anja Bah Žibert, Aljaža Kovačiča Jože Lenart. Za današnjo sejo pa se je opravičil naš novi član in to je Samo Bevk. </font><br>
<font size="4">	Sedaj pa dajem besedo predsednici Odbora za zdravstvo Anji Bah Žibert. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Naj povem, da je danes z nami še Lidija Divjak Mirnik, ki jo prav tako lepo pozdravljam. Nadomešča pa Roberta Pavšiča.</font><br>
<font size="4">	Kot rečeno prehajamo na točko dnevnega reda, in sicer s strani Stranke Alenke Bratušek je bila 25. 9. 2020 vložena zahteva za sklic skupne seje Odbora za zdravstvo in Odbora za izobraževanje, znanost, šport in mladino z eno točko dnevnega reda, in sicer: </font><b><font size="4">KRŠENJE ODLOKA O ZAČASNIH UKREPIH ZA ZMANJŠANJE TVEGANJA OKUŽBE IN ŠIRJENJA OKUŽBE Z VIRUSOM SARS-COV-2 S STRANI MINISTRICE ZA IZOBRAŽEVANJE, ZNANOST IN ŠPORT DR. SIMONE KUSTEC.</font></b><font size="4"> </font><br>
<font size="4">	Kot gradivo ste prejeli zahtevo omenjene stranke. Na seji, ki je potekala 1. 10. 2020 so dobili besedo že vsi vabljeni in prav tako tudi vsi prijavljeni k razpravi. Takrat je pač želela v imenu predlagatelja še besedo naša kolegica Maša Kociper. Predvidevam, da bo sedaj to željo v imenu predlagatelja povedal kolega Bandelli. Izvolite.</font><br>
<br>
<font size="4">	</font><b><font size="4">MARKO BANDELLI (PS SAB):</font></b><font size="4"> Hvala, predsednica. V resnici sem bil predlagatelj. Maša Kociper je mene zamenjala. Toliko v vednost, ker nisem mogel biti tisti dan tukaj, ker sem bil v drugem kraju.</font><br>
<font size="4">	Povedali smo že na prejšnji seji ogromno glede tega. Vlada vsak dan sprejema ali pa napoveduje neke nove ostrejše ukrepe. Predvsem pa, kot izgleda, da so ti posebni ukrepi bolj namenjeni navadnim državljanom kot elitnim državljanom ali pa izbranim državljanom. Tu se je tudi dokazalo zakaj smo mi to sejo sklicali, da smo obelodanili malo problematiko, ki je – verjetno tisti, ki sprejemajo te zakone, tisti, ki glasujejo tudi za te zakone in jih pripravljajo, verjetno sploh ne vedo kaj sprejemajo. Zato je bilo tudi to nekako želja, da se malo obravnava javno.</font><br>
<font size="4">	Spoštovani kolegi, če bi tako rekli, da medtem v tujini se prevzamejo odgovornosti, predvsem pa zastran z ravnanjem in ti določeni ljudje tudi dajejo vzgled državljanom in državljankam. Če dam samo nekaj primerov, na primer točno veste kaj se je šlo pri komisarju Hoganu. On je odstopil, ko se je udeležil </font><br>
<br>
<b><font size="4">2. TRAK: (ES) – 11.40</font></b><br>
<br>
<b><font size="4">	</font></b><font size="4">(nadaljevanje) neke elitne zabave, na kateri so kršili te ukrepe za zajezitev korona virusa in je pač odstopil. On je praktično odstopil samo zaradi tega, ker ni nosil maske. Tako kot se je zgodilo tudi naši ministrici. </font><br>
<font size="4">	Tukaj ne bom rekel, da smo zaradi tega, da bomo zahtevali odstop ministrice, ampak naj bodo vsaj enaki vatli, če bi tako rekli. Naj bodo pravila igre za vse enake. To je bil smisel tega. Točno je bilo videti kaj se je dogajalo, kaj je bilo, kje je bila ministrica in kako tega ni upoštevala. Ne samo ona. Žalostno je bilo, da vsega tega ni upošteval nihče. Tako da mislim, da so o tem že dosti poročali mediji. Ampak, veste, eno opravičilo na televiziji, ja nisem vedela, se opravičujem in kar je kakršenkrat v takih vlogah verjetno ni dovolj. </font><br>
<font size="4">	Kakor veste, predsednica, tudi vi ste seznanjeni s tem, da je svetovalec britanske vlade za epidemije tako imenovanega virusa Neal Ferguson je tudi odstopil. Na isti način. Ni upošteval praktično te socialne distance, če bi tako rekli. Pa češki minister za zdravje. Tudi to se je zgodilo. Roman Primule, tudi on se je kljub zaprtju restavracij udeležil obiska, če bi tako rekel, in obiskal restavracijo je dal svojo odstopno izjavo. Tu so vzgledi. To je zelo dobra gesta, da se dokaže državljanom, da niso eni elitni in drugi pa podrejeni tem zakonom, krutim zakonom v tem trenutku, ampak potrebnim – to bom ponovil, verjetno potrebnim v tem trenutku. To je bil tudi smisel vsega tega. </font><br>
<font size="4">	Ko se je zadnjič zaključila seja, ni bilo dovolj, da so ljudje razumeli, predvsem elitni ljudje, da je to zelo pomembno. Ker mi smo mislili, da bomo s tistim odborom dali vzgled vsem tistim, ki se ukvarjajo, ki se udeležujejo raznih prireditev, predstavah, mitingov, raznim sejam, da bodo razumeli, da je to zelo pomembna zadeva in da se morajo držati pravil prav tako in ravno tako kot vsi ostali. </font><br>
<font size="4">	Poglejte tukaj, če vidimo, na izredni seji Programskega sveta RTV Slovenije je ugledni moralni teolog dr. Ivan Štuhec, sedaj ne vem, če je ta maska, ki jo je on nosil ali mu je držala ušesa, da je bolj slišal, ker verjetno lahko, da ne sliši ali pa so mu držala ušesa brado pokonci. Na tak način se maske ne nosi. To se pravi, da na tak način sploh ni potrebna maska. Mislim, da tu je moral človek malo razumeti kakšna so pravila igre. Če mi tukaj vsi, kljub temu, da smo na distanci, nosimo maske, ker je to pravilo. In tako mora biti. </font><br>
<font size="4">	Potem pridemo naprej. Saj imamo še drugo zelo eminentno osebo na tej seji. Naš predsednik Državnega sveta. Pa to je bilo po tej seji, zato to govorim, predsednica, oprostite, če vam to povem, ampak to je bilo po tej seji. Se pravi, da tudi  ta seja ni padla na plodna tla. Ljudje niso razumeli kakšne so te obveznosti. Ali veste kaj je napisal Aleš Kovšca »Zavod za zdravstveno zavarovanje Slovenije Republike Slovenije bi moral uvesti regresne zahtevke proti vsem tistim, ki so z namernim ravnanjem v nasprotju z javno objavljenimi navodili NIJZ in oblasti povzročili okužbo sebe ali drugih oseb s Covid-19, krivci plačati stroške zdravljenja.« To kar je on objavil, predsednik Državnega sveta, ki je potem šel na ta sestanek in se vedel na tako eklatanten način, da se točno vidi, da absolutno ni upošteval pravil, da moramo tukaj tudi mi nekaj doreči od vsega tega.</font><br>
<font size="4">	Sprašujem se nekaj. Veste, resnično ali je Kovšca, Krek. Če dam primer Kreka, saj ga imam tukaj. Tudi Krek isto. Poglejte, tudi on. Ulovili so ga na </font><br>
<br>
<b><font size="4">3. TRAK: (ES) – 11.45</font></b><br>
<br>
<b><font size="4">	</font></b><font size="4">(nadaljevanje) Petrolu brez maske. Človek, ki daje ven ta pravila in ki zahteva, da se ljudje držijo teh pravil, pa se sam ne drži. To je žalostno, ne kaznivo, žalostno v tem smislu. In to je to, kar je treba povedati in treba prijaviti to zadevo. Ampak potem kaj se zgodi. Se zgodi, da uboga družina pride pa plac, kupi rogljiček, sama in pride zraven inšpektor in policaj in dobi globo za 800 evrov. Kam smo padli? Saj se je zgražal zadnjič minister Hojs. Videli ste, da je bil tudi on presenečen nad tem dejanjem. Ampak tukaj pa moramo povedati nekaj. Tukaj policija nima nič pri tem, če je inšpektor zraven. To vemo. Ampak inšpektor kot tak ima lahko dve možnosti, da lahko da opomin in opozori ali pa oglobi. Ampak zakaj inšpektor v tem primeru tej družini, ubogi družini, ki je jedla rogljič na samem, na odprtem in ni bilo nobenega zraven, sama, ni dal opomina. Je dobila globo. Ampak Kustec, Kovšca, Krek, Štuhec in še ostali in tukaj jih vidim še eno morje ostalih, in to je bilo po tisti seji, zato vam pravim, da se sprašujem sam ali veljajo ali ima sploh smisel, da mi to tukaj javljamo. </font><br>
<font size="4">	Poglejte, tukaj so naše velike eminence, od predsednika Državnega sveta, predsednika Vlade, do predsednika republike in vseh ostalih, kar vidite tukaj in ministri. Pa naši ministri, ki so se šli testirati. Eden se je pokazal, da je okužen in je lepo raznašal virus okrog, verjetno v Narodni galeriji. S kakšno glavo se greš testirati? Saj takrat, ko se greš testirati, preventivno je rekel. Ne vem, če je bilo to preventivno ali ne, verjetno je sumil, ker je prišel s kakšne poti, kjer so bili nekateri okuženi in se je šel testirati. Saj prav zaradi tega bi moral… Poglejte vzgled današnjega ministra, ki je danes v izolaciji kako je že, se mi zdi, če nisem slabo razumel,  od 27. 10. 2020 je že v samoizolaciji. Danes se je testiral in mu je pokazalo, da je okužen. </font><br>
<font size="4">	Saj ne govorim na splošno. On ima glavo. On je razumel, da mora biti v samoizolaciji, ko je dobil test je videl, da je okužen, sedaj bo doma v karanteni in se bo zdravil in mu želimo hitro okrevanje in da se čimprej pozdravi. Tako kot vsakemu in ostalim ministrom, ki so kužni. Ampak neodgovorno dejanje, neodgovorno početje teh ljudi, tistih, ki potem dajejo navodila inšpektorjem, tistim inšpektorjem, ki ustavijo ubogo družino na sredi placa in ji dajo potem 800 evrov kazni. Ali me razumete tukaj? Potem pa res ne more iti ta država tako naprej. Potem smo res prvo in drugo razredni oziroma smo lahko tudi tretjerazredni ljudje tukaj. Ker imamo prvorazredne tukaj, ki pišejo pravila, potem so drugorazredni, ki jih ne upoštevajo, ker so spali v prvem razredu in hodijo okuževati naokoli druge ljudi in potem so tretjerazredni, uboge družine, ki za nič, za en rogljič, plačajo veliko in visoko kazen. </font><br>
<font size="4">	Mislim, da ta odbor je v bistvu, to je najbolj pomembno, da še enkrat prijavimo javno, da nas ljudje vidijo, da mi nismo proti ukrepom. Daleč od tega. Poglejte, mi moramo spoštovati ukrepe, ki jih je dala Vlada ven. Se držimo teh ukrepov. Maska, distanca, umivanje rok, ne se družiti z drugimi ljudmi. To so štiri osnovna pravila, ki se jih mi držimo tukaj. Mi smo tukaj v Državnem zboru poslanci od začetka epidemije vsi, za vsak odbor. Prvič je bila na Državnem zboru zadnjič en član – poslanec je pač sodeloval na seji Državnega zbora na daljavo. Drugi smo bili vedno tukaj. Se pravi, da delamo v najhujših kritičnih situacijah. Ampak upoštevamo vsi pravila. </font><br>
<font size="4">	Sedaj bom zaključil, predsednica. Bom povedal samo še to. Naj ljudje razumejo, naj se ti ljudje, mislim, da samo opravičilo tukaj ni dovolj. Kako bodo navadni ljudje po ulicah, doma, v hišah, v podjetjih, upoštevali </font><br>
<br>
<b><font size="4">4. TRAK: (ES) – 11.50</font></b><br>
<br>
<font size="4">	(nadaljevanje) ukrepe, če tisti, ki jih pišejo, jih ne upoštevajo. In tu je glavno današnje vprašanje. In zaključim z vprašanjem in z razmišljanjem vsakemu posebej. </font><br>
<font size="4">	Hvala, predsednica.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam, predlagatelj. Sedaj moram povedati, da ste z vami tudi vi prisotni kot nadomestni član, tako da vas še dodatno pozdravljam. Prav tako pa je z nami tudi mag. Marko Koprivc namesto naše kolegice mag. Bojane Muršič. </font><br>
<font size="4">	Sedaj pa prehajamo na glasovanje o predlaganih sklepih, ki so bili v gradivu. </font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Spoštovana predsednica, dovolite, postopkovni predlog, ki je možen, je pa povsem odvisen od vaše volje, kakorkoli se boste odločili v skladu s Poslovnikom Državnega zbora. </font><br>
<font size="4">	Ker je kar nekaj novih dejstev od zadnjega srečanja, ki smo ga imeli na to temo, bi vas prosil, da nam dovolite še en krog razprave. Zavedam pa se, da je to vaša izvirna pristojnost in kakorkoli se boste odločili, bom to spoštoval. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa za vaš postopkovni predlog. Poglejte, sama sem razpravo zaključila. Je pa tako, da ker ste dali postopkovni predlog, naj se izjasnijo poslanke in poslanci ali želijo nadaljevati z razpravo. Ne želim nikogar omejevati, ampak ker smo razpravo zaključili že zadnjič, pač dajem ta predlog na glasovanje. Najprej glasujete člani Odbora za zdravstvo.  Predlog se glasi: »Ali želite, da se razprava nadaljuje oziroma ponovno odpre.«</font><br>
<font size="4">	Dajem na glasovanje omenjeni predlog, se pravi, da se razprava ponovno odpre. 	</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (6 članov.) Je kdo proti (11 članov.)</font><br>
<font size="4">	Ugotavljam, da sklep ni bil sprejet.</font><br>
<font size="4">	To isto vprašanje je treba sedaj dati tudi Odboru za izobraževanje, znanost, šport in mladino, tako da izvolite.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. Sama bi rada še prebrala za magnetogram, da gospo Lidijo Ivanuša nadomešča kolegica Nada Brinovšek.</font><br>
<font size="4">	Prav tako člani Odbora za izobraževanje, znanost, šport in mladino glasujemo ali smo oziroma ali se razprava nadaljuje. Glasujejo člani Odbora za izobraževanje, znanost, šport in mladino.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (3 člani.) Je kdo proti? (9 članov.)</font><br>
<font size="4">	Ugotavljam, da se razprava ne bo nadaljevala, ampak bomo prešli na glasovanje in seveda obrazložitev glasu pri predlaganih sklepih.</font><br>
<font size="4">	Dajem nazaj besedo Odboru za zdravstvo in Anji Bah Žibert.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa za besedo. Torej prehajamo na glasovanje. In sicer najprej dajem prvi predlog sklepa, ki ga je predlagala Poslanska skupina SAB. Mislim, da mi ga ni treba prebrati. Dajem pa sedaj možnost obrazložitve glasu. Prvi je mag. Dejan Židan. Izvolite.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica. Saj se zavedate, da gre danes za simbolno dejanje. Gre za simbolno dejanje, in to je kako se bomo mi v resnici, tisti, ki smo izglasovali tudi to Vlado, ki jo sedaj imamo, obnašali do ljudi, ki predpisujejo ukrepe, niso pa dober vzgled. </font><br>
<font size="4">	Pa dovolite zakaj bom tako glasoval. Sam včasih primerjam Slovenijo in Nemčijo. Kako smo delovali v prvem valu? In če se spominjate, že takrat sem kar prosil v resnici, dajmo iti po Merklovi poti, nekaj več pogovora, spoštovanja in ne strašenja ljudi. Torej, bodimo vzgled in dajmo epidemiologe naprej. V resnici se ni zgodilo nič od tega. Sedaj smo prišli v stanje, ki je pa katastrofalno. Današnja številka, spoštovane poslanke in poslanci, ko imamo 29 mrtvih na včerajšnji dan, je številka, da če jo prenesemo v Nemčijo ne bi imeli tam 150 mrtvih, ampak </font><br>
<br>
<b><font size="4">5. TRAK: (ES) – 11.55</font></b><br>
<br>
<b><font size="4">	</font></b><font size="4">(nadaljevanje) 1.100 in nekaj. Pa smo bili v podobnem izhodiščnem položaju. </font><br>
<font size="4">	Mislim, da je to tudi v veliki meri posledica napačnega pristopa. Seveda pa tisti, ki sprejemajo odloke, prepovedi, pa morajo biti nadvzgled. Če nekdo reče uporabljaj masko, tisti, ki to spremlja, mora dvojno uporabljati. Če nekdo reče varuj se, ne hodi ven, bodi v izolaciji, potem tisti, ki to sprejme, mora biti vzgled, mora to dvojno početi. </font><br>
<font size="4">	Sedaj pa so ljudje v resnici že od takrat, ko so se ob neki reki sprehajali trije visoki predstavniki države, torej predsednik države in dva ministra, takrat ko ne bi smeli biti skupaj, sem napisal na twiter: Prosim lepo kaj počnete, saj še vedno bo v skladu z zakonom, da boste zunaj kaznovali nekoga, ki bo skupaj z drugimi. Ne bo pa etično. Ne bo etično, če vi delate drugače. </font><br>
<font size="4">	Ravno zaradi tega, da pokažemo, da zahtevamo od tistih, ki nalagajo ukrepe, da se jih bolj držijo kot drugi, je potrebno, da danes sprejmemo predlagane sklepe. Pa je tukaj mogoče ministrica skorajda neka žrtev. Ona je sedaj edini predstavnik Vlade, ki ga imamo v obravnavi, ker pač drugih nimamo. Po moje se ona najtežje počuti v svoji koži. Ampak tako pač ne gre. Če nekaj predpišeš, se tega drži bolj kot drugi, če sam predpišeš. Kakšen vzgled si drugače? </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Najprej ima obrazložitev dr. Franc Trček. Dajmo se držati časovnice. Tri minute.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala. Se bom držal časovnice.</font><br>
<font size="4">	Poglejte, to z glasovanjem, kar je bilo prej izvedeno, sicer na prvo žogo deluje demokratično, ampak dejstvo je, da verjetno z izjemo Komisije za nadzor javnih financ koalicija na vseh drugih odborih in komisijah lahko povozi opozicijo. Tudi zaradi vašega plemenitega pridruženega člana. To je nekaj kar so očetje ameriške demokracije, ki je seveda iztirila vmes, opozarjali na samih začetkih tega, kar zgodovinarji imenujejo revolucija. Začetek Amerike in dekonolizacije, da pač večina ne sme povoziti manjšino. Sočasno pa je včeraj predsednik Vlade pozival k neki plebicitarnosti razuma.</font><br>
<font size="4">	Te sklepe bom podprl. Sočasno sem pa danes v avtu nekako tako razmišljal. V ekipnih športih imamo ponavadi ligo, imamo na naši polobli zimski del, potem je odmor, potem je spomladanski del. Če bi nekdo med prvim in drugim delom lige tako slabo pripravil ekipo, sam od sebe odstopi. Veste, to je naredil Zahović v Mariboru, pa je dosti večji frajer od Janše. Če gremo v Latinsko Ameriko ali pa če gremo na Madžarsko se pol ljudi ne ve kdo je Janša in kdo je Miha Kordiš ali Franc Trček, vedo pa kdo je Zahović. Mi smo še svetlobna leta od te zadevne zrelosti. </font><br>
<font size="4">	Sklepe bom podprl.</font><br>
<br>
<b><font size="4">	PREDSEDNICA ANJA BAH ŽIBERT:</font></b><font size="4"> Obrazložitev glasu je želel še kolega Cigler. Izvolite.</font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa, predsedujoča. Kolegice in kolegi! Gre za eklatantno kršitev 14. člena Ustave Republike Slovenije in neenakopravnost državljank in državljanov napram članicam in članom obstoječe Vlade, kar je nesprejemljivo, ko govorimo o ustavni državi Sloveniji in spoštovanju človekovih pravic. </font><br>
<font size="4">	Sprašujem zakaj za družino Vizjak, ki je pojedla, mati in oče z otrokom, sendvič ne velja dovolj samo opravičilo, opravičilo kot ga je dala Simona Kustec Lipicar, ko se je okoli pojavljala brez maske. Da ne govorim o ostalih članih vladne ekipe. Zakaj morajo državljanke in državljani plačati za isti prekršek, za katerega se lahko član Vlade Janeza Janše samo opraviči in nadaljuje. Praktično oni v nasprotju z ukrepi, ki so jih sprejeli z odredbo nosijo in širijo virus okoli. Oni so pri tem nesankcionirani. Osebno menim, da bi morali tako kot velja po Evropi oziroma tako kot je naredil član stranke Liste Marjana Šarca, ki je zaradi sendviča odstopil, da bi morali vsi ti člani, to pa pomeni, da skoraj celotna Vlada, odstopiti in biti zaradi kršitve odloka sankcionirati. Plačati 800 evrov ali več, če je to skladno s predpisi, podobno kot družina Vizjak. Ali pa se družini Vizjak </font><br>
<br>
<b><font size="4">6. TRAK: (ES) – 12.00</font></b><br>
<br>
<font size="4">	(nadaljevanje) dovoli oziroma tistim, ki povzročajo tovrstne prekrške, da se enako kot člani Vlade samo opravičijo in so čisti pred zakonom. To je za mene nesprejemljiva diskriminacija, zato bom ta sklep v imenu Levice podprl. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. Želela je še obrazložiti svoj glas kolegica Lidija Divjak Mirnik. Izvolite.</font><br>
<br>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa za besedo. Lep pozdrav, spoštovani obe predsednici, kolegice in kolegi. </font><br>
<font size="4">	Sama bom vse predlagane sklepe, ki jih je predlagatelj, to je stranka SAB, predlagal tudi podprla. Zakaj? Zato ker kot piše v prvem sklepu, bi to, da smo vzgled, moralo še posebej veljati za visoke vladne in druge predstavnike. Žal v Sloveniji imamo pač situacijo, ko to, da bi bili visoki vladni predstavniki vzgled, pač niso. Hodijo okrog brez mask, ko čakajo rezultate testiranj obiskujejo razne galerije, veselo se slikajo na sprejemih na Madžarskem itd.. Tega ne bom ponavljala. To je seveda narobe, zato moramo sprejeti sklep, da pač morajo vladni predstavniki postati vzgled, ker to niso. Meni je zelo žal, da imamo takšno Vlado in takšne ministre, ki obenem sprejemajo odloke, sprejemajo vse to česar se ostali moramo držati, sami pa tega ne počnejo. In to sploh ni več žalostno, to je že grotesktno v tej Sloveniji. </font><br>
<font size="4">	Da pa je mera polna, pa imamo še tukaj komunikacijo. Komunikacijo strašenja, komunikacijo terorja nad ljudmi in ljudi je postalo zelo strah. Ne samo, da jih je postalo zelo strah, ljudje so postali zelo nervozni. In to ni dobro. Bojim se, da točno zaradi takšne komunikacije kot jo ima slavni vladni predstavnik oziroma vladni govorec gospod Kacin in kakršno komunikacijo ima gospod Krek, točno zaradi tega ljudje ne upoštevajo vseh predpisov. Da ne pridem na komunikacijo, ki jo vodi predsednik Vlade. 	</font><br>
<font size="4">	Predlagala bi, da se predsednik Vlade in pa cela Vlada z ministri vred zavrti govor gospod Kurtza včeraj. Trikrat naj ga pogledajo, pa še četrtič predlagam. Potem pa naj zadihajo in se zamislijo in začno posnemati komunikacijo, ki je dostojna ljudem. 	</font><br>
<font size="4">	Seveda bom vse predlagane sklepe podprla. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Naprej ima možnost za obrazložitev svojega glasu kolegica Mojca Škrinjar. Morate pa vedeti, da sem bila več kot demokratična. Vsi ste zlorabili obrazložitve glasu časovno. To sem dovolila, ampak dajmo pa poskusiti sedaj, ko bomo obrazlagali čimbolj te dvominutne obrazložitve.</font><br>
<br>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa. Ne bom podprla sklepov. Zakaj ne? Vlada in ministrica delata dobro in potrebno je razločevati med situacijo, v kateri se je znašla ministrica ne po svoji krivdi ter situacijami, kjer vplivneži dobesedno šuntajo javnost, češ da ukrepi strašijo. Torej nošenje maske je strašenje. </font><br>
<font size="4">	Eden zadnjih ekscesov je bil tudi intervju nekdanjega predsednika gospoda Kučana, ki se seveda skriva pred covidom, hkrati pa šunta državljane, da ukrepi strašijo. Torej, za moje pojme je to povedal, da pač naj ne nosijo maske. Seveda lahko ob tem lahko samo podprem ministrico in Vlado, ki se trudijo z vsemi močmi obvladati to epidemijo, hkrati pa imajo tudi tekoče delo in pa reformatorsko delo, ki ga mora opraviti Vlada. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite, obrazložitev glasu.</font><br>
<br>
<font size="4">	</font><b><font size="4">MARKO BANDELLI (PS SAB):</font></b><font size="4"> Hvala, predsednica. </font><br>
<font size="4">	Na mizi je več sklepov, za katere bom glasoval za. Predvsem pomemben je pa, če bi tako rekli, tretji in četrti, sta dva, ker sta dva odbora, ampak odstop in odgovornost </font><br>
<br>
<b><font size="4">7. TRAK: (ES) – 12.05</font></b><br>
<br>
<font size="4">	(nadaljevanje) ministrice je tukaj za vzgled. To so naredili v drugih državah. To so naredili drugi in so odstopili in so pokazali in prevzeli svojo odgovornost. Tukaj očitno to ne gre. </font><br>
<font size="4">	Veste, da bom ponovil. Sam sem odstopil takrat zaradi zahteve nekomu, da spoštujem vladavino prava. Nič drugega. Kar sem mu rekel, samo zaradi tega. Tu je resnica. To je, kar Evropa zahteva od Slovenije, ker ga Slovenija sama ne bo spoštovala. Pustimo vse skupaj. Ampak poglejte, gre se za prekršek in zato mislim, da bi morali sprejeti ta sklep, da ona nepreklicno odstopi. In tako kot ona tudi neodgovorna dejanja ostalih ministrov. </font><br>
<font size="4">	Pri drugačnem sklepu pa, pri tretjem novem sklepu, mislim, da je izredno pošteno napisan. Nič drugega, ampak to, da so jasna navodila, dosledna, da se umirjeno pove, da ljudje razumejo, da se ne straši in da so pravilno napisana po strokovnih podlagah. Mislim, da je to osnova za vse, tudi za naprej, tako da ne vidim nič čudnega. To je samo navodilo.</font><br>
<font size="4">	Če sem dobro razumel, sta dva sklepa stranke SMC na mizi. Prvi je samo seznanitveni sklep in drugi sklep koalicije. Gospa Škrinjar je rekla, da ne bo potrdila koalicijskih, ne vem zakaj tudi koalicijskih ne bo, ampak mislim, da drugi koalicijski pa je približno enak prvemu predlagatelju in mislim, da bomo tudi tega v naši poslanski skupini potrdili. </font><br>
<font size="4">	Hvala, predsednica.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam za obrazložitev glasu. Ni več želje. Se pravi, sedaj ste lahko obrazlagali glasove tisti, ki ste člani Odbora za zdravstvo, da ne bo pomote. </font><br>
<font size="4">	Na glasovanje dajem prvi predlog sklepa.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (8 članov.) Je kdo proti? (10 članov.)	</font><br>
<font size="4">	Ugotavljam, da sklep ni bil sprejet.</font><br>
<font size="4">	Glasovali so člani Odbora za zdravstvo.</font><br>
<br>
<font size="4">	Prehajam na glasovanje k drugemu predlogu v okviru sklepa Poslanske skupine SAB. Izvolite, dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala. Poglejte, saj nisem mislil, pa tudi sam nisem advokat Milana Kučana, ampak kot vem je gospod letnik 1941 in spada v rizično skupino. Mislim, da je celo z mojo taščo na mali gimnaziji bil sošolec, kot rečemo na štajersko-pomurskem koncu. In da na to, ki je v osnovi pedagog, pa je uvajal montesorja? Slovenijo, reče, da se Kučan skriva pred covidom. Dajte se malo zbuditi. Sočasno boste tulili o plebiscitarnosti razuma in take buče kotalili. Dajte iti pod mrzli tuš. Lahko mi date opomin. To je zloraba. </font><br>
<font size="4">	Glasoval bom za.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Ne bom vam dala opomina. Bila pa je res zloraba. Prosim, da se res držimo Poslovnika Državnega zbora. </font><br>
<font size="4">	Izvolite.</font><br>
<br>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Potrdil bom tudi ta predlog, zaradi tega, ker se po moje sedaj državljanke in državljani zgražajo ko to gledajo, da eni strani državljan za enak prekršek, kot ga naredi član Vlade Janeza Janše, oglobljen, član Vlade, ko pa tak prekršek naredi pa dobi praktično nagrado in je nedotakljiv. </font><br>
<font size="4">	Oprostite, ko se tole glasuje, se delamo norce iz veljavne zakonodaje in ostalega. Sam sprašujem Vlado Janeza Janše zakaj sprejema odredbe, s katerimi represivne ukrepe zaradi omejitve korone seveda epidemije uvaja, če se potem tega ne drži. Kako ima obraz in kakšna je to politična kultura, da se za iste prekrške eni sankcionirajo, drugi pa nagrajujejo. Zato bom ta predlog sklepa absolutno podprl, ker ne vidim nobenega za normalnega človeka razumljivega razloga, da take stvari ne bi podprl, če se misli </font><br>
<br>
<b><font size="4">8. TRAK: (ES) – 12.10</font></b><br>
<br>
<font size="4">	(nadaljevanje) resno za pravno državo. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Kolegica Alenka Jeraj, želite obrazložitev glasu? Izvolite.</font><br>
<br>
<font size="4">	</font><b><font size="4">ALENKA JERAJ (PS SDS):</font></b><font size="4"> Tega sklepa, ki ga predlaga SAB, ne bom podprla. Saj ne sme biti to debata, ampak bi samo spomnila na to. 27. maja, ko je bilo določeno, da je v zaprtih prostorih obvezna maska, na seji Državnega zbora niso imeli maske kolega Möderndorfer, kolega Pavlič, kolega Golubović. Sedaj ste pa naenkrat taki pravičniki in mislim, da tudi gospod Koprivc. Sama sem takrat obvestila inšpektorat. Kolikor vem nihče ni bil kaznovan. Naenkrat pa ste postali taki pravičniki, sedaj bi morali pa vsi odstopiti, ki niso imeli maske ali pa ki so naredili napako kot na primer kolega Krek, ki ga pribijate na križ za pol minute, ko ni imel maske, medtem ko ste vi spodbujali, da se mask ne nosi. Kolegi iz Socialnih demokratov so pisali oziroma imeli cel plakat naj ne bo mask v šolah itd. Torej, taka dvoličnost je pa res malo pretirana. </font><br>
<font size="4">	Kakorkoli sama nikogar ne opravičujem. Vsi se moramo držati pravil, ki smo si jih določili, ki jih je določila Vlada ali pa, ki smo jih tudi sprejeli tukaj. Sedaj se delati tukaj in od nekoga zahtevati, da nepreklicno odstopi, je pa malo pretirano. Kot rečeno, sama tega ne bom podprla. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Tudi sama bom podala svoj glas. Tega predloga ne bom podprla. </font><br>
<font size="4">	Dejstvo je, da odločitev o tem kar ste danes govorili sprejema inšpekcija. Naenkrat želite, da bi se Vlada vtikala dobesedno v delo inšpektorjev. Če menite, da niso primerno ravnali, potem podajte zato ustreznim organom. Je pa dejstvo, da ste tudi tokrat imeli dvojna merila, izpostavljali ene in druge. Naj povem, da v zadevi Šarec, Logar, Koprivnikar je inšpekcija ugotovila, da nihče od njih ni kršil  takrat določenih odlokov, je pa seveda njihovo ravnanje od njih samih odvisno. Tako da tega predloga ne bom podrla. </font><br>
<font size="4">	Izvolite, obrazložitev.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica. Sam bom ta predlog podprl. </font><br>
<font size="4">	Pa še enkrat bi rad povedal, da tukaj gre za to, da nekateri kljub vsemu imate večjo odgovornost. To so pa tisti, ki sprejemajo konkretne represivne ukrepe in potem se loči način razmišljanja v Sloveniji in v uspešnih državah. Tam kjer čutijo odgovornost, je stopnja umrljivosti čisto drugačna kot v Sloveniji, če pogledate. Zakaj je to pomembno pri tem sklepu? Zato, ker ljudje delujemo na dva načina. Seveda bojimo se represije, zato se nekatere stvari upoštevajo. Bistveno bolj pa je pomemben vzgled. Da pa je nekdo vzgled, pa mora biti do sebe strožji kot je do drugih. In meni je nesprejemljivo, da strašimo ljudi v Kranju in ne vem kje še vse, pa če so kaznovani so verjetno v skladu z zakonom. Samo kje je tu etična nota, ki mora biti blizu oblasti. Zato bom to podprl. Saj vem, da ne bo izglasovano, ampak ne vem kako naj razložim, da če ne bo izgradnje zaupanja, izgradnje zaupanja pa je na lastnem izgledu, bomo uspešni manj kot bi lahko bili. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Imeli ste že možnost obrazložitve glasu. Izvolite, res je. </font><br>
<br>
<font size="4">	</font><b><font size="4">MARKO BANDELLI (PS SAB):</font></b><font size="4"> Obrazlagamo glas pri vsakem sklepu.</font><br>
<font size="4">	Saj bom zelo kratek, predsednica. Kar ste vi povedali in kar so povedali koalicijski vaši partnerji, koalicijski poslanci, s tem, da vi glasujete proti temu sklepu odobravate dvojna merila. Zelo enostavno. Točno to. Se pravi, da vi glasujete proti temu, kar je predlagano tukaj, povejte ljudem, ja prav je, državljani morajo biti oglobljeni, je prav, da so kaznovani, mi pa ni treba, da smo, ker smo nad njimi, ker smo prva kategorija, kot sem povedal prej. Nismo druga kategorija ljudi. Točno to. S tem, da boste glasovali proti, boste samo to potrdili, da se strinjate, da obstajajo dve vrsti državljanov.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Tako, sedaj pa smo zaključili z </font><br>
<br>
<b><font size="4">9. TRAK: (ES) – 12.15</font></b><br>
<br>
<font size="4">	(nadaljevanje) željami po obrazložitvi glasu in dajem na glasovanje drugi predlog sklepa odbora, ki ga je predlagala Poslanska skupina SAB.</font><br>
<font size="4">	Začenjam glasovanje. Glasovanje poteka. Zaključujem glasovanje. </font><br>
<font size="4">	Kdo je za? (8 članov.) Je kdo proti? (10 članov.)	</font><br>
<font size="4">	Ugotavljam, da tudi ta predlog sklepa ni bil izglasovan. </font><br>
<font size="4">	Poslanska skupina SAB pa je predlagala še dodatni sklep. Je želja po kakšni dodatni obrazložitvi glasu? Izvolite, dr. Trček.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Hvala. Poslušam tole. Saj če bi dovolili razpravo, ne bi bilo zlorabe obrazložitev glasu. Sam bom tudi tukaj glasoval za. Ko pa vse to poslušam, se spomnim, da smo imeli pred kratkim nek praznik konec preteklega meseca, mislim, da je bilo 1517 pred 503 je neki Martin, neki pribil na vrata ravno zaradi takih odpustkov, ki jih zagovarjate v koaliciji in ki si jih vedno znova privošči ta Vlada. Mi potrebujemo reformacijo slovenske politike, čeprav sem seveda zagovornik striktne sekularizacije podobno kot francoski golisti. Rekel bi, da verjetno potrebujemo neko bolj evangaličansko reformo slovenske politike in konec tozadevnim odpustkom. Verjetno bi lahko vsakega od nas kje ujeli, kar zelo radi delajo partijska trobila največje stranke koalicije, da mogoče smo kršili pravila. Sedaj če pomislim nad samim sabo, je bila tista priključitev Primorske, pa takrat niti ni bilo epidemije, ampak vam odkrito povem, tam so se neki ljudje hoteli slikati z menoj brez mask gor, dol. Po treh minutah sem pobegnil s tistega srečanja in naše strokovne delavce iz stranke opozoril naj ljudi opozorijo in naj se nekako mirno razidejo. Sem en navaden poslanček, ki niti imunitete nima z razliko od vas 89, primer Plemeniti in ne spadam med neke najbolj ključne ljudi. Pa tudi sam se po celem dnevu službe se vozil domov, sem moral avto natankati, mi je padel sladkor, sem bil sam na tank šteli, pa si niti nisem upal ugrizniti čokolade, dokler se nisem zaklenil v avto in si snel masko. Nehajmo se zajebavati, odkrito povedano, ker ljudje imajo tega zadosti. </font><br>
<font size="4">	Podprl bom ta sklep.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ne vidim več želje po obrazložitvi glasu. Dajem ta dodatni sklep Poslanske skupine SAB na glasovanje. </font><br>
<font size="4">	Začenjam glasovanje. Glasovanje poteka. Zaključujem glasovanje. </font><br>
<font size="4">	Kdo je za? (8 članov.) Je kdo proti? (10 članov.)</font><br>
<font size="4">	Ugotavljam, da tudi ta sklep ni sprejet.</font><br>
<br>
<font size="4">	Poslanske skupine koalicije, torej SDS, SMC, NSi in DeSUS, pa so tudi 1. 10. 2020 predlagale še dva dodatna predloga sklepov. </font><br>
<font size="4">	Sedaj glasujemo o prvem sklepu. Želi kdo obrazložiti svoj glas? Če ne, dajem ta prvi sklep na glasovanje. Izvolite.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Nekako smo že osvojili to navado, da teh seznanitvenih sklepov res ne bomo sprejemali. Že nadaljevanje seje imamo, sedaj pa bomo sprejeli sklep, da smo se seznanili. Meni je to malo hecno. Dajmo to preskočiti in dajmo raje tiste sklepe, ki imajo vsebino. Če se strinjate, predsednica. Saj to je v vaši domeni. O tem sploh ne rabimo glasovati. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Meni se zdi predlog kolega Janija Möderndorferja na mestu. Ima kdo kakšen nasproten predlog k temu predlogu? (Ne.) Potem smo se pač s prvim sklepom koalicije seznanili.</font><br>
<font size="4">Ugotavljam pač, da je to seznanitveni </font><br>
<br>
<b><font size="4">10. TRAK: (ES) – 12.20</font></b><br>
<br>
<font size="4">	(nadaljevanje) sklep.</font><br>
<font size="4">	Sedaj pa dajem na glasovanje drugi sklep odbora, ki so ga predlagale stranke koalicije. Obrazložitev glasu. Najprej predlagatelj. Izvolite.</font><br>
<br>
<font size="4">	</font><b><font size="4">MARKO BANDELLI (PS SAB):</font></b><font size="4"> Predsednica, absolutno sem se prej strinjal z kolegom Janijem Möderndorferjem. Že prej v mojem uvodnem delu se rekel, da je tisti sklep popolnoma brezvezen, ampak ta drugi sklep je pa zanimiv. </font><br>
<font size="4">	Ta drugi sklep piše, da odbor kot tak poziva k spoštovanju splošnih demokratičnih načel kot so načelo enakopravnosti, načelo enake obravnave državljanov tudi pri uveljavljanju ukrepov za preprečevanje širjenja okužb z novim korona virusom ter sankcioniranju zaradi njihovega neupoštevanja. To se pravi, da upamo, da bodo tudi sankcionirani ti, ki tega niso spoštovali, ker točno to piše v sklepu. </font><br>
<font size="4">	Sklep bom potrdil. Sigurno ga bom. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolega Cigler je še hotel obrazložiti svoj glas. Izvolite.</font><br>
<br>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Hvala lepa. Poglejte, o tem smo govorili pri prejšnjih sklepih, ki jih je predlagala Poslanska skupina SAB. Ta drugi sklep, ki se ga predlaga, ki zahteva enakopravno obravnavo in sankcioniranje, to smo mi prej zahtevali. Tako da sedaj, ko bomo glasovali, bom to zadevo seveda podprl. Zanima me kako boste ravnali tisti, ki ste na primer, ko je ena od poslank rekla, da je treba enakopravno obravnavati kršilce ukrepov Vlade, ki jih je predpisala Vlada. Vprašal bom takole. Če ministrici ni treba plačati za kršitev, zakaj mora ena družina iz Kranja, ki je pojedla rogljiček pa plačati kazen. Res me to zanima.</font><br>
<font size="4">	Zanima pa me tudi to glasovanje. Hvala. </font><br>
<font size="4">	Drugi sklep bom absolutno podprl. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolega Trček. Izvolite.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Moram reči, da imam neko logično težavo s tem sklepom. Saj to izhaja iz ustave. Počakajte, mi moramo sprejemati sklepe, da ustavni red v ustavni parlamentarni demokraciji velja. Izhaja iz prvih treh členov Ustave, izhaja iz 14. člena Ustave, izhaja iz členov Ustave 30., 31., lahko bi vam našteval še naprej. To je zame bučka. Mi moramo sprejemati sklep o ustavni parlamentarni demokraciji, naj velja Ustava. </font><br>
<font size="4">	Zaradi tega bom vzdržan pri tem sklepu.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Želi še kdo obrazložiti svoj glas? </font><br>
<font size="4">Ne. Ne vidim želje. Tako dajem drugi sklep koalicijskih strank v imenu odbora na glasovanje. Drugi sklep dajemo na glasovanje.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (17 članov.) Je kdo proti? (Nihče.)	</font><br>
<font size="4">	Ugotavljam, da je sklep sprejet.</font><br>
<font size="4">	Tako smo zaključili z glasovanjem in tudi kar se tiče Odbora za zdravstvo s to točko dnevnega reda.</font><br>
<font size="4">	Besedo pa sedaj predajam predsednici Odbora za izobraževanje, znanost, šport in mladino Ivi Dimic. Izvolite, beseda je vaša.</font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. Še pred glasovanjem še eno pooblastilo. Luka Mesca nadomešča Miha Kordiš.</font><br>
<font size="4">	Sedaj pa prehajamo na odločanje člani Odbora za izobraževanje, znanost, šport in mladino o istih predlogih sklepov. Tako da dajem na glasovanje prvi sklep, ki je bil predlagan s strani predlagatelja Poslanske skupine SAB. Želi kdo obrazložitev glasu? Miha Kordiš.</font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoča.</font><br>
<font size="4">	Vlada Janeza Janše države na noben način ni pripravila na drugi val epidemije Covida-19. Niso priskrbeli niti ene dodatne postelje na intenzivnih oddelkih, niso poskrbeli niti ene dodatne kadrovske okrepitve v domovih starejših, niti niso priskrbeli dislociranih enot, ki bi bile potrebne za </font><br>
<br>
<b><font size="4">11. TRAK: (ES) – 12.25</font></b><br>
<br>
<font size="4">	(nadaljevanje) normalno delovanje skrbstva in zdravstva. </font><br>
<font size="4">	Potem, ko so okužbe poletele v nebo, ko so se začele kopičiti smrtne žrtve, pa je Vlada Janeza Janše popolnoma zbezljala v uvajanju takšnih in drugačnih ukrepov, ki so se spreminjali in se še vedno spreminjajo iz danes na jutri. Včasih veljajo, včasih pa ne. Odvisno ali ste v tej državi prvorazredni ali drugorazredni. Drugorazredni v tej državi so očitno ljudje. Velika večina njih. Vlada Janeza Janše jih krivi za epidemijo. Janez Janša ne zamudi ene tiskovne konference, da ne bi prsta uperil v narod, češ ti si kriv za drugi val epidemije in izvajal lov na čarovnice. Ta nosi masko, ta ne niso masko, ti si kriv, ti si dober državljan. A Vlada je tista instanca, ki v tej državi </font><br>
<font size="4">v rokah drži škarje in platno, ki ureja gibanje tudi preko meja, ki mora skrbeti za dobrobit prebivalstva z krepitvijo javnega zdravstvenega sistema, domov starejših in še česa. </font><br>
<font size="4">	Pri tem lovu na čarovnice pa je Vlada spregledala svojo lastno prvorazredno vlogo v odnosu do vseh ostalih državljank in državljanov. Svojih lastnih, sicer popolnoma kaotičnih in shizofrenih ukrepov, se ne drži. Zanjo zakonodaja, vladni ukrepi, pogosto tudi ustava preprosto ne velja. Namesto tega pa se s pendriki in s položnicami spravlja nad lastne državljanke in državljane, pa če je to še tako nedolžna stvar kot je, da ješ rogljiček sam v družinskem krogu sredi praznega Kranja. Absurdno in abotno. Še več. Očitno si represivni aparat države pod Vlado Janeza Janše sedaj spravlja s položnicami tudi na brezdomce. Vlada pa počne kar se Vladi zdi. </font><br>
<font size="4">	Podprl bom sklepe, ki Vlado pozivajo na odgovornost. Podprl pa bi tudi še kakšen ostrejši sklep, vse samo, da se udar Vlade Janeza Janše na vzvod oblasti v tej državi zaustavi in da se konec koncev zaščiti zdravje državljank in državljanov. Vlada ga namreč ne bo. </font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. Še kdo želi obrazložitev glasu? Izvolite, gospod Cigler.</font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Ta predlog sklepa bom absolutno podprl, ker podobno kot tisti predlog, ki ga je cel odbor prej izglasoval zagovarja načelo enakopravnosti in enake obravnave. S tem bi kot poslanec Državnega zbora sporočil vsem, ki so dobili od zdravstvene inšpekcije kazni zaradi prekrška iz naslova nespoštovanja uredbe, da so te kazni nelegitimne in nelegalne, ker ne veljajo enakopravno za vse državljanke in državljane Republike Slovenije. V kolikor pa imajo težave, naj se obrnejo po pravno pomoč in odvetnika Vrstovška v Celju oziroma na Andraža Terška. Hvala.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. Tako prehajamo na glasovanje.</font><br>
<font size="4">	Glasujemo o prvem sklepu.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? ( Je kdo proti? (</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Ne morem glasovati.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Ali nimate kartice? (Pogovor iz klopi.) Mislim, da to ni naša težava, tako glasovanje je pošlo. Žal. Lahko si greste ta čas po kartico ali pa vam jo prinesejo. (Pogovor iz klopi.)</font><br>
<font size="4">	Ne vem, če lahko kar tako prekinem glasovanje. </font><br>
<br>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Prosim za pet minut odmora, da se Poslanska skupina Levice posvetuje o glasovanju o drugem sklepu. Hvala.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa. Za pet minut prekinjam sejo. Ampak še povem rezultat glasovanja o prvem sklepu.</font><br>
<font size="4">	Kdo je za? (4 člani.) Je kdo proti? (9 članov.)</font><br>
<font size="4">	Ugotavljam, da prvi sklep ni bil sprejet. </font><br>
<font size="4">	Sedaj pa imamo pet minut prekinitve pred glasovanjem o drugem sklepom. Začnemo ob 12.34 uri.</font><br>
<br>
<font size="4">	(Seja je bila prekinjena ob 12.29 in se je nadaljevala ob 12.34 uri.)</font><br>
<br>
<b><font size="4">12. TRAK: (ES) – 12.30</font></b><br>
<br>
<b><font size="4">	</font></b><font size="4">(nadaljevanje) </font><br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Sedaj nadaljujemo z glasovanjem. Smo pred glasovanjem pri drugem sklepu, ki ga je podala Poslanska skupina SAB. </font><br>
<font size="4">	Pričenjam glasovanje. Obrazložitev glasu? Miha Kordiš, izvolite.</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča. Tudi ta sklep bom kot predstavnik Stranke Levica podprl in si ob tem želim, da bi bil še največji problem delovanje institucij v tej državi ta, da en poslanec pozabi glasovalno kartico, kot sem jo sam ravnokar in se mora seja zaustaviti za pet minut. Žal temu ni tako. </font><br>
<font size="4">	Slovenija je globoko v drugem valu epidemije Covida-19 pa je nanj izrazito slabo pripravljena. Karantenske odločbe, recimo sam sem to lahko </font><br>
<br>
<b><font size="4">13. TRAK: (ES) – 12.35</font></b><br>
<br>
<font size="4">	(nadaljevanje) izkusil, ko sem šel preventivno v izolacijo. Odrejena mi je bila karantena. Čakal sem jo en mesec. Ta karantenska odločba je pogoj, da nekdo dobi nadomestilo, ki mu pripada, zato ker ne more na delo. </font><br>
<font size="4">	Bolnišnične kapacitete pokajo po šivih. V domovih starejših so znova okužbe. Vlada Janeza Janše pa namesto, da bi pogledala in se zazrla sama vase krivi državljanke in državljane. In po tej svoji diagnostiki umirja svoje ravnanje na edini način kot ga Janez Janša zna; s pendriki in položnicami. Torej, če si ti običajni državljan in v tej državi očitno drugorazredni, bo do tebe pristopil policaj in ti napisal položnico zaradi tega, ker sredi Kranja ješ rogljiček. Če si ti prvorazredni, recimo minister v Vladi Janeza Janše lahko izvajaš nabave z ne vem kakšnimi preplačili, lahko nosiš ali ne nosiš maske, pa se ti ne zgodi nič. To je primer dvojnih meril, ki spremlja prav že od začetka tretjo Vlado Janeza Janše in na to ne moremo pristati. Še posebej na to ne moremo pristati sredi epidemije Covida-19, kjer ta dvojna merila dobesedno terjajo življenja državljank in državljanov. Ukrepi se spreminjajo iz danes na jutri. Ljudje temu ne sledijo, ker seveda ne morejo slediti. Institucije so v popolnem kaosu in njihovo ravnanje na noben način ni konsistentno enako, kot ni konsistentno niti vladno komuniciranje.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Prehajamo na glasovanje.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (6 članov.) Je kdo proti? (9 članov)</font><br>
<font size="4">	Ugotavljam, da predlagani sklep ni bil sprejet.</font><br>
<br>
<font size="4">	Sedaj dajem na glasovanje dodatni sklep Poslanske skupine SAB z dne 1. 10. 2020, ko so ga predlagali. Želi kdo obrazložiti glas? (Ne.)</font><br>
<font size="4">	Sklep dajem na glasovanje.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (6 članov.) Je kdo proti? (9 članov.)</font><br>
<font size="4">	Ugotavljam, da tudi ta sklep ni bil sprejet.</font><br>
<br>
<font size="4">	Sedaj dajem na glasovanje sklep poslanskih skupin koalicije, Poslanske skupine SDS, SMC, NSi in DeSUS, ki so tudi 1. 10. 2020 predlagali sklep. Pri sklep je bil seznanitvene narave, drugi sklep pa dajem sedaj na glasovanje. Želi kdo obrazložiti svoj glas? (Ne.)</font><br>
<font size="4">	Dajem drugi sklep na glasovanje. </font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je bil sklep sprejet.</font><br>
<br>
<font size="4">	S tem zaključujem to točko dnevnega reda in 25. nujno sejo Odbora za izobraževanje, znanost, šport in mladino. Srečno in vse dobro. </font><br>
<br>
<b><font size="4">Seja je bila končana 4. novembra 2020 ob 12.39.</font></b>