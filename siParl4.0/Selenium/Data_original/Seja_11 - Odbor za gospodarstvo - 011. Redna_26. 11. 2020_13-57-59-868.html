<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">11. seja</font></b><br>
<br>
<b><font size="4">(26. november 2020)</font></b><br>
</p></div><br>
<b><font size="4">Sejo je vodil mag. Branislav Rajić, predsednik odbora.</font></b><br>
<b><font size="4">Seja se je začela ob 12.01</font></b><br>
<br>
<b><font size="4">1. TRAK: (AB)</font></b><div align="center"></div><font size="4">	</font><b><font size="4">PREDSEDNIK</font></b><font size="4"> </font><b><font size="4">MAG. BRANISLAV RAJIĆ:</font></b><font size="4"> Lep dober dan. Vse članice in člane odbora, vabljene ter ostale prisotne lepo pozdravljam!</font><br>
<font size="4">	Pričenjam 11. sejo Odbora za gospodarstvo. Na seji kot nadomestni člani in članice odbora s pooblastili sodelujejo gospa Iva Dimic namesto kolega Andreja Černigoja in dr. Matej Tašner Vatovec namesto kolega Mihe Kordiša. Tudi kolegica Lidija Ivanuša nadomešča kolega Franca Rosca. S sklicem seje ste prejeli dnevni red seje odbora. Ker v poslovniškem roku nisem prejel predlogov v zvezi z dnevnim redom, ugotavljam, da je določen takšen dnevni red, kot ste ga prejeli s sklicem seje odbora.</font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O IZVAJANJU UREDBE EVROPSKEGA PARLAMENTA IN SVETA V SODELOVANJU MED NACIONALNIMI ORGANI, ODGOVORNIMI ZA IZVRŠEVANJE ZAKONODAJE O VARSTVU POTROŠNIKOV, 2 OBRAVNAVA EPA 1381-VIII.</font></b><br>
<font size="4">	Predlagatelj zakona je Vlada. K obravnavi te točke so bili vabljeni Vlada, Ministrstvo za gospodarski razvoj in tehnologijo, Zakonodajno-pravna služba. Kot gradivo ste poleg predloga zakona prejeli mnenje Zakonodajno-pravne službe z dne 11. november 2020. Pojasnila Ministrstva za gospodarski razvoj in tehnologijo na pripombe Zakonodajno-pravno službe z dne 19. november 2020 ter mnenje Komisije Državnega sveta za gospodarstvo, obrt, turizem in finance z dne 20. november 2020. Rok za vložitev amandmajev se je iztekel v petek, 20. novembra. V poslovniškem roku so amandma vložile Poslanske skupine SDS, SMC, NSi in DeSUS in sicer k 8. členu z dne 19. november 2020. </font><br>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona.</font><b><font size="4"> </font></b><font size="4">Želi predstavnik predlagatelja podati dopolnilno obrazložitev k članom predlaganega zakona?</font><br>
<font size="4">	Izvolite gospod državni sekretar Simon Zajc.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala gospod predsednik. Spoštovane poslanke, spoštovani poslanci, dober dan!</font><br>
<font size="4">	Pred vami je predlog Zakona o izvajanju uredbe Evropskega parlamenta in Sveta o sodelovanju med nacionalnimi organi, odgovornimi za izvrševanje zakonodaje o varstvu potrošnikov. Predlagani zakon je potreben zaradi sprememb pravnega reda Evropske unije na področju varstva potrošnikov. Iz gradiva k predlogu zakona izhaja, da je poglaviten cilj, ki ga predlog zakona zasleduje, prilagoditev notranje zakonodaje z določbami uredbe 2017/2394 Evropskega parlamenta in Sveta v Sodelovanju med nacionalnimi organi, odgovornimi za izvrševanje zakonodaje o varstvu potrošnikov in razveljavitvijo uredbe 2006/2004. </font><br>
<font size="4">	Uredba je postopkovni predpis, ki se uporablja za primer kršitev 27 direktiv in uredb s področja varstva potrošnikov, ki so v slovenskem pravnem redu umeščene v različnih zakonih in uredbah. Z uredbo se določajo pogoji sodelovanja in medsebojnega usklajevanja nacionalnih pristojnih organov, z namenom nemotenega delovanja notranjega trga in izboljšanja varstva ekonomskih interesov potrošnikov. Kršitve, na podlagi katerih bodo posamezni pristojni organi morali ukrepati, so razdeljene na kršitve znotraj Evropske unije. Močno razširjene kršitve, torej tiste, kjer so prizadeti </font><br>
<br>
<b><font size="4">2. TRAK: (AB) – 12.05</font></b><br>
<br>
<font size="4">	(nadaljevanje) potrošniki v vsaj dveh državah članicah ter močno razširjene kršitve z razsežnostjo EU. To pa so prizadeti potrošniki v vsaj dveh tretjinah prebivalstva Evropske unije.</font><br>
<font size="4">	Poglavitne rešitve predloga zakona so predlagane z namenom prilagoditve državne zakonodaje nad določbami uredbe in sicer določeni so mehanizmi za sodelovanje pristojnih organov pri čezmejnem reševanju sporov. Spremenjena so pooblastila pristojnih organov, imenovani so pristojni organi in enotni povezovalni organ za izvajanje nadzora pri čezmejnih kršitvah ter določena njihova pooblastila. Določeni so pogoji in načini za uspešno ter učinkovito sodelovanje in usklajevanje med pristojnimi organi pri čezmejnih kršitvah. Določeni so pogoji in načini za sodelovanje ter mednarodno /nerazumljivo/ pristojnih organov in Evropske komisije z namenom nemotenega delovanja notranjega trga ter izboljšanja varstva ekonomskih interesov potrošnikov. Določene so tudi sankcije v primeru kršitev določb uredbe. </font><br>
<font size="4">	Enotni povezovalni organ je Ministrstvo za gospodarski razvoj in tehnologijo, pristojni organi pa so Agencija za komunikacijska omrežja in storitve Republike Slovenije, Banka Slovenije, Inšpektorat Republike Slovenije za infrastrukturo, Inšpektorat Republike Slovenije za kmetijstvo, gozdarstvo, lovstvo in ribištvo, Javna agencija Republike Slovenije za civilno letalstvo, Javna agencija Republike Slovenije za zdravila in medicinske pripomočke, Tržni inšpektorat Republike Slovenije in Uprava Republike Slovenije za pomorstvo. Organizacije, ki lahko pristojne organe obvestijo o domnevnih kršitvah so Evropski potrošniški center, nevladne organizacije, ki so ustanovljene za varstvo pravic potrošnikov in izvajajo posamezne strokovne in raziskovalne naloge na področju varstva potrošnikov, Gospodarske in Obrtno podjetniške zbornice, ter druge organizacije in združenja, ki delujejo na področju povezanim z vsebino kršitve.</font><br>
<font size="4">	Pri pooblastilih pristojnih organov gre za natančno ureditev pooblastil iz uredbe, ki jih pristojni organi po naši zakonodaji še nimajo in jih je potrebno v slovenskem pravnem redu na novo urediti v zakonu. Večina minimalnih preiskovalnih in izvršilnih pooblastil iz uredbe je v Republiki Sloveniji že urejena v Zakonu o inšpekcijskem nadzoru, zato so v predlogu zakona določena le manjkajoča pooblastila pristojnih organov. Nova pooblastila so navidezni nakup blaga ali storitev, pooblastilo za nakup blaga ali storitev, kadar je potrebno, je dovoljeno tudi s skrivno identiteto, ter sprejem ukrepov, povezanih s spletnimi stranmi. In sicer, da podjetju se lahko odredi odstranitev vsebine, da se ponudniku storitev gostovanja odredijo odstranitev, onemogočanje ali omejitev dostopa do spletnega vmesnika, da se odredi ponudniku storitev iz ključnega prenosa omejitev dostopa do spletnega vmesnika ali odredi izrecni prikaz opozorila kršitve na spletnemu vmesniku. Registrom ali registrarjem domen v ustreznih primerih odredi začasni izbris zapisa sistema domenskih imen in registracijo popolnoma določenega imena domene omogoči pristojnemu organu, da registrom ali registrarjem domen odredi izbris popolnoma določenega imena domene. 	</font><br>
<font size="4">	Pri pooblastilih, povezanih s spletnimi stranmi, gre za skrajni ukrep. Če ni na voljo nobene druge učinkovite možnosti, da se doseže prenehanje ali prepoved kršitve in da se prepreči nevarnost resnega oškodovanja kolektivnih interesov potrošnikov. Odstranitev vsebine lahko odredi pooblaščena oseba pristojnega organa, o drugih ukrepih, povezanih s spletnimi stranmi pa zaradi poseganja v ustavno pravico do komunikacijske zasebnosti ter do svobode komuniciranja, omejevanje, svobode interneta, elektronske pošte in svobode izražanja, odloča Upravno sodišče na predlog pooblaščene osebe pristojnega organa. Uredba se od 17. januarja 2020 neposredno uporablja v vseh državah članicah in je v celoti zavezujoča. Z implementacijo uredbe se zagotavlja večja stopnja usklajenosti ukrepov pristojnih organov, ki omogoča uspešnejše in učinkovitejše sodelovanje med njimi. </font><br>
<font size="4">	Hvala gospod predsednik za besedo.</font><br>
<br>
<b><font size="4">3. TRAK: (AB) – 12.10</font></b><br>
<br>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Hvala gospod državni sekretar.</font><br>
<font size="4">	Obveščam vas, da kolega Franci Kepa nadomešča kolegico Suzano Lep Šimenko in kolega Marko Bandelli nadomešča kolega Franca Kramarja. Želi besedo predstavnica Zakonodajno-pravne službe, gospa Helena Rus?</font><br>
<font size="4">	Izvolite.</font><br>
<br>
<font size="4">	</font><b><font size="4">HELENA RUS:</font></b><font size="4"> Hvala za besedo.</font><br>
<font size="4">	Naša služba je v pisnem  mnenju podala pripombe na predlog zakona, glede pripombe k 6. in 7. členu je ministrstvu podalo pisna pojasnila. Glede pripombe k 8. členu pa je vložen amandma koalicijskih Poslanskih skupin.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br>
<font size="4">	Želi besedo predstavnik Državnega sveta, podpredsednik Komisije za gospodarstvo, obrt, turizem in finance, gospod Tomaž Horvat?</font><br>
<font size="4">	Izvolite.</font><br>
<br>
<font size="4">	</font><b><font size="4">TOMAŽ HORVAT:</font></b><font size="4"> Hvala za besedo. Lep pozdrav vsem skupaj!</font><br>
<font size="4">	Tudi naša komisija je predlog dotičnega zakona obravnavala in ga podpira v obliki, ki nam je bil predložen oziroma predstavljen.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br>
<font size="4">	Odboru predlagam, da po končani razpravi o členih v skladu s tretjo alinejo 128. člena poslovnika glasuje skupaj o vseh členih. Ali kdo temu nasprotuje? Ne. </font><br>
<font size="4">	Prehajamo na razpravo o členih ter razpravo in odločanje o amandmajih. V razpravo dajem člene od 1. do 7., h katerim ni vloženih amandmajev. Želi kdo razpravljati? Prav. </font><br>
<font size="4">	Kolega Marko Bandelli.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala predsednik.</font><br>
<font size="4">	Saj nič kaj takega, saj vemo da uredba pač je uredba in kot tako je treba tudi sprejet in tukaj dosti ni. Ampak ena dva vprašanja imam, tako marginalna bolj, ker imam tukaj državnega sekretarja. Mene zanima zdaj – tu so predvidene neke ocenjena potrebna proračunska sredstva. </font><br>
<font size="4">	Zdaj jaz se sprašujem, a ni, a ne mislite vi, da – mislim tu je predvideno celo 383 tisoč evrov letno, če dobro vidim tukaj, ki je razdeljeno na različne – na Tržni inšpektorat, na Ministrstvo za gospodarstvo, na Upravo za pomorstvo in to. Zdaj to mislite še dodatna sredstva, se pravi tem resorjem, če bi tako rekli? Ali ste mislili to, da bo v sklopu njihovih resorjev že opravljeno, mislim obstoječe službe, da bodo dobili notranje rezerve za to, ker drugače je ta znesek ni majhen. Če vsako uredbo, ki jo bomo sprejeli, bomo mogli dobiti sredstva, kam pridemo ven en dan. To me zanima in še ena zadeva, samo še ena zadeva. Tukaj so predvidene na 14. strani globe, kazni, če bi tako rekli. Pravzaprav globe kot take. Zdaj te globe kdo jih diktira, mislim kdo daje višino teh glob. Smo dali mi tukaj zdaj s tem zakonom ali po uredbi? Ker v uredbi, ko sem prebral, nisem dobil teh cifer, teh zneskov noter. Me zanima, ker se mi zdijo dokaj visoke, če bom tako rekel, bodisi za osebo ki odgovarja, bodisi za tistega, ki je prekršek napravil, če je samostojen podjetnik ali pa celo, če je pravna oseba. Mislim, da so to izredno visoki zneski. Tisti od minimalnega do najvišjega se mi zdijo ogromni. No, evo, to sem hotel povedati – ali je to že – ker zdaj je nastala malo praksa že v naši državi, da kar te globe jih kar naredimo krat 10, ker si mislimo na tak način, da bomo to kaj ustavili. Ampak ni to cilj tega. Jaz mislim »point« tu je drugačen. Ti dve vprašanji samo imam, državni sekretar, nič drugega.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa, Marko.</font><br>
<font size="4">	Naslednji je kolega Boštjan Koražija. Izvolite. </font><br>
<br>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za besedo.</font><br>
<font size="4">	Saj je že tudi gospod Bandelli prej omenil glede teh glob, mene še pa tudi nekaj bolj konkretno zanima, pa imam tudi vprašanje za gospoda Simona Zajca glede sofinanciranja teh potrošniških organizacij, ki bodo tudi tukaj sodelovale, se pravi glede Zveze potrošnikov Slovenije pa to, in me zanima ali bo tudi njim dodeljena finančna pomoč oziroma finančna sredstva glede tega, da bodo lahko sodelovali tudi v teh mednarodnih projektih, ker pač se bojim, da bo potem dosti teh tudi nevladnih potrošniških organizacij ostalo brez finančne pomoči in tudi potem posledično brez kadra, da bi lahko bolj konkretno sodelovale in tudi reševale probleme, ki bodo nastale pri teh, pri implementaciji te uredbe. Pa me pač specifično zanima, če bo Zveza potrošnikov Slovenije dobila dodatno finančno pomoč oziroma tudi če še bodo dodatna sredstva zaustavila nevladne organizacije glede teh potrošniških organizacij. </font><br>
<font size="4">	Hvala. </font><br>
<br>
<b><font size="4">4. TRAK: (AB) – 12.15</font></b><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa. </font><br>
<font size="4">	Nimamo več razpravljavcev. V razpravo dajem 8. člen in amandma Poslanskih skupin SDS, SMC, NSi in DeSUS. Želi kdo razpravljati? Zaključujem razpravo.</font><br>
<font size="4">	Glasujemo o amandmaju k 8. členu. </font><br>
<font size="4">	/oglašanje iz klopi/</font><br>
<font size="4">	Na koncu bo. Ja, ja, vem. Na koncu bomo.</font><br>
<font size="4">	Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Jaz sem se odločil, da nam državni sekretar na koncu odgovori, če je to vsebina tvojega vprašanja oziroma postopkovnega, Marko, potem pa če dovoliš samo da pridemo do konca in bomo uredili to.</font><br>
<font size="4">	V razpravo dajem člene od 9. do 14., h katerim ni vloženih amandmajev. Želi kdo razpravljati? Ne. zaključujem razpravo o členih in o amandmajih. </font><br>
<font size="4">Zdaj pa prosim državnega sekretarja, da poda odgovore.</font><br>
<br>
<b><font size="4">SIMON ZAJC:</font></b><font size="4"> Hvala.</font><br>
<font size="4">Prvo vprašanje je bilo glede sredstev. Zdaj sredstva, ki jih imamo v zakonu predvidena, so v bistvu pogojna sredstva. To je predvsem odvisno od tega koliko teh čezmejnih postopkov bo treba izpeljati, ker s tem urejamo tiste kršitve, ki ne zadevajo samo Slovencev, ampak državljane v več evropskih državah. Če bo tega veliko, potem se takrat to doda, ker predvsem bodo iz tega izhajale kadrovske potrebe. Ampak zaenkrat je to pogojno napisano. </font><br>
<font size="4">Globe so določene v zakonu in še enkrat, globe so takšne kot so, ker gre to za res hujše kršitve v resnici. Gre za to, da dosegajo in škodujejo potrošnikom v več kot eni državi. So pa vse globe in razpon glob v samem zakonu navedene. Glede sofinanciranja nevladnih organizacij za namene tega zakona, pa v tem zakonu ne predvidevamo dodatnega financiranja. Torej financiranje nevladnih organizacij ta zakon ne ureja in ne določa dodatnih sredstev.</font><br>
<font size="4">	</font><br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br>
<font size="4">Kolega Bandelli, izvoli.</font><br>
<br>
<b><font size="4">MARKO BANDELLI (PS SAB): </font></b><font size="4">Hvala. </font><br>
<font size="4">Državni sekretar, ne mi zameriti, če bom nekaj vprašal še enkrat. Zdaj vi ste rekli, da ta sredstva so pogojna, to se pravi pogojno bi pomenilo, da vi ste ocenili neko predvideno potrebo po določenih sredstvih, ki naj bi bili za nadzor tega. Ma meni se mi zdi malo čudno, ker vidim Javna agencija Republike Slovenije za civilno letalstvo, ki potrebuje 44 tisoč 765 evrov do 5 evrov točno, se pravi tu nekaj pogojnega ni. Tukaj je sigurno – ene podatke ste vi verjetno dobili od teh inštitucij, mislim od teh pač porabnikov ali potrošnikov ali pa tistih, ki bodo kontrolirali to zadevo tukaj, proračunskih porabnikov, če bi tako rekli. Ampak me zanima. Zdaj vidite tukaj Inšpektorat Republike Slovenije za kmetijstvo, gozdarstvo, 100 tisoč evrov bodo rabili za kontrolirati te zadeve, za nadzor. Je tako, če dobro razumem? In to 100 tisoč in 972 evra, se pravi do 2 evra. Se pravi ni toliko pogojno ali pa pavšalna zadeva. To je prva reč.</font><br>
<font size="4">Drugo, če sem vas razumel dobro, te kazni, če bi tako rekli, te globe, ste jih vi na MGRT-ju spisali. Popravite me, če nisem dobro razumel. Samo za odgovor ja ali pa ne, nič drugega.</font><br>
<font size="4">Hvala.</font><br>
<br>
<b><font size="4">PREDSEDNIK MAG. BRANISLAV RAJIĆ:</font></b><font size="4"> Gospod državni sekretar, imate odgovor.</font><br>
<br>
<b><font size="4">SIMON ZAJC:</font></b><font size="4"> Ja, zdaj vsak organ, ki bo izvajal ta zakon seveda mora te svoje kadre planirati potem v svojem načrtu, ampak v tem trenutku ne vemo koliko postopkov pa koliko kadra bodo zares za to potrebovali. Pri hrani je pa taka situacija, da se pričakuje oziroma je lahko pričakovati več takšnih kršitev, ker tukaj gre za raznorazna zavajanja potrošnikov. Ampak še enkrat, odvisno od tega koliko bo teh čezmejnih kršitev. Zakon smo pa pač medresorsko usklajevali in določali skozi tekom postopka tudi kazni.</font><br>
<br>
<b><font size="4">PREDSEDNIK MAG. BRANISLAV RAJIĆ</font></b><font size="4">: Hvala lepa.</font><br>
<font size="4">Prehajamo na glasovanje o vseh členih skupaj.</font><br>
<font size="4">Glasujemo.</font><br>
<br>
<b><font size="4">5. TRAK: (AB) – 12.20</font></b><br>
<br>
<font size="4">	(nadaljevanje) Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da so členi sprejeti.	</font><br>
<font size="4">	S tem smo zaključili drugo obravnavo predloga zakona na matičnem delovnem telesu. Sprejeti amandma se vključi v dopolnjeni predlog zakona, ki bo sestavni del poročila odbora. Predlagam, da bom sam poročevalec. S tem pa zaključujem to točko dnevnega reda.</font><br>
<br>
<font size="4">	Prehajamo na obravnavo </font><b><font size="4">2. TOČKE DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O POŠTNIH STORITVAH, 2. OBRAVNAVA, EPA 1419-VIII.</font></b><br>
<b><font size="4">	</font></b><font size="4">Predlog zakona je Državnemu zboru predložila skupina 5 tisoč volivk in volivcev. K obravnavi te točke so bili vabljeni predstavnik predlagatelja zakona v imenu Sindikata poštnih delavcev, gospod Saša Gržinič in gospa Diana Kos, Vlada, Ministrstvo za gospodarski razvoj in tehnologijo, Zakonodajno-pravna služba. Dodatno so bili vabljeni Zdenko Lorber, predsednik SZS Alternativa, Peter Misja, predsednik Skupnosti občin Slovenije, mag. Boris Novak, generalni direktor Pošte Slovenije, dr. Janez Žlak, predstavnik, predsednik Uprave SDH ter Agencija za komunikacijska omrežja in storitve Republike Slovenije.</font><br>
<font size="4">	Kot gradivo ste poleg predloga zakona prejeli mnenje Zakonodajno-pravne službe z dne 11. november, odgovor predlagatelja zakona na mnenje Zakonodajno-pravne službe z dne 20. november, mnenje Komisije Državnega sveta za gospodarstvo, obrt, turizem in finance z dne 20. november, ter mnenje Vlade z dne 24. november. Rok za vložitev amandmajev se je iztekel v petek, 20. novembra. Kvalificirani predlagatelji k predlogu zakona niso vložili amandmajev. </font><br>
<font size="4">	</font><br>
<font size="4">Pričenjam </font><b><font size="4">2. obravnavo predloga zakona. </font></b><font size="4">Želi predstavnik ali predstavnica predlagatelja podati dopolnilno obrazložitev k členu predloženega zakona? Ne. Ja? </font><br>
<font size="4">Izvolite.</font><br>
<br>
<b><font size="4">DIANA KOS:</font></b><font size="4"> Hvala predsedujoči. </font><br>
<font size="4">Moje ime je Diana Kos. V imenu predlagatelja v bistvu jaz bi mogoče samo nekaj strnjeno povzela naše videnje oziroma razloge, niti ne obrazložitve, ki so bile podane kot gradivo, na katere smo pisno odgovarjali, ampak samo nek splošni nagovor pač prisotnih vseh na današnji seji odbora. V zadnjih …</font><br>
<br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Moram vas prositi, da samo malo bolj glasno govorite, ker se slabše sliši.</font><br>
<br>
<b><font size="4">DIANA KOS:</font></b><font size="4"> Okej, ja, saj seveda.</font><br>
<br>
<b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala.</font><br>
<br>
<b><font size="4">DIANA KOS:</font></b><font size="4"> Na splošno se slabo sliši. V zadnjih dveh letih je bilo tukaj od že veliko spregovorjeno o potrebi po spremembi Zakona o poštnih storitvah. Tako sedanji koalicijski, kot opozicijski poslanci ste problematizirali zapiranje pošt. Postavljala so se poslanska vprašanja, razpravljalo se je na raznih sejah in odborih. Poslušali smo obljube tako s strani Ministrstva za gospodarstvo, kot s strani drugih predstavnikov ministrstev, pa ni prišlo do nobenih premikov. V zadnjih letih, ko se vse hitreje zapirajo pošte, ki beležijo negativen poslovni izid, se je zaposlenim na poštnih okencih in pismonošam začelo pritoževati vedno več strank, saj je postala pošta za njih težje dostopna. Lahko razumejo, da se tržna podjetja, trgovine in banke zapirajo, nikakor pa ne morejo razumeti, da tudi Pošta sledi tem trendom. Pošto dojemajo in razumejo kot družbo posebnega pomena, tako kot gasilce, policijo ali pa zdravstvo. In tako vlogo pošti pripisuje tudi evropska direktiva, kljub liberalizaciji v njej zasledimo poudarek na zaščiti poštnega omrežja pred popolnim tržnim obnašanjem, še predvsem na manj poseljenem območju.</font><br>
<font size="4">Res je, da ni več tako veliko klasičnih pisem, kot so razglednice ali pa ljubezenska pisma, a ljudje pošto še vedno potrebujejo. Koliko zgodb imajo poštarji o ljudeh, ki vsakodnevno čakajo na poštarja, saj je to edina oseba, ki jih obišče. Pošte na podeželju so ne le stik z državnim aparatom in uradno komunikacijo, ampak so tudi točka, kjer starejši občani opravijo bančne in druge storitve, ki jih Pošta nudi. Pošta in poštarji tudi v sodobnem času ostajamo prepoznavni in priljubljeni, ostajamo državni servis. To se je izkazalo tudi v teh težkih časih, ko so državljani prisiljeni ostajati doma, spletna prodaja pa omogoča kvalitetnejše življenje državljanov, kot tudi pomembno prispeva k delovanju gospodarstva. Poštarji smo povezava med spletnim svetom in vhodnimi vrati državljana.</font><br>
<font size="4">Skratka, Pošta nas povezuje. Pa vendar se v Sloveniji iz leta v leto delujemo v teh standardov, zapiramo Pošte in slabšamo omrežje. Zato smo delavci vložili pobudo volivcev za spremembo poštne zakonodaje. Naša pobuda je namenjena vam, predstavnikom v parlamentu, da podprete predlagan način financiranja javne poštne storitve za državljane in v imenu države. Da državljanom zagotovite</font><br>
<br>
<b><font size="4">6. TRAK: (AB) – 12.25</font></b><br>
<br>
<font size="4">	(nadaljevanje) ustrezno poštno omrežje. To dvoje je tesno povezano, saj brez ustreznega poštnega omrežja tudi poštna storitev ni dostopna vsem državljanom. Mogoče kdo danes meni, da se motimo, ko v predlogu omenjamo stroške vzdrževanja poštnega omrežja, vendar je kvalitetna mreža poslovalnic, še posebej tistih na ruralnem območju pomembna ravno za državljane in zaradi izvajanja univerzalne poštne storitve in ravno te ne pokrivajo niti svojih stroškov, zato se bodo slednje, v kolikor ne bo zakonskih sprememb, še nadalje zapirale. Paketna dostava je tako že v večji meri centralizirana. </font><br>
<font size="4">	V kolikor bi se lahko Pošta Slovenije obnašala kot konkurenčni subjekt na trgu, potem v evropski direktivi ne bi bilo posebnega poudarka ravno na segment ohranjanja poštnih poslovalnic. Univerzalna poštna storitev je storitev, ki jo država preko nas zagotavlja državljanom, zato država potrebuje kvalitetno mrežo poslovalnic. Državljani jo potrebujejo, ne Pošta Slovenije. Vendar neglede na to, lahko od tega širokega zapisa vzdrževanje poštnega omrežja mirno odstopimo. Pomembnejša je dikcija, da se v splošnem aktu uredi podrobnejša merila za presojo neto stroška, kot nepravičnega finančnega bremena in se tam uredi prej povedano. </font><br>
<font size="4">	Kot predlagatelji nikakor ne želimo posegati v pristojnost regulatorja pri ugotavljanju nepravičnega neto stroška, kateri na podlagi metodologije iz splošnega akta izračuna oziroma potrdi oziroma zavrne vlogo izvajalcev univerzalnih storitev. Želimo si le, da sledi primerljivim praksam v Evropi, kjer so v splošnem aktu merila in kriteriji zapisani natančneje. Poslali smo vam v gradivu tudi primer iz hrvaške regulative. Razumemo pomisleke s strani predstavnikov Ministrstva za gospodarstvo, na katerem sledi tudi negativno mnenje Vlade. Zapisali so, da regulator še nikoli ni ugotovil, da bi prišlo do nepravičnega finančnega bremena. Po domače, da Pošta z izvajanjem univerzalne poštne storitve nima minusa. </font><br>
<font size="4">Ne moremo pa razumeti stališča, da trenutna problematika financiranja univerzalnih storitev še ni aktualna, ko pa v isti sapi priznavajo, da se jim zgodi v prihodnjih letih. Še posebej ne, če se spomnimo izjave ministra za gospodarstva, ki je leta 2016 na otvoritvi celjske pretovorne pošte dal obljubo, da bo novela Zakona o pošti pripravljena še isto leto. Lani je gospod Cantarutti iz istega ministrstva vam poslancem razlagal kako bo taista novela pripravljena do konca leta 2019, pa ni bilo nič.	</font><br>
<font size="4">Torej vemo, da bo nekega dne prišlo do tega scenarija, a poslušamo, da ni potreb po spremembi sedaj, bodo pa nekoč. In to naj bi bil tehten razlog, da se ne spremeni zakon. Žal, mi to vidimo kot bežanje od odgovornosti in resničnega problema in to je kompenzacijski sklad. Obstoječa zakonodaja, ki predvideva financiranje iz kompenzacijskega sklada v praksi zaradi okoliščin na trgu ne more izpolniti svojega namena, torej povrniti neto stroške izvajalcev v nobenem primeru. Zato je potrebno disfunkcionalno zakonodajo spremeniti in to sedaj oziroma še preden pride do dejanskih težav. To dejstvo smo predlagatelji na ljudski način uspeli razložiti državljanom, ko smo v mesecu septembru obiskovali župane, krajevne skupnosti, nagovarjali državljane. Bili smo na Celjskem, Štajerskem, Primorskem, Beli Krajini, Gorenjskem, skratka po celi Sloveniji. Pri zbiranju podpore naši pobudi in utemeljevanju potrebnih sprememb v poštni zakonodaji smo bili več kot uspešni, kljub oteženemu zbiranju podpisov zaradi varnostnih ukrepov, so nas ljudje podprli. Nekatere lokalne skupnosti so nam celo pomagale pri zbiranju podpisov, nekateri župani so prihajali osebno pred stojnice in dali svoj podpis. </font><br>
<font size="4">Danes ne govorimo v imenu zaposlenih na Pošti, danes poslušate predvsem glas lokalnih skupnosti, županov, posameznih podjetnikov in prebivalcev. Ne glede na strankarsko pripadnost, ko je govora o Pošti, so vaši volivci enotni. Poštne storitve potrebujejo in o njihovi vlogi danes odločate. Verjamemo, da bost prisluhnili ljudem in tudi vi podprli predlog o spremembi in dopolnitvi poštnega zakona. Za dodatna pojasnila in argumentacije smo vam poslali pisno in v kolikor imate še mogoče kakšna vprašanja ali nejasnosti, se bomo v naši najboljši moči potrudili vam odgovorit v nadaljevanju razprave. Poslali smo vam tudi predloge amandmajev, kjer med drugim predlagamo, da se nadomestilo iz državnega proračuna omeji in sicer po dikciji, ki je bila uporabljena v 9. členu uredbe o obliki in načinu izvajanja gospodarske javne službe, pomorstva, pilotaže. </font><br>
<font size="4">Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br>
<font size="4">	Želi besedo predstavnica Zakonodajno-pravne službe, mag. Andreja Kurent?</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. ANDREJA KURENT:</font></b><font size="4"> Hvala lepa. Lep pozdrav.</font><br>
<br>
<b><font size="4">7. TRAK: (AB) – 12.30</font></b><br>
<br>
<font size="4">	(nadaljevanje) Torej mnenje Zakonodajno-pravne službe ste tako kot vsakič, prejeli 14 dni pred sejo, zato ga niti ne bi povzemala. Vem, da ste ga proučili, predvsem ga je proučil predlagatelj, ki nam je poslal tudi odgovor na mnenje, na naše mnenje, zato se mi zdi korektno, da se nanj odzovem s par pripombami, ker mislim, da je tudi dosti kvaliteten prispevek. No, mogoče bi tukaj omenila le, da na mnenje Vlade, ki pa izrecno nasprotuje zakonskemu predlogu, pa se niste odzvali, čeprav je po drugi strani res, da je to mnenje prišlo šele predvčerajšnjim. </font><br>
<font size="4">	Torej glede na zaplete, ki se izkazujejo v tem odgovoru, bi jaz najprej opozorila na ustavo, kot najvišji pravni akt, ki določa, da je predlagatelj med drugim lahko 5 tisoč volivcev. Morda je tukaj se v našem mnenju res malo napačno zapisalo in predvsem pa interpretiralo, kar nam očitate, da napačno pišemo kdo je predlagatelj, da je predlagatelj sindikat. Sindikat po ustavi in po poslovniku ne more biti predlagatelj zakona, lahko je le 5 tisoč volivcev. Nas je pa verjetno delno zmedla, so zmedle vse navedbe v zakonodajnem gradivu, kjer se konstantno govori samo o Pošti, kot gospodarski družbi, ni pa zaslediti določb o delavcih, o delavskih pravicah ali o izgubi delovnih mest, kar nekako naj bi bila naloga sindikata, zato določena zmeda. </font><br>
<font size="4">	Sicer je predlog zakona pripravljen, vsaj v uvodnem delu moram reči zelo lepo. Upoštevali ste vse zahteve, ki jih poslovnik daje za uvod. Navedli ste celo 25 držav za primerjalni prikaz. Besedilo členov pa malce šepa. Zdaj poslovnik ureja zakonodajni postopek, mislim da v maksimalno desetih členih, ki bi jih bilo treba upoštevati in je treba o tem – moram poudariti, da kot vsak postopkovni zakon, tudi poslovnik tukaj velja za vse.</font><br>
<font size="4">	Zdaj mi smo naše mnenje pripravili tako, kot nam določa poslovnik. Opozorili smo predvsem na pravne probleme. Očitate nam, da trdimo določene stvari. Mi nikoli nič ne trdimo, še manj pa napačno. Zakonodajno-pravna služba v svojih mnenjih meni, opozarja, izpostavlja in podobno in vse te podobne glagole uporabljamo, zato ker gre za naše mnenje. Kot strokovno besedilo pa tudi ne sme biti čustveno obarvano. Zdaj kot vam lahko pojasnijo tudi poslanci, je to mnenje precej benevolentno, v primerjavi z drugimi mnenji Zakonodajno-pravne službe, saj vemo, da ga je delala civilna iniciativa. Seveda bi bilo pa drugače, če bi to predlog zakona pisali profesionalci, tudi odvetniki, ki prejemajo plačilo. Tam pa se presoja izročeno gradivo glede na skrbnost dobrega strokovnjaka, kot to določa drugi odstavek 6. člena Obligacijskega zakonika. </font><br>
<font size="4">	Zdaj glede samo po parih vaših elementih bi šla. Navajate, da je Zakonodajno-pravna služba deloma zgrešila namen predlagatelja. Tukaj moram opozoriti, da tudi namen predloga zakona in predloga predlagatelja ni eksplicitno razviden. Lahko se samo sklepa kaj je namen, kot sem že prej omenila, izguba delovnih mest se lahko le posredno z zelo široko razlago sklepa. Potem pravite, da napačno tolmačimo, ko povezujemo 20. in 21. člen. To ni, v bistvu jih nismo tolmačili. Dali smo jih za ponazoritev, kako so v teh dveh členih jasno izdelani kriteriji. Uporabili smo jih pa tudi zato, ker se predlog zakona na njiju sklicuje v 5. členu. Nadalje navajate, da nepravično breme, vztrajate, da mora biti nepravično breme določeno že v zakonu. Tukaj gre sicer za vsebinsko presojo kam ta opredelitev </font><br>
<br>
<b><font size="4">8. TRAK: (AB) – 12.35</font></b><br>
<br>
<font size="4">	(nadaljevanje) sodi. Treba pa je ločiti kaj je materija zakona, kaj je podzakonskega akta oziroma splošnega predpisa. S tem v zvezi bi opozorila glede na vaš predlog popravka k 1. členu, ko se sklicujete, da znesek ne sme preseči zneska, kot je določen z vsakokratnim sklepom komisije in tako naprej. Tukaj je pa z našega vidika vprašljivo zakonsko določbo vezati na tako negotovo pravno dejstvo. Kar se strinjamo, sploh ne bi navajala.</font><br>
<font size="4">	Predlagate šestmesečni rok za prilagoditev splošnih aktov agencije, kar je po vašem mnenju primeren in ga je smiselno izvesti v predlaganem roku. Morda Zakonodajno-pravna služba je na tem mestu opozorila le, da se v teh šestih mesecih zakon ne bo mogel izvajati, ker ne bo še splošnih pravil. Zakon ne bo operativen. Potem ste nadalje, bom kar citirala »predlagatelj ob tem dodatno pojasnjuje, da je navidezna časovna nelogična neskladnost predlaganega roka o uporabi novele zakona in roka prilagoditve splošnega akta, skrbno domišljena odločitev«. Verjetno iz vašega vidika, iz pravnega vidika pa smo podali opozorilo kaj pomeni tako dolg zamik uporabe. Če se namreč ta zakon sprejme, predlog zakona, da se sprejme, bo s tem razveljavljen veljavni zakon, se pravi teh določb ne bo več in se ne bodo uporabljale veljavnega zakona. Hkrati pa se tudi predlog zakona, če bi postal zakon, ne bo uporabljal, ker ste zamaknili uporabo za več kot eno leto. To pomeni, da v tem času je popolna pravna praznina in ni financiranja niti iz predlaganega proračuna, niti iz kompenzacijskega sklada. </font><br>
<font size="4">	Potem pa še mogoče tukaj se strinjamo, da gre za nomotehnične popravke zakona. Vi navajate, da po globokem prepričanju predlagatelja sodijo v domeno nomotehnične ureditve novele zakona. Vendar pa tukaj spet nastopi poslovnik. Poslovnik namreč določa, da se členi, tudi če gre za nomotehnično ureditev, lahko spreminjajo samo z amandmaji. Člene, ki smo jih pa navedli v našem mnenju, se pravi 36., 60., 86., 96. in 70. člen, pa se sploh v tem zakonodajnem postopku nikakor ne dajo urediti, temu se reče, da so zaprti členi. Tudi sicer pa, kot je povedal že predsednik, pooblaščeni predlagateljev amandmajev niso vložili.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa. </font><br>
<font size="4">	Besedo v imenu Vlade ima gospod državni sekretar, gospod Simon Zajc.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala za besedo.</font><br>
<font size="4">	Predlagatelji, skupina volivk in volivcev so na podlagi 88. člena Ustave Republike Slovenije in 58. člena Zakona o referendumu in ljudski iniciativi vložili zahtevo Sindikata poštnih delavcev Slovenije za obravnavo predloga Zakona o spremembah in dopolnitvah Zakona o poštnih storitvah. Kot je navedeno v gradivu predlagatelja, je cilj predloga sprememb Zakona zagotoviti dosleden prenos EU direktive poštnih storitev skupnosti v slovenski pravni red. predlagatelj navaja, da je prenos direktive v delu, ki predvideva, da izvajalci univerzalne poštne storitve UPS sprejmejo nadomestilo za storitve, ki jih upravljajo pod nekomercialnimi pogoji v primeru nepravičnega finančnega bremena in neto stroška za izvajanje te storitve. Sedaj je v 19., 20. in 23 členu Zakona o poštnih storitvah le navidezen in Pošti Slovenije d.o.o. kot največjemu izvajalcu teh storitev sploh ne omogoča prejetja tega nadomestila, tudi če je do njega eventualno upravičen. Zato predlagajo spremembo Zakona o poštnih storitvah in sicer spremembo tretjega odstavka 19. člena, 22. in 23. člen. </font><br>
<font size="4">	Predlaga se, da se nadomestilo za obveznost izvajanja UPS kadar predstavlja neto strošek neupravičeno finančno breme, namesto iz sedanjega mehanizma kompenzacijskega sklada krije iz državnega proračuna in se dodeli izvajalcu v skladu s pravili o državni pomoči. Dodatno pa predlagajo tudi dopolnitev drugega odstavka 19. člena na način, da se določi kdaj neto strošek obveznosti </font><br>
<font size="4">	</font><br>
<b><font size="4">9. TRAK: (AB) – 12.40</font></b><br>
<br>
<font size="4">	(nadaljevanje) UPS predstavlja nepravično breme. In sicer, če prihodki od zagotavljanja UPS ne pokrijejo v celoti stroškov zagotavljanja UPS, vključno s stroški vzdrževanja poštnega omrežja. </font><br>
<font size="4">	Vlada Republike Slovenije nasprotuje predlogu Zakona o spremembah in dopolnitvah Zakona o poštnih storitvah. Za zakonsko spremembo načina financiranja morebitnih neto stroškov izvajanja UPS ni objektivnih razlogov. Vlada uvodoma pojasnjuje, da očitek predlagatelja o sprememb zakona o neprimernem prenosu direktive o poštnih storitvah v slovenski pravni red ni upravičen in ne drži. Pojasnjujemo, da direktiva odločitev o načinu financiranja univerzalne poštne storitve prepušča državam članicam. </font><br>
<font size="4">	Slovenija se je v zakonodaji iz vidika načina financiranja univerzalne poštne storitve odločila za mehanizem kompenzacijskega sklada. Doslej pogoji za ustanovitev tega sklada še niso bili izpolnjeni, s tem pa tudi ne morebitne okoliščine in razlogi, ki bi terjali spremembo načina financiranja o morebitnih neto stroškov obveznosti izvajanja univerzalne poštne storitve. Predlaganih sprememb zakona zato ni mogoče podpreti, saj v skladu s predpisano metodologijo na podlagi veljavnega zakona in splošnega akta o računovodskih informacijah in izračunu neto stroška obveznosti univerzalne poštne storitve po preučitvi vseh relevantnih okoliščin doslej še ni bilo ugotovljeno, da Pošti z izvajanjem obveznosti UPS nastaja neto strošek kot nepravično finančno breme. </font><br>
<font size="4">	Ugotavljamo, da si je Pošta Slovenija prvič izračunala neto strošek za leto 2016 v višini 17,4 milijonov evrov, vendar je Agencija za komunikacijska omrežja in storitve Republike Slovenije AKOS po preučitvi v skladu s predpisano metodologijo na podlagi Zakona o poštnih storitvah in splošnega akta o računovodskih informacijah in izračunu neto stroškov obveznosti univerzalne poštne storitve, zahtevek za izplačilo neto stroška zavrnila. Pošta si je neto strošek ponovno izračunala tudi za leto 2017 v višini 32,1 milijona evrov, ki mu AKOS prav tako ni ugodil in je dne 13. 12. 2019 izdal odločbo, s katero je zavrnil zahtevek za izplačilo, saj po skrbni in natančni preučitvi vseh relevantnih okoliščin na podlagi veljavnih predpisov ni ugotovil, da Pošti z izvajanjem obveznosti UPS nastaja neto strošek kot nepravično finančno breme. </font><br>
<font size="4">	Pošta si je izračunala neto strošek tudi za leto 2018 in sicer v višini 36,9 milijonov evrov. Zahtevek je v postopku pregleda na AKOS-u. Vlada Republike Slovenije se tudi ne strinja s predlogom, ki predvideva spremembo 19. člena zakona na način, da bi že zakon opredelil nepravično finančno breme. Še zlasti ne, da bi nepravično finančno breme opredelil tako, kot ga predlagatelji predlagajo v predlogu sprememb. Zaradi sprememb na trgu je potrebna določena stopnja pomenske odprtosti koncepta nepravičnega finančnega bremena, ki pa vsekakor ne sme nasprotovati načelom zakonitosti pravne varnosti in predvidljivosti. Ravno z namenom zagotavljanja večje predvidljivosti je AKOS po izvedenem javnem posvetovanju, v katerem je sodelovala tudi Pošta, v letošnjem letu izdal nov splošni akt o računovodskih informacijah in izračunu neto stroška obveznosti UPS in v 10. členu opredelil pomen nepravičnega finančnega bremena. Njegova vsebina je sedaj jasno in nedvoumno opredeljena in sicer se pri definiciji nepravičnega finančnega bremena izhaja iz stališč sodišča EU v sodbi izdani zadevi C222/08. Evropska komisija proti Kraljevini Belgiji, ki se sicer nanaša na primer s področja telekomunikacij, a se nanjo sklicuje tudi stališče Evropskega združenja regulatorja trga poštnih storitev. Skladno z navedeno sodbo je kot nepravično finančno breme izvajanja UPS opredeljeno tisto breme, ki je za izvajalca UPS nepravično, glede na njegovo zmožnost nositi to breme, glede na vse njegove značilnosti, vključno z obsegom sredstev, ekonomskim in finančnim stanjem ter tržnim deležem. </font><br>
<font size="4">	Pojem nepravičnega finančnega bremena omenja tudi direktiva, </font><br>
<br>
<b><font size="4">10. TRAK: (AB) – 12.45</font></b><br>
<br>
<font size="4">	(nadaljevanje) ki v prilogi 1 podaja tudi navodila glede izračunavanja morebitnih neto stroškov UPS.</font><br>
<font size="4">	Glede na navedeno, Vlada Republike Slovenije meni, da mora zakon, ki ureja poštne storitve še naprej predstavljati zakonsko podlago, na osnovi katere AKOS s splošnim aktom ureja vsebino, obliko in strukturo računovodskih informacij ter način in sestavine izračuna neto stroškov obveznosti UPS ter opredeljuje nepravično finančno breme. V predlagani določbi novega tretjega odstavka 19. člena je besedilo ob upoštevanju pravilo državni pomoči urejeno brezplačno. Če bi predlagano nadomestilo preseglo 15 milijonov evrov, bi bilo državno pomoč v obliki nadomestila za izvajanje UPS treba dodeliti v skladu z okvirjem Evropske unije za državno pomoč v obliki nadomestila za javne storitve in ga predhodno priglasiti v potrditev Evropski komisiji. Če bi letno nadomestilo znašalo manj kot 15 milijonov, bi lahko bilo le to dodeljeno na podlagi sklepa komisije z dne 20. decembra 2011 ob uporabi člena 106. 2, pogodbe o delovanju Evropske unije za državno pomoč v obliki nadomestila za javne storitve, dodeljene nekaterim podjetjem, pooblaščenim za upravljanje storitev splošnega gospodarskega pomena. V tem primeru pa predhodna priglasitev Evropski komisiji ne bi bila potrebna. </font><br>
<font size="4">	Prav tako opozarjamo tudi, da predlog ne vsebuje opredelitve finančnih posledic predlaganih zakonskih rešitev za proračun Republike Slovenije. Predlaganih rešitev Vlada Republike Slovenije ne more podpreti tudi iz razloga, ker niso konsistentne in nomotehnično dosledne, saj spremembe, ki jih predlagajo predlagatelji, terjajo popravke tudi ostalih določb zakona, ki se nanašajo na kompenzacijski sklad, česar predlagatelj ni upošteval.</font><br>
<font size="4">	V Republiki Sloveniji imamo predpisano visoko kakovost  UPS, glede na druge evropske države in tukaj gre vsa zahvala in tudi pohvala Pošti in poštnem uslužbencem, ki to storitev opravljajo na zelo visokem nivoju in izpolnjujejo vse pogoje in zahteve, ki jih zakonodaja od njih zahteva. Sodobni trendi na trgu poštnih storitev poleg prehajanja na e-substitucijo spodbujajo liberalizacijo in konkurenco na način, da se obseg in regulacija UPS krči ter zmanjšuje bremena. Spremembe na trgu poštnih storitev v zadnjih letih so splošen trend na ravni Evropske unije, zato je eden izmed izzivov držav članic in izvajalcev univerzalne storitve prilagajanje trendom in spremenjenim potrebam uporabnikom. Ob morebitno priznanem neto strošku kot neupravičenem finančnem bremenu izvajalca univerzalne storitve bo takrat Vlada preučila različne načine financiranja izvajanja UPS in temu primerno, če bo potrebno, tudi prilagodila zakonodajo. </font><br>
<font size="4">	Vlada zato predlaga, da Odbor za gospodarstvo tega predloga sprememb Zakona o poštnih storitvah ne podpre.</font><br>
<font size="4">	Hvala, predsednik.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br>
<font size="4">	Besedo ima predstavnik Državnega sveta, podpredsednik Komisije za gospodarstvo, obrt, turizem in finance, gospod Tomaž Horvat.</font><br>
<font size="4">	Izvolite.</font><br>
<br>
<font size="4">	</font><b><font size="4">TOMAŽ HORVAT:</font></b><font size="4"> Hvala za besedo. Lep pozdrav vsem skupaj še enkrat!</font><br>
<font size="4">	Komisija Državnega sveta za gospodarstvo, obrt, turizem in finance je na svoji 16. izredni seji obravnavala predlog zakona, kot je pred nami. Komisija predlog zakona podpira. Uvodoma je predstavnik sindikata poštnih delavcev pojasnil, da predlagane zakonske spremembe pomenijo prilagoditev obstoječih zakonskih rešitev naglo spreminjajočim razmeram na trgu poštnih storitev v smeri, da se morebitni neto stroški za izvajanje univerzalnih storitev krijejo iz državnega proračuna. Le na ta način se bo namreč po njihovem mnenju lahko vzpostavil vzdržnostni model financiranja univerzalne storitve. Ker Pošta Slovenije d.o.o., ki je gospodarska družba v stoprocentni lasti države, v zadnjem času zaradi upada univerzalnih poštnih storitev vse težje dosega pričakovan donos, je sprejela strategijo o optimizaciji poštnega omrežja, ki vključuje tudi zapiranje nedonosnih pošt, kar pomeni, da ne sledi več v celoti namenom, ki izhaja iz evropske direktive z ohranjanjem podeželskega poštnega omrežja ter zagotavljanje drugih socialnih in gospodarskih koristi za prebivalce. </font><br>
<font size="4">	Evropska direktiva, ki ureja poštno zakonodajo določa tudi obvezno financiranje morebitnih neto stroškov iz obveznosti univerzalne storitve. Ti se krijejo bodisi iz javnih sredstev, ali pa iz kompenzacijskega sklada, kar pomeni, da se stroški razdelijo med vse izvajalce univerzalne poštne storitve, ter uporabnike. Predlagatelji zakonske spremembe opozarjajo, da v primeru, če bi prišlo po trenutni </font><br>
<br>
<b><font size="4">11. TRAK: (AB) – 12.50</font></b><br>
<br>
<font size="4">	(nadaljevanje) zakonski ureditvi do odločitvi o kompenzaciji nepravičnega finančnega bremena, bi glede na mehanizem delovanja kompenzacijskega sklada praktično vsa sredstva prispevala Pošta in bi sama sebi pokrila to breme iz /nerazumljivo/ prihodkov, ki jih ustvarja z ostalimi storitvami. </font><br>
<font size="4">	Predlagatelji poudarjajo, da se za začetek veljavnosti spremembe zakona predvideva leto 2022. Šele po tem letu bi se morebitno izplačilo neto stroška krilo iz proračuna, zato predlagana rešitev nujno ne pomeni, da bodo posledice za proračun takojšnje, pač pa pomeni poizkus ustrezne sistemske rešitve za nadaljnje zagotavljanje financiranje univerzalne storitve. Komisija je bila seznanjena tudi s stališčem Ministrstva za gospodarski razvoj in tehnologijo, ki predloga zakona ne podpira. Bistven argument zaradi katerega v ministrstvu niso pripravljeni podpreti novele zakona je v dejstvu, da naslavlja predvsem problem financiranja, izvajanja univerzalne poštne storitve oziroma nepravičnega bremena, ki naj bib nastajal izvajalcu pri izvajanju univerzalne poštne storitve, pri čemer pa je ugotavljanje ali je pri izvajanju te dejavnosti dejansko prišlo do neupravičenega bremena o izrecni pristojnosti regulatorne agencije, ki pa doslej ne do stroška kot neupravičenega bremena Pošte še nikoli ni ugotovila.</font><br>
<font size="4">	Tako po mnenju ministrstva problematika financiranja univerzalne poštne storitve zaenkrat še ni aktualna. V razpravi so člani komisije pritrdili argumentu predlagateljev za spremembo zakona in zakonski predlog podprli.</font><br>
<font size="4">	Hvala.</font><br>
<br>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br>
<font size="4">	Zdaj pa prehajamo na mnenja vabljenih. Prosim, da se vabljeni predstavijo za magnetogram in sicer z imenom in priimkom ter z navedeno inštitucijo, katero zastopajo. Istočasno vas moram prositi, da svojo predstavitev strnete na 5 minut, da lahko opravimo vse v določenem času. </font><br>
<font size="4">	Prvi prijavljeni, izvolite.</font><br>
<br>
<b><font size="4">	ZDENKO LORBER:</font></b><font size="4"> Gospod predsednik, hvala lepa. Lep pozdrav spoštovanim poslankam in poslancem ter ostalim gostom v dvorani. Jaz sem Zdenko Lorber, predsednik Slovenske zveze sindikatov Alternativa, sindikalne centrale, ki združuje pretežno ali pa v največji meri sindikate iz pretežno podjetij v državni lasti, železnica, Dars, Luka. Med drugim seveda tudi Pošta in kolegi iz Sindikata poštnih delavcev so tudi sestavni del našega članstva. Zato tudi naš interes, da podamo to naše stališče.</font><br>
<font size="4">	Zdaj v bistvu gre za predlog zakona naših, ki so, naših kolegov, ki so v tehničnem smislu to pripravili in pa predlog zakona, ki ga je široko podprla, široko podprli državljani, preko 7 tisoč 400 podpisov je bilo zbranih, ki je nastal kot seveda kot posledica nekega pričakovanja, da bo to storila politika. Ker problematika zapiranja poštnih poslovalnic ni nova, je stara že več let ali pa najmanj eno leto, ko ste ali smo to materijo obravnavali na dveh pristojnih matičnih delovnih telesih v tem zboru in kjer so se nakazovale rešitve, ki so šle v smeri tega, da je za – diagnoza problema je bila postavljena, da je potrebno spremenit Zakon o poštnih storitvah. Zato ta predlog danes na dnevnem redu, za katerega ne trdim ali pa ne trdimo, da je najboljši, da ga ni možno dopolniti, ampak je v duhu evropskih direktiv, tega kar sicer tudi Evropa počne, ko – prvič, verificira svoj javni interes, da poštne poslovalnice ostanejo. Jaz mislim, da o tem v Sloveniji težko dvomimo. Jaz mislim, da bo redko kateri predstavnik ljudstva trdil, da za tem ne stoji javni interes. In po drugi strani, da najdemo rešitev, ker pač Pošti Slovenije kot izvajalcu nalagamo, da izvaja univerzalno poštno storitev povsod in jo izvaja kvalitetno, čeprav vsi vemo, da ustvarja izgubo iz tega naslova. In ta izguba ni pokrita.</font><br>
<font size="4">	Zdaj če to prenesem ali pa vzporednico povežem recimo z izvajanjem javnega potniškega prometa, ker pač mogoče to malo boljše poznamo, ampak tam imamo skozi obvezno javno gospodarsko službo, urejeno financiranje te storitve, ker vsi dobro vemo, da lokalnih progah ta del ni komercialno, ni dobičkonosen in teh vlakov na lokalnih progah ne bi bilo, če ne bi bilo tega subvencioniranja. In to posledico imamo danes pri poštnih poslovalnicah, ki jih seveda izvajalec pod pritiskom seveda teže in bremena SDH, strategija upravljanja po načrtovani donosnosti, </font><br>
<br>
<b><font size="4">12. TRAK: (AB) – 12.55</font></b><br>
<br>
<font size="4">	(nadaljevanje) kot vsak ta direktor, pa tudi vsak naslednji seveda upravlja s tem tveganjem na način, da vzdržuje stroške in znižuje stroške na način, da zapira poštne poslovalnice in zato ta predlog jaz mislim, da je pravi. In dejstvo je, da je že bilo rečeno že v lanskem letu, že v lanskem letu je državni sekretar Cantarutti napovedal rešitev znotraj potencialnih sprememb Zakona o poštnih storitvah. Tudi na nek način, tudi na seji /nerazumljivo/ ostaja, pripoznal da gre v tem primeru za izgubo opravljanja dela storitve pri Pošti Slovenije. Tako da moram reči, da danes se čudim temu stališču MGRT-ja, ki je pač podlaga za stališče Vlade, da v tem primeru še ni bilo ugotovljeno, da v zvezi s tem nastaja neto strošek kot neupravičeno finančno breme. Tu je že nastaja nesoglasje, diskrepanca v stališču MGRT-ja lani, letos.</font><br>
<font size="4">	Predlog, ki je podan, je skladen z evropsko ureditvijo. Večina evropskih držav, če ste – zajeten dosje – predlog zakona je v zvezi s to primerjavo pripravljen, je tega problema subvencioniranja s strani države se zave tudi taka država, kot je recimo Velika Britanija, ki je seveda zelo liberalna do teh, recimo pokriva na teh financiranj do tega javnega interesa. Pa to financirajo. V sosednji Hrvaški, ki je večja, ki ima bolj razpršeno mrežo, kjer so otoki, kjer je seveda vzdrževanje te storitve dosti dražje, je ta strošek na letni ravni nekje med 10 in 12 milijonov evrov. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Še eno minuto imate. </font><br>
<br>
<b><font size="4">	ZDENKO LORBER:</font></b><font size="4"> Hvala za opozorilo.</font><br>
<font size="4">	Zdaj če to prenesemo na naš sistem, potem in bi rekel reda velikosti problema, o katerem govorimo, potem je to lahko kvečjemu ta strošek nižji, kot je kje drugje. </font><br>
<font size="4">	Še enkrat, pozivamo vas poslance resno k razmisleku. Ta problem ste že obravnavali – k razmisleku in pozivam vas, da predlog sindikata oziroma državljansko pobudo podprete in s tem ohranite poštne poslovalnice po Sloveniji, v obsegu, ki danes je in to bi jaz imel, kar se mene tiče.</font><br>
<font size="4">	Hvala lepa.</font><br>
<br>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br>
<font size="4">	Naslednji, izvolite.</font><br>
<br>
<font size="4">	</font><b><font size="4">PETER MISJA:</font></b><font size="4"> Ja, spoštovani predsedujoči, državni sekretar, poslanke in poslanci, cenjeni gostje! Lep pozdrav v imenu Skupnosti občin. Jaz sem predsednik Peter Misja.</font><br>
<font size="4">	Zdaj to temo o poštah imamo v Skupnosti občin že vrsto let na mizi, raznih okroglih mizah, kjer smo srečevali različne ljudi, od direktorjev, ministra in vsega ostalega. Nikakor pa nismo drugega rešili, kot da smo zaprli mislim da preko 60 pošt in poslovalnic, da smo bistveno skrajšali delovni čas in da tako, kot je nekje zapisano, želimo tudi zmanjšati obseg dostave. Skratka, v občinah, kjer smo vsekakor zainteresirani za skladen regionalen razvoj, ne moremo podpirati, da se bodo pošte kar naprej zapirale in da bo storitev čedalje slabša. Če greste danes pogledati na pošte in po četrti, peti uri, do kdaj pošta dela, ko pač v nekem drugem sistemu deluje, boste velikokrat videli, da 20, 30, 40 ljudi ostane zunaj. Priča sem bil par dni nazaj v Celju, to se pravi ne na podeželju, v Celju, kjer niso mogli oskrbeti svojih ljudi oziroma jim niso dali ustreznih storitev.</font><br>
<font size="4">	Zdaj govoriti o tem, da pač ni Pošta nikoli nič zahtevala, oziroma ne rabi nobenega dodatnega denarja, mi se zdi zelo slabo zaradi tega, ker tudi storitve niso v takem obsegu, kot bi morale biti. Po dve uri dopoldan, po dve uri popoldan, druga pošta ni odprta. Jaz sem na tem odboru, ki je bil mislim da lani jeseni, že govoril tudi o nekih stvareh, ki bi jih morala Pošta drugače vzeti. Moji ženi pripeljejo ne vem, GLS ali kakšne druge že kakšne stvari domov, jih pravzaprav skoraj Pošta ne pripelje. Tako da tudi Pošta bi morala neke storitve drugače oblikovat in drugače narediti in se vrne tistim, kar je matično poslanstvo Pošte.</font><br>
<font size="4">	Zdaj glede na to, da pa ne moremo kvalitetne storitve urediti, pa je pač žal tako, da se je tu sindikat zdaj vmešal. Mogla bi se pa verjetno država, država najti ustrezne rešitve, da bi imeli mi dosti kvalitetno storitev pravzaprav v celi Sloveniji. Je pa ta ideja, moram povedati, glede na to, da smo jo tudi dobro pregledali, dokaj dobra. Tu ne govorimo zdaj o neki 15, 20, 30 milijonih, jaz mislim, da govorimo o parih milijonih, zato je treba tudi ustrezno stisniti Pošto oziroma tam mogoče tudi kak red narediti, pa tudi na tisti agenciji AKOS, tam imam tudi svoje mnenje, da tudi neki red v tem sistemu narediti in potem pač dosti kvalitetne storitve narediti s strani Pošte. </font><br>
<br>
<b><font size="4">13. TRAK: (AB) – 13.00</font></b><br>
<br>
<font size="4">	(nadaljevanje) Še enkrat moram pa povedati v imenu občin. Mi hočemo skladen regionalen razvoj. Zelo sem vam hvaležen, ker ste v tej sestavi prepoznali, da smo občine tudi pomembne v tej državi. Ampak tudi nekatere storitve, ki jih potrebujemo – bankomati, Pošta, potem tudi matični uradi, to nam pa le nekako probajte dati in vsekakor moram podpreti, magar je to predlog sindikatov, pa moram podpreti. Tudi ta je dober. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br>
<font size="4">	Naslednji od vabljenih. Ja, izvolite.</font><br>
<br>
<b><font size="4">	TANJA MUHA:</font></b><font size="4"> Hvala za besedo. Lepo pozdravljeni vsi. Jaz sem Tanja Muha, direktorica AKOS-a, Agencije za komunikacijska omrežja in storitve in bi želela samo na kratko pojasniti v bistvu delo agencije na področju presoje neto stroškov in pa zagotavljanje samega nivoja kakovosti univerzalne poštne storitve.</font><br>
<font size="4">	K temu, kar je bilo danes že povedano, bi samo dodala, da v zvezi s financiranjem univerzalne poštne storitve poudarjamo, kar se danes še ni povedalo, da se ta izvaja po stroškovnih cenah in da agencija doslej ni zavrnila nobenega zahtevka Pošte Slovenije za soglasje k spremembi cene univerzalne storitve, saj so bili ti dokazi utemeljeni in smo jih potrdili. Se pravi, Pošta Slovenije lahko kadarkoli prilagodi cene samih storitev iz nabora univerzalne storitve glede na stroške, v kolikor to s stroškovnimi izkazi agenciji izkaže in do zdaj je bila pri tem uspešna. Treba je poudariti tudi, da niso vse poštne storitve del univerzalne storitve. Tukaj je manjši del, tako da v bistvu temu primerno so potem tudi sami stroški univerzalne storitve. V vseh celotnih stroških Pošte Slovenije le tretjina teh stroškov, se pravi izvajanje univerzalne poštne storitve predstavlja le tretjino vseh stroškov, ki jih ima Pošta Slovenije pri izvajanju vseh poštnih storitev, se pravi ne samo univerzalne storitve. </font><br>
<font size="4">	Je pa v zvezi s samo kakovostjo univerzalne storitve, pa moram tudi povedati, da je agencija pristopila k samemu reševanju problematike, kar smo vas zaznali iz odzivov iz javnosti in marca letos pripravili celo priporočilo v zvezi s postopki zapiranja kontaktnih točk družbe Pošte Slovenije, katere cilj je bilo zaščititi interese in pravice uporabnikov poštnih storitev, v tistih primerih, ko namerava Pošta Slovenije zapreti kontaktno točko in so za zaprtje izpolnjeni vsi zakonski pogoji, predvsem z namenom, da se vzpostavi ustrezen dialog v iskanju ustreznih rešitev med Pošto Slovenije in pa lokalnimi skupnostmi in moram reči v bistvu in pohvaliti tukaj Pošto Slovenije, da po tem priporočilu se že kažejo pozitivni učinki na trgu. Ko se v bistvu – imamo primer poštne poslovalnice, ki je bila predvidena za zaprtje, pa se je potem v bistvu v dogovoru z lokalnim prebivalstvom in skupnostjo to spremenila na način, da se bo poštna poslovalnica le preoblikovala.</font><br>
<font size="4">	Drugo – samo presojanje neto stroškov v preteklosti, pač te postopke, ki jih je agencija vodila pa je bila zadeva taka, da agencija najprej presoja glede na izkaze in podatke, ki jih pridobi od Pošte Slovenije, skladno z zakonodajo in pa tudi evropsko, na evropskem nivoju uveljavljenimi metodologijami, ali najprej nastaja sploh neto strošek pri izvajanju te storitve in šele, če se ugotovi, da ta neto strošek ne nastaja, se potem preverja še se pravi, če bi se ugotovilo, da neto strošek je, potem bi se šlo pristopilo v naslednjo fazo presoje in bi se ugotavljalo ali ta neto strošek predstavlja za Pošto Slovenije nepravično finančno breme. </font><br>
<font size="4">	Tako da v bistvu v prvem postopku, ki smo ga vodili, ni bil zaključen, ker Pošta Slovenije ni izkazala in dala vseh podatkov. V naslednjem obdobju smo zadevo presojali in ugotovili, da že v bistvu neto strošek ni nastal, tako da sploh nismo šli potem v naslednjo fazo presoje tega neupravičenega </font><br>
<br>
<b><font size="4">14. TRAK: (AB) – 13.05</font></b><br>
<br>
<font size="4">	(nadaljevanje) bremena. Zdaj pač imamo po postopku v zaključni fazi še presojo neto stroškov za leto 2018. Tako da v bistvu to so zdaj ta kratka pojasnila s strani agencije. Bi pa rekla, da v kolikor bi se pa šlo kljub temu v spremembo, predlagano spremembo zakona, bi pa samo želela opozoriti, da se strinjamo s tem in menimo tudi mi, da bi bilo ustrezneje, da se definicija nepravičnega finančnega bremena definira v splošnem aktu agencije, tako kot je to urejeno do sedaj in se s tem v bistvu tudi zadosti sodni praksi in pa pravnemu okvirju na evropskem nivoju. Prav tako bi bilo pa potem potrebno tudi spremeniti in tej spremembi prilagoditi 25., 36. in 69. člen zakona.</font><br>
<font size="4">	Za sklepno pa le še to, da če gledamo v bistvu mednarodne primerjave, je vedno treba gledat na situacijo v samih državah članicah kot celoto, ne samo delno in pa tudi pomembna zadeva, ki vpliva na to kdaj smo pripravljeni na večje spremembe same kakovosti poštne storitve vpliva seveda tudi sama stopnja digitalne, digitalizacije družbe, ki se pa meri z DS-Indexom in tudi v bistvu samega opismenjevanja končnih uporabnikov in pa uporabe digitalnih storitev.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa, gospa Muha.</font><br>
<font size="4">	Naslednji, izvolite.</font><br>
<br>
<b><font size="4">	BORIS MEDICA:</font></b><font size="4"> Lepo pozdravljeni. Boris Medica, član uprave Slovenskega državnega holdinga.</font><br>
<font size="4">	Zdaj danes smo vabljeni na to sejo, bi radi predvsem pojasnili vlogo Slovenskega državnega holdinga v procesu upravljanja Pošte Slovenije. Slovenski državni holding je v skladu z Zakonom o Slovenskem državnem holdingu pristojen za upravljanje kapitalskih naložb v lasti Republike Slovenije, tako tudi Pošte Slovenije. Naložbo upravlja v skladu z odlokom o strategiji upravljanja kapitalskih naložb že iz 2015 še veljavna, ter vsakoletnim letnim načrtom upravljanja. </font><br>
<font size="4">	Zdaj navedel bi izsek iz strategije, ki je direktno vezan na Pošto Slovenije, ki govori o tem, da takrat splošna gospodarska kriza, upad BDP-ja, rast elektronskega poslovanja, spremenjene navade strank, liberaliziran poštni trg oziroma konkurenca na vseh segmentih poslovanja in visoki stroški vzdrževanja celotne poštne mreže zahtevajo od družbe implementacijo strateških usmeritev. Zdaj te strateške usmeritve so pa utrditi položaj vodilnega izvajalca paketnih storitev in postati prepoznaven izvajalec na trgu logističnih storitev, povečati prihodke iz naslova hitre pošte, postati pomemben izvajalec jutranje dostave in logistike oskrbovalnih verig, neposredno trženje storitev direktne pošte, postati vodilni ponudnik varnih e-storitev in širiti nabor storitev v poštnih poslovalnicah. </font><br>
<font size="4">	Se pravi gre za eno večjo transformacijo poslovnega modela. Poleg tega je treba povedati, da je Pošta Slovenije eden pomembnejših delodajalk v Republiki Sloveniji. Zdaj upravljanje družbe bo, spet citiram strategijo »bo usmerjeno v uresničevanje ciljev iz tega strateškega razvojnega programa in pa doseganje ciljnih kazalnikov poslovanja, ki bodo letno določeni v poslovnem načrtu. Poudarek aktivnega upravljanja je povečati učinkovito in dobičkonosno poslovanje, cilj je povečati donosnost družbe in ohranjati stabilno dividendno politiko«. Se pravi to je izsek iz strategije, vezan na delovanje Pošte Slovenije. Doseganje ciljev družbe sprejemajo na podlagi poslovnih načrtov in na rednih sestankih s poslovodstvom in nadzornim svetom družb.</font><br>
<font size="4">	Zdaj SDH kot upravljalec državne naložbe mora pri poslovanju strateških naložb sprejemati tako ekonomske, kot strateške cilje in pri storitvah izvajanja univerzalne poštne storitve, ki jih država zagotavlja v javnem interesu, je potrebno poudariti, da strateškost te dejavnosti v prvi vrsti terja delovanje javnih potreb, ki je nadrejeno doseganju dobičkov. Posledično v letnem načrtu SDH jasno izpostavi, da iz vidika poslovanja po dejavnostih Pošte Slovenije pričakuje pozitivno poslovanje in rast tržnih dejavnosti, </font><br>
<br>
<b><font size="4">15. TRAK: (AB) – 13.10</font></b><br>
<br>
<font size="4">	(nadaljevanje) medtem, ko se iz naslova izvajanja univerzalne poštne storitve ob nespremenjeni regulativi pričakuje izguba. 	</font><br>
<font size="4">	SDH ugotavlja, da je potrebno najti dolgoročno vzdržen način izvajanja in financiranja univerzalne poštne storitve, ki bo prilagojen novim razmeram na trgu. V nasprotnem primeru lahko Pošta Slovenija zaradi velike izpostavljenosti in nezmožnosti prilagajanja na stroškovni strani postane vse manj konkurenčna tudi na vseh ostalih področjih poslovanja. Do predloga zakona se ne opredeljujemo, podpiramo pa konstruktiven dialog vseh deležnikov in verjamemo, da bodo pristojni organi našli primerno rešitev. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala tudi vam. </font><br>
<font size="4">	Naslednji, izvolite.</font><br>
<br>
<font size="4">	</font><b><font size="4">KARMEN LEBE GRAJF: </font></b><font size="4">Lepo pozdravljeni! Moje ime je Karmen Lebe Grajf, sem predstavnica Pošte Slovenije, zaposlena kot pomočnica poslovodstva, zadolžena za področje regulative.</font><br>
<font size="4">	V svojem prispevku bom predstavila mnenje Pošte Slovenije, kajti to je družba, katere se ta zakon, o katerem danes govorimo, dejansko tiče. Ne bom govorila o proceduralnih in procesnih vidikih, ampak izključno o vsebini.</font><br>
<font size="4">	Torej Zakon o poštnih storitvah je nastal v letu 2009 in se od takrat naprej praktično bistveno ni spremenil. Zelo drastično so se pa spremenili pogoji poslovanja Pošte Slovenije. Ne samo liberalizacija, ki je bila izvedena oziroma nastopila z letom 2011, predvsem so se močno spremenili pogoji poslovanja Pošte Slovenije zaradi elektronskega poslovanja, kar bistveno vpliva na potrebe prebivalstva in pa tudi podjetij. Zdaj kar se tiče povzročiteljev stroškov, o tem je bilo danes veliko povedanega. Vsak izvajalec univerzalne poštne storitve kjerkoli v Evropi, ima nekaj elementov, ki mu povzročajo stroške zagotavljanja univerzalne storitve, kot jo država vsaka predpisuje. Tukaj je treba omeniti, da Republika Slovenija sodi v sam vrh in imamo izjemno visoko kakovostno poštno storitev in tudi zelo dostopno poštno omrežje. Dva glavna povzročitelja sta pogostnost in kakovost dostave in zagotovo največji je obsežno poštno omrežje, ohranjanje in vzdrževanje tega poštnega omrežja.</font><br>
<font size="4">	Specifika in struktura poštnega omrežja je taka, da je kar 55 % stroškov fiksne narave, kar pomeni, če želimo uspešno poslovati, je treba na tej mreži opravljati storitve. In kaj se seveda dogaja na drugi strani s storitvami; v zadnjih 10-ih letih te močno upadajo. Vse se seli ali v logistiko, ki ima specifične potrebe, specifično infrastrukturo in pravzaprav ne potrebuje klasične poštne mreže. Univerzalna poštna storitev v tem trenutku predstavlja približno 36 odstotkov prihodkov, ki jih Pošta Slovenije ustvari. Pošta Slovenije pa že desetletja počne tudi to, da izvaja komercialne storitve na trgu, s čimer že pravzaprav ves čas pomaga financirati in kriti stroške poštnega omrežja. Zato da bomo imeli lažjo predstavo o čem govorimo, bom poskušala zelo plastično prikazati samo na eni vrsti storitve, ki ni univerzalna storitev. Gre za plačilne storitve. V preteklosti se je na poštah izvedlo 70 % vseh plačil malih vrednosti v državi. Pred dobrimi 10 leti je Pošta Slovenije z ustvarjanjem bančnih in plačilnih storitev na poštnih okencih ustvarila letno 44 milijonov prihodkov. V letošnjem letu ocenjujemo te prihodke na pičlih 14 milijonov. Se pravi v dobrih desetih letih je Pošta Slovenije zaradi e-substitucije izgubila 30 milijonov, ki so letno prispevali k vzdrževanju, ohranjanju poštnega omrežja. In teh storitev ne samo v Sloveniji, tudi sicer v Evropi ni mogoče nadomestiti, ker potreb po tem ni in se selijo v drugo sfero.</font><br>
<font size="4">	Zdaj kar se tiče ostalih storitev, morda samo informacija – covid vse te trende močno pospešuje. To, kar se nam je zdelo, da bo trajalo 5 let, se zdaj zgodilo v par mesecih. Argumentacija oziroma odločanje o tem, o netu strošku – bistveno je razumevanje, da mehanizem, ki smo ga leta 2009, torej kompenzacijski sklad pripeljali v Zakon o poštnih storitvah, takrat najbrž da nihče od predlagateljev si niti ni znal predstavljati kako bo razvoj potekal naprej. Dejstvo je, da obstoječi mehanizem kompenzacijskega sklada, tudi ko bo </font><br>
<br>
<b><font size="4">16. TRAK: (AB) – 13.15</font></b><br>
<br>
<font size="4">	(nadaljevanje) regulator izračunal in potrdil neto strošek, ne bo deloval oziroma bo deloval na način, da bo Pošta Slovenije večino sredstev, torej cirka 80 % morala plačati sama sebi. Povedano drugače, sredstva bodo šla iz levega v desni žep, Pošta Slovenije bo s tem slabila svojo tržno pozicijo na tistih segmentih, kjer je podvržena izjemno visokim standardom, konkurenci, to so pa paketi – in ko rečemo GLS, DPD, to ne gre za majhne slovenske družbe, to gre za mednarodne korporacije, ki imajo svoja predstavništva v Sloveniji in z njimi tekmuje Pošta Slovenija na tem perspektivnem trgu. Po globokem prepričanju Pošte Slovenije ni ključno vprašanje ali je neto strošek že bil potrjen in prepoznan, niti ni ključno vprašanje kakšna je višina tega stroška, ali je to milijon, 10, 15 ali več. Ključno je dejstvo, torej pri tem odločanju o čemer danes govorimo, je ključno dejstvo in zavedanje, da mehanizem, ki ga imamo ta trenutek vgrajenega v zakon, ni primeren in ko bo moral zaživet in bo aktiviran, ne bo dosegel namena zaradi katerega je bil takrat leta 2009 v zakon postavljen. In alternativa je sofinanciranje iz proračuna. </font><br>
<font size="4">	Na koncu bi še morda dodala samo pojasnilo, da lahko se tudi najde pojasnilo – bomo počakali na novo poštno direktivo – pred Evropsko komisijo teče izjemno intenzivna razprava deležnikov o tem, ali se bo direktiva spremenila in prilagodila, kajti vsi priznavajo, da je obstoječa univerzalna storitev, kot tudi direktiva predpisuje ali določa, ni več skladna z dejanskimi potrebami in razvojem družbe. In odločitev o prenovi direktive še ni sprejeta. Znana bo verjetno letos oziroma naslednje leto spomladi. In če tudi bo sprejeta ta odločitev, glede na postopke, ki jih komisija mora izpeljati, ni pričakovati, da bi direktiva dočakala luč sveta prej, kot tam nekje konec 2022, 2023, preden bodo države članice na nacionalnem nivoju prilagodile svoje nacionalne zakone, smo že v letu 2024. Pošta Slovenije se boji, da bo takrat za njo že prepozno, če bomo takrat oziroma do takrat odlašali s spremembo sistema financiranja, nepravičnega bremena univerzalne poštne storitve.</font><br>
<font size="4">	Tudi namera agencije regulatorja po spremembi splošnega akta o kakovosti zagotavljanj univerzalne storitve, za katerega pričakujemo, da v kratkem bo zagledal luč sveta in začel veljati naslednje leto, sredi naslednjega leta, ne posega na to področje, kar se tiče poštnega omrežja in teh stroškov seveda ne bo zniževal. Res je, cene vsako leto dvigujemo, ravno zaradi izjemnih pritiskov, ki smo jih deležni pri ohranjanju storitev takšnega standarda, kot so, smo v letošnjem letu naredili zgodovinski dvig, 7 centov. Toliko še nikoli, nikdar nismo dvignili cene storitev, vendar opozarjamo, tudi tukaj obstaja meja. Bolj kot se cene višajo, večja je e-substitucija in prehod na druge oblike in tukaj moram omeniti uredbo o elektronskem poslovanju. Ta teden ste lahko brali, država bo začela tako s podjetji, kot z državljani poslovati elektronsko. Ponovno pomeni obseg storitev, ki jih opravljamo v tej mreži, se bo še zniževal. </font><br>
<font size="4">	Iz tega vidika in razlogov, ki sem jih zdaj na kratko predstavila, seveda in ker si tudi Pošta Slovenija že vrsto let sama prizadeva za spremembe, ocenjujemo oziroma menimo, da je predlagatelj nagovoril in se lotil pravega problema, predlagal tudi primerno rešitev. Predvsem pa je ta trenutek pravi in še pravočasni trenutek, da se s sprejetjem zakona, torej Zakona o poštnih storitvah ta zadeva ustrezno sistemsko uredi in se omogoči vzdržno zagotavljanju univerzalne poštne storitve tudi v prihodnje.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala tudi vam.</font><br>
<font size="4">	Besedo so dobili vsi vabljeni. Odboru predlagam, da po končani razpravi o členih, v skladu s tretjo alinejo 128. člena poslovnika glasuje skupaj o vseh členih. Ali kdo temu nasprotuje? Ne. </font><br>
<font size="4">	Prehajamo na razpravo o členih predloga zakona. Predlog zakona ima 5 členov. V razpravo dajem vse člene predloga zakona skupaj. </font><br>
<font size="4">	Prvi prijavljeni k razpravi je kolega dr. Matej Tašner Vatovec. Izvolite.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Ja, najlepša hvala predsednik, lep pozdrav vsem. </font><br>
<br>
<b><font size="4">17. TRAK: (IP) – 13.20</font></b><br>
<br>
<font size="4">	(nadaljevanje) Zdaj, mislim, da smo uvodoma slišali precej argumentov in tudi dejanski opis stanja, kaj se dogaja s pošto, predvsem pri izvajanju univerzalne poštne storitve. Zdaj, tisto, kar je jasno, da bodo tudi razumeli zelo plastično ljudje, ki spremljajo odbor od doma, po televiziji, zdaj univerzalna poštna storitev je javni servis, je javno-gospodarska družba, ki obstaja zato, da lahko prejemamo pošto, da lahko se prenaša pošta po, recimo, ZUP-u, uradne stvari, tisto, kar mora biti dostavljeno, tudi to, da mi recimo nečaki iz Ljubljane včasih pošljejo kakšno pismo, ki ga narišejo, ali pa kakšno slikico in tako naprej. Gre za nekaj, kar ni in nikoli ne bo neka dobičkonosna panoga. Je nekaj, kar pač omogoča, da prebivalce te države prejemajo pisma in tako naprej. </font><br>
<font size="4">	Problem je na strani države. Danes smo tudi že slišali glede strategije upravljanja, pošta namreč v strategiji ni definirana kot gospodarska javna služba, ampak je razumljena kot neka naložba, kot naložba, ki mora državi in SDH-ju prinašati dobiček. In to je pač prvi problem, s katerim se soočamo, ko govorimo o pošti, nek problem, problem konceptualne, koncepta pošte, kar bi pošta morala biti. Slišali smo tudi o tem, kako načrti, letni načrti, strategija na nek način zahtevajo neko preoblikovanje pošte v neko novo obliko. Slišali smo o tem, kako se morajo poštne poslovalnice spreminjati v neke točke, kjer se ne upravlja samo s pošiljkami ali pa s pošto, ampak tudi morajo nuditi druge storitve in tako naprej. In to je problem, ki, to je problem, ki ga predstavlja za pošto. </font><br>
<font size="4">	Zdaj, pošta z UPS-om seveda jasno ustvarja izgubo. Pač to po nobeni logiki ne more biti nekaj, kar je dobičkonosno, in to tudi zaradi tega, kar je državni sekretar prej omenil, zaradi visoke kakovosti, ki je v Sloveniji zahtevana za to poštno storitev. Pa če gremo malo bolj v številke glede te univerzalne poštne storitve. Res je, Slovenija ima eno najbolj kakovostnih storitev v Evropski uniji glede tega. V notranjem poštnem prometu, recimo, mora biti 95 % vseh pošiljk korespondence prenesenih v enem delovnem dnevu. 95 %. 99,5 % v dveh dneh. Se pravi, vi vso pošto, ki jo pošljete, je dostavljena v dveh dneh in tako naprej. In s tem je povezana tudi cena. Cena, ki je določena, ki pomeni tudi dostopnost uporabnikom. In tudi ta cena je v Evropski uniji ena izmed najnižjih, mislim, da imajo nižjo samo Romunija in Malta. In to je pomembno, ker pač pošiljanje pošte ni samo neka zastarela dejavnost, ki je počasi več ne bo, ampak ima različne pomembne vidike v družbi in jo koristi tudi, kljub temu da upada, seveda relativno visoko število ljudi. </font><br>
<font size="4">	Zdaj, tisto, kar je očitno največji problem. Gospod Zajc je rekel, da niso v bistvu še nastali pogoji za to, da bi ta kompenzacijski sklad začel delovati, in ravno zaradi tega, ker ne deluje, ga ne moremo zdaj zamenjati. Je mislim, da neka zelo napačna predpostavka. Mislim, da smo videli, da ta kompenzacijski mehanizem ne bo mogel delati v nobenem primeru, zato ker te univerzalne poštne storitve pač nihče ne bo izvajal, ker se ne splača. Tako da mi imamo enega ogromnega ponudnika v Sloveniji, to je Pošta Slovenije, nekaj manjših, in kot smo slišali zdaj na koncu, v ta kompenzacijski sklad oziroma mehanizem bi pošta sama praktično prispevala 80 % sredstev, ki bi si jih potem izplačevala nazaj. In to je pač nelogično in nesmiselno. Zato jaz mislim, da je ustrezno, da se pač sprejme ta zakon, ki ga predlagajo v sindikatu poštnih delavcev, ker je to pač naloga države. </font><br>
<font size="4">	To je skladno tudi z direktivo, lahko se pač izbere dve varianti. Eno je sklad, eno je to, da gre za direktno pomoč od države. Mislim, da je ta slednja bistveno bolj smiselna. Zdaj, kar se tiče, kar se tiče širše slike. Zdaj, ker ta mehanizem ne deluje, ker v bistvu je pošta prisiljena, </font><br>
<br>
<b><font size="4">18. TRAK: (IP) – 13.25</font></b><br>
<br>
<font size="4">	(nadaljevanje) da s svojo komercialno dejavnostjo pravzaprav pokriva izgube, ki jih ima z univerzalno poštno storitvijo, imamo tukaj eno tako kaskado, zaradi tega ker so pač ti pritiski po dobičkih vedno večji, se dogajajo stvari, ki se dogajajo. To pomeni, zapiranje poštnih poslovalnic, tudi nižji standardi za zaposlene in tako naprej, pomeni počasno degradacijo, v bistvu, celotnega sistema. Na koncu tudi poštne storitve same. </font><br>
<font size="4">	Zdaj, če gremo s takšnim tempom naprej, dobimo dvoje. Po eni strani bomo počasi imeli skoraj nič več poštnih poslovalnic in po drugi strani pa potem tudi sama univerzalna poštna storitev začela pešati in to ne pomeni nič drugega, kot da bo potem seveda ta storitev slabša za vse, v bistvu, ki jo uporabljajo, za uporabnike na koncu.</font><br>
<font size="4">	Zdaj, če ostanem samo pri zapiranju poštnih poslovalnic, mislim, da ima tu en zelo velik družbeni pomen. Mi s tem, ko zapiramo poštne poslovalnice po nekih bolj oddaljenih krajih, v ruralnih območjih, v bistvu odrežemo eno celo skupino ljudi od nekih osnovnih, osnovnih točk, ki so ne samo točke neke storitve, ampak so tudi točke srečevanja, so točke neke komunikacije in tako naprej. Vi s tem, ko zaprete eno pošto v nekem manjšem kraju, kjer ni, ne vem, trgovin v bližini, ni nekih drugih javnih infrastruktur, v bistvu pač jih odrežete od nekih osnovnih socialnih funkcij, tako da to je tudi en vidik, ki ga ta pač zakon lahko reši, tako da iz tega vidika ga bom jaz podprl in mislim, da je pač smiselno, da se ga. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br>
<font size="4">	Naslednji prijavljeni je kolega Gregor Perič. A si ti želel? </font><br>
<br>
<font size="4">	</font><b><font size="4">GREGOR PERIČ (PS SMC): </font></b><font size="4">Hvala lepa predsednik, kolegice in kolegi, spoštovani gostje iz vladne agencijske pa tudi sindikalne strani. Lep dober dan vsem. </font><br>
<font size="4">	Torej, tematika okoli pošt je vedno zelo pomembno področje, ki odpira številne vidike, ki smo jih, mislim da danes že kar korektno odprli iz različnih gledišč, da rečem tako, z vidika uprave pošte kot tudi sindikalnega vidika, vidika vlade kot take, agencije, in verjamem, da se bo še kakšen aspekt pokazal. Dejstvo pa je, da, tako kot smo pravilno ugotovili, smo v nekih procesih digitalizacije oziroma spreminjanja posameznih posredniških storitev, ki pa jih je ta covid kriza dejansko še toliko bolj pospešila. In znotraj tega moramo biti dovolj modri, da tudi najdemo neke pametne rešitve, ki bo tudi Pošti Slovenije kot družbi omogočila razvoj tudi v prihodnje. Spomnim se podobne debate, ki smo jo imeli pred približno letom dni, in sem tudi takrat izpostavil, da bomo morali v prihodnje tudi na Pošto Slovenije kot eno od družb v državni lasti v prihodnje gledati drugače in ji pripojiti, ji dodati še storitve, ki jih sicer nismo pripisovali poštam kot takim. V tujini so te prakse ponekod že uveljavljene, da ima recimo poštar tudi neko socialno noto, neko socialno vlogo, da uporablja oziroma izvaja storitve, ki bi jih danes, ta trenutek pripisali zgolj recimo centru za socialno delo ali kakšni podobni instituciji. Skratka, pred nami in tudi pred Pošto Slovenije so številni izzivi in digitalizacija je eden izmed teh, ki te izzive tudi nosi. Ker ugotavljamo, da je ta trend, da se ta papirnata pošta čedalje bolj seli v elektronsko obliko, jaz si upam trditi, da bo v prihodnje tudi tega uradnega poslovanja med bodisi pravnimi subjekti, med fizičnimi subjekti ali pa med državo in vsemi navedenimi v čedalje večji meri potekala predvsem v elektronski obliki in če to vzamemo v obzir, ugotovimo, da, lahko ugotovimo, </font><br>
<br>
<b><font size="4">19. TRAK: (IP) – 13.30</font></b><br>
<br>
<font size="4">	(nadaljevanje) da v nekem trenutku Pošte Slovenije na način, kot smo je bili vajeni do praktično 20. stoletja, skoraj ne potrebujemo več. Zato je potrebno Pošti Slovenije predvsem pomagati v tem smislu, da razvija tiste storitve, ki dopolnjujejo in omogočajo naš drugačen, nov način življenja. Torej, covid kriza je tudi pokazala, da tudi naše nakupovalne navade se spreminjajo, ne hodimo več toliko v trgovine, zato pa toliko bolj pogosto nakupujemo prek spleta. In na to se je tudi Pošta Slovenije v, verjamem zelo zaostrenih konkurenčnih razmerah odzvala, kolikor imam informacij tudi z dodatnimi novimi zaposlitvami, da se potem uspe vse te pakete razvoziti v čim krajšem času. Zdaj, popravite me, ampak mislim, da so se te številke vrtele preko tristo. </font><br>
<font size="4">	Tako da vsaka kriza, vsake nove razmere so tudi neka priložnost, verjamem pa, da je za neki gospodarski subjekt v zasebni lasti lažje narediti to, kot pa nekemu subjektu v državni lasti, ki ima zelo fiksiran normativni okvir. Tako da tukaj je potem vedno ta debata, zasebno ali pa javno. Ampak kakorkoli, jaz verjamem, da se lahko Pošta Slovenije tudi v obstoječih razmerah in obstoječem normativnem okviru prilagaja in se prilagaja, morda je ena od teh smeri tudi, ne vem, uvajanje dodatnih paketomatov pa pobiranje poštnih pošiljk na domu, torej, ko želi nekdo nekaj poslati, da potem poštar pride tja in to zadevo prevzame. In seveda je to ustrezno plačano, pa so potem e-storitve. Skratka, en velik izziv transformacije poslovnega modela kot takega, je zagotovo nekaj, kar bomo vsi morali pristopiti k temu, da poiščemo neke rešitve. </font><br>
<font size="4">	Zdaj, mogoče z vidika števila poslovalnic kot takih. Imamo različne navade, od tega, da starejši ljudje gredo raje fizično na pošto in tam uredijo tudi plačila položnic pa še kakšno drugo zadevo, do tistih, ki morda čez dan nimajo časa pa iščejo neke urnike, ki so z vidika poslovanja neke poštne poslovalnice taki, da jih ni mogoče zagotoviti brez nekih nesorazmernih stroškov in zato je potem ta urnik krajši in so potem možnosti recimo pogodbenih pošt. To v praksi pomeni, da recimo neka trgovina opravlja tudi poštno storitev, kar je, ni optimalno oziroma ni nekaj, česar smo bili v preteklosti vajeni, je pa, ponuja tudi nekaj prednosti, ko lahko se določene poštne storitve izvajajo tudi v nekem, veliko širšem urniku. Recimo od sedmih zjutraj do sedmih zvečer, kar pa poštna poslovalnica bi verjetno veliko težje zagotovila z nekimi nesorazmernimi stroški, ki jih je potem potrebno vse nekako skompenzirati. </font><br>
<font size="4">	Jaz verjamem, da ko smo spreminjali zakon o delovanju oziroma odprtosti trgovin, smo s tem, ko smo v nedeljo določene trgovine zaprli, omejili tudi to poštno storitev pri posameznih pogodbenih poštah, tako da vsaka poteza na eni strani ima posledice tudi na drugi strani. Zagotovo je na mestu vprašanje tudi nivo oziroma cena posameznih poštnih storitev. Zlasti v luči tega, kot vsi ugotavljamo, da Pošta Slovenije izvaja univerzalno poštno storitev na eni strani, na drugi strani se pa bori na konkurenčnem trgu s podjetji, z družbami, ki so izredno močne, multinacionalkami, ki so kapitalsko veliko bolj podkrepljene, in zaradi tega bi pozdravil vse tiste namere in prizadevanja, ki so potekale in še vedno potekajo znotraj družbe Pošta Slovenije, ko išče dodatne smeri razvoja, zlasti na področju razvijanja logistike, in meni se zdi ena od možnosti tudi ta, da bi recimo Pošta Slovenije okrepila svojo vlogo tudi znotraj regije, zlasti proti jugovzhodu, kjer imamo že tradicionalno neko bolj privilegirano vlogo že, kot smo bili pač v </font><br>
<br>
<b><font size="4">20. TRAK: (IP) – 13.35</font></b><br>
<br>
<font size="4">	(nadaljevanje) preteklosti del neke skupne države in je tukaj lažje ustvarjati oziroma navezovati neke poslovne vezi, smo v tem smislu že lahko avtomatsko v določeni prednosti. Tako da jaz bi si želel Pošto Slovenije, ki bi bila močna in ki bi imela podobno vlogo, kot jo ima državna, nemška pošta, ko je prisotna tudi na našem trgu, zlasti v tistem tržnem delu. In tukaj je nek, nek naš izziv, ki ga lahko, in verjamem, da bo tukaj tudi dovolj razumevanja na strani države, na različnih nivojih, v končni fazi tudi na nivoju SDH-ja, ko govorimo o sami strategiji, da poiščemo Pošti Slovenije neko ustrezno mesto. </font><br>
<font size="4">	Zdaj, če se dotaknem, in s tem bom tudi poskusil zaključiti, samega zakonskega predloga, pozorno sem prisluhnil tako predlagateljem kot tudi Zakonodajno-pravni službi in se je v tem primeru izkazalo to, kar se v končni fazi izkazuje tudi pri delovanju oziroma razmerjih med Vlado in Državnim zborom. Zdaj, ljudje marsikdaj zmotno mislijo, da v Državnem zboru pišemo zakone. To je bolj izjema kot pravilo, ker napisati dober zakon in upoštevati številne vidike, ki jih lahko majhna sprememba potegne za sabo, je izredno težko in moraš imeti za seboj zelo močne službe, analitske in drugačne, zato je na ministrstvih to lažje narediti. </font><br>
<font size="4">	Jaz mislim, da smo vsi zadovoljni, kadar v Državni zbor dobimo predloge zakonov, ki pridejo s strani volivk in volivcev, je pa potem v praksi, kadar potem to posamične rešitve apliciramo, treba to pogledati nekoliko širše. In Zakonodajno-pravna služba nas je opozorila na številne malenkosti, ki pa lahko kljub dobronamernosti potegnejo za seboj tudi posledice, ki si jih ne želimo. Zato sem jaz na strani vlade, se mi pa vseeno zdi pomembno, da to razpravo, ki se je nekako odprla, torej razmerij med regulatorjem pa Pošto Slovenije, urejamo v nekem širšem kontekstu. Zato nisem naklonjen rešitvam, zelo konkretnim rešitvam v tem zakonu, se pa absolutno strinjam, da so to stvari, ki jih bomo morali v prihodnje tudi odpreti. </font><br>
<font size="4">	Zaenkrat toliko, morda se oglasim še nekoliko kasneje. Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ</font></b><font size="4">: Hvala lepa. </font><br>
<font size="4">	Naslednji, besedo ima kolega Marko Bandelli. </font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednik, za besedo. </font><br>
<font size="4">	Tukaj smo slišali več vidikov, videli smo razloge tudi, zakaj naj bi pošta ostala, zakaj pošta bi morala biti privatizirana, kaj ne funkcionira, kaj ne dela. V bistvu, osnovna zadeva mislim jaz, po moje je ta, da zakaj, zakaj moramo mi tu v Sloveniji vedno uničiti vse tisto, kar je bilo dobro narejenega, in vse tisto, kar dobro deluje. Pošta je bila ena od tistih zadev, ki je, za moje pojme in po mnenju marsikoga, marsikaterega, delovala. In tudi danes deluje lepo. Seveda ima svoje težave, svoje probleme, h katerim bo treba tudi pristopiti na drugačen način. Ampak, veste, če mi gledamo že samo iz Ustave, ne, če razberemo, da je Republika Slovenija socialna država. Zdaj to ne pomeni, da mora nuditi vse brezplačno, in to se jaz prvi strinjam pri tej zadevi, normalno da ne. Ampak so določeni servisi, ki jih mora država nuditi svojim državljanom. Nujno mora nuditi svojim državljanom. </font><br>
<font size="4">Kakor zahtevamo zdravstvo, kakor zahtevamo šolstvo, kakor zahtevamo, da po cesti gremo in da so uštimane in urejene, tako je tudi od vedno bilo razmišljanje naše države, da je pošta tak servis, ki mora služiti državljanom. Je en javni servis, mora ostati tak. In iz tega moramo mi izhajati. Zdaj, da se mora pošta modernizirati, da mora slediti trendom, temu, kar se dogaja tudi okrog, to se absolutno vsi strinjamo, saj to ni problem. Ampak da slišim gospa gor na vrhu od SDH-ja, ki je bil jasno govor, o čem je hotel povedati ne. </font><br>
<br>
<b><font size="4">21. TRAK: (IP) – 13.40</font></b><br>
<br>
<font size="4">	(nadaljevanje) Veste, gledati samo skozi številke določene javne servise je zgrešeno, je absolutno zgrešeno. So določene funkcije, določene aktivnosti, so določena podjetja, če tako rečemo, ki tudi če so podjetja, kakor pošta, je en d. o. o., ki ne smemo gledati samo skozi bilanco, ker je javni servis. Pa kdaj bomo razumeli to? Veste, koliko njih mene kliče, Marko, ti si podjetnik, ti bi moral razmišljati s podjetniško glavo. Seveda, za tisto, kar jaz vem, da je prav, ampak so določene reči, ki morajo nuditi en servis ljudem, državljanom. In tukaj je pa država. </font><br>
<font size="4">	Zdaj, če sem dobro razumel gospoda na vrhu, se gre za, ne vem, 12 ali 15 milijonov, nisem dobro zasledil, si nisem zapisal. Veste, zdaj ta zakon, ne, ta zakon predlaga, da se nepravično, to finančno breme, ki ga ima pošta zaradi izvajanja poštne storitve, ker je iz proračuna Republike Slovenije. Pravilno, jaz vidim to pravilno. Ker je javni servis. Ker veste, je zelo lahko govoriti in ne razumeti, zakaj, ljudje ne razumejo, zakaj pošta je zapirala te njihove poslovalnice na podeželju. Saj verjetno, dobro, res jih je bilo preveč, lahko res, saj, lahko tudi damo en tak dvom, kar je, ampak če sem dobro videl nek podatek, jih je bilo zaprtih ogromno, neko ogromno število, mislim, da če ne zgrešim, pa popravite me, da se je zmanjšalo s 528 na 217. / govor iz dvorane/ Tako je meni spisano tu. Pošta ni več zmogla sama vzdrževati poštno omrežje, kot smo ga imeli, zato je sprejela strategijo optimizacije poštnega omrežja. Zaradi nje se je številko poslovalnic zmanjšalo s 528 na 217. Se opravičujem, jaz imam tu uraden dokument v rokah. Zdaj ne vem, če je to zgrešen. </font><br>
<font size="4">Ampak ne glede na to. Veste, pošta je en servis, ki mora ostati predvsem v podeželju. Zdaj, če ni bila zmožna imeti samo tisti servis, je seveda mogla iti na določeno tržno dejavnost. Zdaj, jaz ne bom rekel, da je prav ali zgrešeno za trgovca, da prodaja tudi Donat notri, ne, saj vemo, kaj prodaja vse. Ampak tudi to je bilo verjetno potrebno, da je obdržala se in da je ostala tam, kar je. Jaz mislim, da ne more biti kriterij odprtja ali pa zaprtja pošte samo rentabilnost in dobičkonosnost. Od pošte ne, v tem primeru ne. Zame, to je moje mnenje in tudi naše mnenje od SAB-a, da ne. </font><br>
<font size="4">Ker se moramo zavzeti za to, da univerzalne poštne storitve, da zagotavljamo na celotnem ozemlju. In raje naj se optimizira zadeve in da se nudi lahko še drugačno storitev v teh krajih. Ne nujno povsod se bo pokrilo. Zanimivo je bilo poslušati prej prijatelja Misjo, ki je rekel, da so določeni poštni uradi, niso zmogli praktično reševati delo, ki so ga imeli, celo ljudje so bili v vrsti zadaj. Povsod imaš boljše prikaze in slabše prikaze. Saj, zato se gre, zato tukaj moraš iskati en kompromis. In podeželje, na tak način, če bomo mi zapirali s kraja vse, kaj bo ostalo na podeželju, kakšen interes bodo imeli ljudje, da ostanejo na podeželju? Veste, imamo veliko srečo, da se že odpirajo majhne trgovine, take je treba tudi podpirati. Občine podpirajo, nekatere. In pošte, banke zapirajo povsod. Veste, imamo določene občine, ki sploh nimajo niti svoje banke, jih je kar nekaj takih občin. A ne bi pošta imela lahko to nalogo, da bi postavila bankomate za gotovino. Greš dol na Hrvaško na izlet, kamorkoli greš na otoke, imaš te firme, privatne, ki so bankomati na vsakem vogalu. Na trajektu so, dva bankomata sta. Mislim, če je to rentabilno za njih, v enem kampu sem bil poleti, mislim, da sem preštel 14 bankomatov. A tukaj pride, pride banka, da primer občine, v naši občini, kjer smo bili, pa rečejo, da je nerentabilno, ker stane, pač stane, vsaki mesec vzdrževanje toliko denarja in ne moreš priti ven. </font><br>
<br>
<b><font size="4">22. TRAK: (IP) – 13.45</font></b><br>
<br>
<font size="4">	(nadaljevanje) Zdaj povejte vi meni, kje je, kako je to možno. V eni krajini(?) obstane, v eni krajini(?) ne / nerazumljivo/. Jaz se sam sprašujem. In mislim, da je to vprašanje, ki si naredi marsikdo. Na primer, pošta bi lahko prevzela in imela svoje bankomate. Saj je storitev, ki se plačuje. Ne vidim. Eno / nerazumljivo/ govorim, na splošno na rešitve, kar je glede tega zakona, in kar je … </font><br>
<font size="4">	Zelo zanimivo je bilo, moram reči, da to je unikum danes, da smo slišali, da je prvič Državni svet, da ima ločeno mnenje od Vlade. Prvič v tej garnituri Vlade, ker mi smo imeli pa skozi proti. In razumem in se strinjam z Državnim svetom, kar je rekel. Državni svet govori tisto, kar jaz govorim. Zdaj, jaz, jaz sem vas poslušal, državni sekretar, kar ste vi brali. Ampak sem tudi prepričan, da vi ne verjamete v tisto, kar ste bral. Sem prepričan, 100 %, ker vi razumete, kaj hočemo eni povedati, da določene stvari, določeni servisi so taki, ki so nujni potrebni v naši državi. Pošte, penzije, pokojnine, reči od ljudi, ki se morajo voziti zdaj ne vem več kaj za te reči. Je dosti takih storitev, ki bi lahko bile, ki so pomembne. </font><br>
<font size="4">	Verjamem, da v eni majhni občini s tri tisoč petsto prebivalcev ni treba imeti tri pošte, da je lahko samo ena, ma vsaj tista naj ostane. V to moramo stremeti. Ki je popolnoma drugačen koncept kot tisto, kar je govoril gospod. Saj sicer je rekel, da on se bo prilagodil med tem, kar je, ampak ko je točno povedal, kaj je. On išče matematiko, mi pa iščemo servis, in to je tista velika razlika. Mi iščemo to, da pomagamo ljudem, zato smo tudi tukaj v Državnem zboru, ne vedno skozi bilanco, skozi pozitivno bilanco. Ni vse vedno samo pozitivna bilanca. In tukaj se razlikujemo v tem Državnem zboru, ki razumemo neke potrebe državljanov, navadnih državljanov, in potrebe, kjer diktira matematika. In tukaj mora biti razlika, veste. </font><br>
<font size="4">	Jaz absolutno sem proti razmišljanju o privatizaciji, kakšne dolge privatizacije pošte. Jaz se sprašujem samo nekaj, ker vidim, da je tudi vodstvo tukaj od pošte in kar je. Mi, jaz bom povedal tudi osebno, mi v naših dejavnostih, ki jih imamo, raznorazne, smo se posluževali in še vedno se poslužujemo, ne vem, DHL-a, UPS, te in te, kaj GLS in ne vem katere firme, ki so. Pošta Slovenije. In vam garantiram, da ima Pošta Slovenije zelo dobre storitve, konkurenčne, s strani firme. Ima. Zdaj lahko tisti, ki so tukaj, drugi poslanci ne vejo, ker nimajo opravka s tem. Mi osebno imamo približno 25 dnevnih pošiljk s tem. In točno vem, kaj govorim. Tukaj bi bil verjetno ena od poti, ki bi jo mogla lahko Pošta Slovenije razvijati, da bi ustvarjala dobiček, če ga kličemo tako, da bi pokrivala potem tiste potrebe, ki so na podeželju, ki pa ustvarjajo po vašem mnenju izgubo. </font><br>
<font size="4">	Ampak glejte, jaz zdaj nisem tukaj, da bom razlagal metodologijo in učil vas gospodarskih oprijemov ali druge zadeve. Ampak vsi razumemo, da je digitalizacija naredila svoje, da je telefon napravil svoje, da plačujemo položnice preko telefona skoraj vsi, ker ne stane več nič. To vsi razumemo. Ampak ne glede na to, pošta mora ostati. Pošta je en tak servis, kakor je rekel prej kolega Matej, od otrok, ki ti pošiljajo eno pismo, pa do velikih storitev, ki rabiš servis kot tak. Ne uničujmo Pošte Slovenije. </font><br>
<font size="4">	To je moje sporočilo, dajmo možnost, da pošte se ne zapirajo, dajmo možnost, da ostanejo v določenih krajih, ker je edini način, ki lahko pridemo do določenih servisov. Dajmo možnost pošti, dajte se reorganizirati v poštah, da lahko montirate notri in nastavljate bankomate, ker sem že tolikokrat omenil, in to je čisto možno, ena reorganizacija, vaša, distribucija, taka in drugačna. Distribucija hitre in pošte in je več takih razlogov, v katerih lahko pridemo do tega, da rečemo, da je pošta, da je prav, da pošta obstane v tistem kraju. </font><br>
<font size="4">	Največja neumnost je, ko slišim, da mora biti dobičkonosna, ker drugače je treba zapirati poštne urade. Tega ne bom sprejel nikoli, se opravičuje, ampak tega Marko Bandelli ne bo sprejel</font><br>
<br>
<b><font size="4">23. TRAK: (IP) – 13.50</font></b><br>
<br>
<font size="4">	(nadaljevanje) nikoli. Se opravičujem, ampak tega Marko Bandelli ne bo sprejel razlage. Ker če je problem tistih 15 milijonov, ki je gospod rekel prej, ali ne vem koliko je rekel, za to razliko za ta servis, jaz mislim, da tukaj se moramo res krepko zamisliti, če je to, ne, ker tak isti problem smo že imeli, pri, če rečemo javnemu servisu RTV-ju, ki so bili problemi dva milijona in smo naredili ne vem kakšen kraval glede tega. </font><br>
<font size="4">	Jaz, jaz glede tega zakona, mi bomo ta zakon seveda podprli, zaenkrat. Ni optimalen, bom povedal, tudi meni niso všeč vse reči, ki so notri, ampak če je en zakon pripravljen, se lahko na tem zakonu gradi boljše zadeve in se ga še implementira na tak ali drugačen način in se dodaja servisne zadeve. Ampak osnova, sporočila, kar smo hoteli mi tukaj v SAB povedati, da mi podpiramo, da pošte ostanejo, da pošte so en javni servis, pošte morajo obstati na podeželju, ker tudi brez teh storitev ljudje dobesedno danes več skorajda nekateri ne morejo živeti, tako da zakon bom zaenkrat podprl. </font><br>
<font size="4">	Hvala lepa, predsednik. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ</font></b><font size="4">: Hvala lepa. </font><br>
<font size="4">	Mag. Meira Hot, izvolite. </font><br>
<br>
<b><font size="4">MAG. MEIRA HOT (PS SD): </font></b><font size="4">Hvala za besedo, spoštovani gospod predsednik, spoštovane kolegice in kolegi. </font><br>
<font size="4">Torej, že dlje časa smo priča spremembam pri poslovanju Pošte Slovenije, in sicer, kot navajajo, zaradi posledice zmanjšanja obsega klasičnih poštnih storitev, zaradi prilagajanja novim tržnim razmeram in zaradi povečanega elektronskega poslovanja. Vendar je največji razlog za tovrstno spremembo pri poslovanju definitivno dejstvo, da država od Pošte Slovenije, oblastnik vsakič znova zahteva višjo dobičkonosnost. </font><br>
<font size="4">Zdaj, dobrih 61 % poslovalnic Pošte Slovenije, predvsem podeželskih, pač posluje z izgubo. In ravno zaradi tega, ker je seveda država od njih zahtevala povišanje te dobičkonosnosti, so morali od leta 2012 začeti zniževati stroške. Stroške znižujejo skrajšanje delovnega časa, zapiranje manjših poslovalnic, predvsem na podeželju, z razširitvijo komercialnega dela storitev in predajo opravljanja poštnih storitev drugim ustanovam, kot so banke, bencinski servisi in celo občine. </font><br>
<font size="4">Dejstvo je, da ima skrajševanje delovnega časa in zapiranje pošt izjemno negativne posledice na lokalno prebivalstvo in to smo danes že slišali, predvsem pa ima negativne posledice na starejšo, bolj ranljivo populacijo, ki je lahko zaradi zapiranja v resnici bistveno otežen dostop do osnovnih poštnih storitev, ker pač se predvsem ta populacija, pa tudi mlajša, ne poslužujejo elektronskega poslovanja, kolega Bandelli, jaz na primer nimam, jaz grem še vedno na pošto plačati položnice. Pač smo si različni, dejstvo je, pa da te storitve bi morale biti danes in konec in da je to osnovna naloga. </font><br>
<font size="4">Še enkrat. Meni je tudi nedoumljivo, da Pošta Slovenije sicer zapiranje upravičuje z manjšim poslovanjem, a v bistvu vsakič, ko sama obiščem pošto, pa naj bo to v Piranu, v Portorožu, v Ljubljani, je v resnici tam vsakič znova gneča. Ne vem, da bi prišla enkrat noter, da ne bi bilo kolone. Da ne govorimo pa zdaj o kolonah pred pošto, seveda tudi zaradi spoštovanja ukrepov. Tako da meni je to vsakič znova neznanka, kako se to poslovanje na ta način spreminja, če pa v bistvu stranke so. Vsakič znova stranke so. </font><br>
<font size="4">Torej, najprej tudi dejstvo, da govorimo o nalogi države zagotavljati univerzalno poštno storitev in nadalje v bistvu govorim o dejstvu, da se država v primeru Pošte Slovenije izkazala v resnici kot zelo slab lastnik in slab neodgovoren gospodar. Dejstvo je tudi, da smo, kot smo slišali, ena zadnjih držav v Evropski uniji, ki ni ustrezno implementirala direktive Evropske unije in da v bistvu način, ki smo ga izbrali, enostavno v praksi ni primeren, in to nam je bilo danes zelo zelo jasno izkazano. Zakon, ki ga pa imamo v obravnavi, predvideva uzakonitev izplačevanja nadomestila za obveznost izvajanja med univerzalne storitve, ki se zagotovi iz državnih sredstev. Zakon, to je treba poudariti, izkazuje voljo predvsem ljudi, sindikatov, prebivalcev, lokalnih skupnosti in celo Uprave Pošte Slovenije in Socialni demokrati takšno rešitev podpiramo. Možnosti so seveda, danes smo to tudi slišali s strani Zakonodajno-pravne službe, za izboljšanje zakonodajnega predloga, tu bi bilo potrebno še nekaj storiti, a vseeno menimo, da je rešitev dobra in potrebna. Mi smo tudi več poslanskih pobud </font><br>
<br>
<b><font size="4">24. TRAK: (IP) – 13.55</font></b><br>
<br>
<font size="4">	(nadaljevanje) in vprašanj naslovili v zvezi s tem. Predvsem smo opozarjali o problematičnosti zapiranja poštnih poslovalnic kakor tudi krajšanja delovnega časa. Ker dejstvo je, da takšni ukrepi nižajo kakovost in dostop do poštnih storitev in poštnega omrežja, kar na koncu pomeni, da država v resnici ne izvaja svoje osnovne naloge. In to menimo, da enostavno ni dopustno. </font><br>
<font size="4">	Prav tako se nam ne zdi dopustno, da bi zdaj ponovno novelo zakona preložili na nek nedoločen čas, ker gre tukaj spet za neke izgovore in prelaganje rešitve na neke kasnejše čase, v bistvu pa težave za danes. Še posebej pa mislim, da je potrebno ponovno izpostaviti, kar je bilo že v imenu predlagatelja obrazloženo, da ta novela pa uživa zelo široko in jasno izraženo podporo državljank in državljanov, županov, lokalnih skupnosti, kakor zaposlenih, in mislim, da bi jim vlada morala prisluhniti. In mi je nekako nedoumljivo, da vlada zakona ne prepoznava kot legitimnega in dobrega in da se sklicuje na to, da ima možnost aktiviranja kompenzacijskega sklada, ko smo slišali, da ta način enostavno ni primeren. </font><br>
<font size="4">	In morda bi bilo potrebno še enkrat poudariti tudi navedbe sindikatov v kontekstu sprejemanja zakonodaje, da smo politični odločevalci v preteklih letih ob omembi poštnega zakona in težavah, povezanih z njim, da se vsakič znova enostavno delamo gluhe, da od Pošte Slovenije torej država pričakuje le dobiček, hkrati pa kot predstavniki države pošti ne zagotovimo ustreznega izvajanja javne storitve, kar na koncu vodi v zapiranje poslovalnic, kar na koncu pomeni neposredno škodo za naše državljanke in državljane, in to je nesprejemljivo in zato bom seveda danes z veseljem glasovala za. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ</font></b><font size="4">: Hvala lepa. </font><br>
<font size="4">	Kolega Robert Polnar, izvolite. </font><br>
<br>
<font size="4">	</font><b><font size="4">ROBERT POLNAR (PS DeSUS): </font></b><font size="4">Hvala za besedo, gospod predsednik, gospe in gospodje. </font><br>
<font size="4">	Ko človek najprej pogleda intenco zakona, pomisli, da je cilj predloga predvsem, ali je možno z ureditvijo tega nepravičnega finančnega bremena oziroma neto stroškov upravljanja storitve zagotoviti, da pošta v bodoče ne bi zapirala poštnih poslovalnic. Osebno mislim, da to ni mogoče. Zato ker pošta bo poštne poslovalnice zapirala, ker dobršen delež njihovih storitev predstavlja storitve, ki so po tržnih zakonitostih na koncu svojega življenjskega ciklusa, neodvisno od tehnoloških sprememb ali pa katerihkoli drugih sprememb, ki se nam dogajajo. </font><br>
<font size="4">	V bistvu gre pri predlagani zakonski spremembi za urejanje odnosa. In sicer med gospodarsko družbo, družbo z omejeno odgovornostjo, ki je v 100 % lasti države, in državnim regulatorjem. Agencijo za komunikacijska omrežja in storitve. Tisti, ki ureja te odnose, je sindikat. Najmanj, kar lahko rečem, do skrajnosti nenavadno. Univerzalna poštna storitev je tisti temelj, okrog katerega se pravzaprav vrti celoten predlog. Znotraj te storitve, ki jo v prevladujoči večini v Sloveniji upravlja Pošta Slovenije, in to v zelo visoko prevladujoči večini, gre za neto strošek, ki podjetju nastaja z izvajanjem te storitve in gre seveda za nepravično finančno breme, ki pri tem nastaja in katerega bi moral izvajalec dobiti pokompenziranega. </font><br>
<font size="4">	Pošta Slovenije je imela v letu 2019 237 milijonov evrov prihodkov. V letu 2018, se pravi leto prej, 234 milijonov evrov. Izvedeli smo danes, da delež univerzalne poštne storitve v celotnih prihodkih pošte predstavlja 36 %. Če vzamemo podatke za leto 2018, pomeni, da delež univerzalne poštne storitve v denarju pomeni 84 milijonov in tristo tisoč evrov. In iz podatka, ki smo ga </font><br>
<br>
<b><font size="4">25. TRAK: (IP) – 14.00</font></b><br>
<br>
<font size="4">	(nadaljevanje) dobili od agencije in od vlade, je razvidno, da je Pošta Slovenije za leto 2018 izračunala svoj neto strošek z izvajanjem te storitve in ga tudi predočila agenciji kot predlog za izplačilo v višini 36,9 milijona evrov. To je 43,8 % celotnega prihodka, ustvarjenega z univerzalno poštno storitvijo. Ali je to prav ali to ni prav, je stvar metodologije. In metodologija je tisto, kar je pravzaprav podlaga našega današnjega zakonskega predloga. </font><br>
<font size="4">	Mi smo med drugim tudi izvedeli, da s predpisano metodologijo doslej še ni bilo ugotovljeno, da bi Pošta Slovenije pri opravljanju univerzalne poštne storitve, da bi pri tem nastajal neto strošek kot nepravično finančno breme. Cela zadeva je tudi v postopku pred upravnim sodiščem, zato ker agencija pošti na podlagi njenih lastnih izračunov tega neto finančnega bremena ne prizna. Ko človek malo bolj podrobno pogleda metodologijo, potem ugotovi, da bi pravzaprav izvajalec moral opraviti dve zadevi, in sicer moral bi svoje računovodenje organizirati na način, da ga najprej v prvi vrsti opravlja tako, da upošteva vse neto stroške izvajanja opravljanja univerzalne poštne storitve, v drugi varianti pa, da celotno svoje računovodenje upravlja tako, da ta neto strošek ne upošteva. In na podlagi tega opravi simulacijo. Kolikor mi je poznano, se te simulacije ne opravijo. </font><br>
<font size="4">	Sklicujete se oziroma to je nesporno dejstvo, to je bilo tudi pojasnjeno, da je zakon vložen s podpisi volivcev. To seveda drži. Verjetno je tem volivcem bilo predočeno, da podpisujejo nekaj, kar bo pomenilo možnost preprečevanja zapiranja pošt. Osebno mislim, da temu ni tako. Tudi nisem prepričan, da prav veliko tistih, ki so to podpisali, denimo ve ali pa pozna, kaj je to neto strošek izvajalca, ki izvaja univerzalno poštno storitev, kaj je to neto strošek izvajalca, ki ne izvaja, kaj so to denimo opredmetene in neopredmetene koristi in kaj je to, denimo, primeren dobiček. Ampak o tem se danes pogovarjamo. Mi imamo, kot sem že omenil, tu razkorak med gospodarsko družbo, ki je v večinski lasti države, in regulatorjem. In ta razkorak po mojem oziroma ta metodološki spor je nekaj, kar po mojem ni možno razreševati v parlamentu. </font><br>
<font size="4">	Poštne storitve, takšne, kot smo jih poznali pred denimo desetimi leti, še pred liberalizacijo v letu 2011, pač počasi odmirajo. In če imamo v tej državi ambicijo, da bi pošto ali pa poštno enoto v obliki, kot smo jih poznali recimo še pred petimi ali pa pred šestimi leti, na podeželju ohranjali, potem bo potreben drastičen rez, ne samo kozmetične spremembe. Ta drastičen rez si jaz osebno predstavljam na način, da bo potrebno pošto popolnoma reorganizirati, in sicer tako, da se bo izvajanje univerzalne poštne storitve izločilo iz dosedanje nam poznane gospodarske družbe. To se lahko uredi denimo v obliki na novo organizirane javne gospodarske službe, katere ustanovitelj in edini lastnik bi bila država, pri čemer moramo vnaprej vedeti, da bi takšna javna gospodarska služba prinašala izgubo. In da bi to izgubo država </font><br>
<br>
<b><font size="4">26. TRAK: (IP) – 14.05</font></b><br>
<br>
<font size="4">	(nadaljevanje) morala kriti iz proračuna. Ampak osebno imam do česa takega pomislek zaradi tega, ker se zavedam, da ne moremo ljudem vsiljevati nečesa, kar sami ne uporabljajo. Govorim iz perspektive leta 2020. Čez pet let, gospe in gospodje, ko se bo dokončalo v dobršni meri izgrajevanje širokopasovnih omrežij po Sloveniji, ko bodo internetne povezave postale dostopnejše in predvsem hitrejše, čez pet let se bo uporaba klasičnih poštnih storitev, zlasti tistih v prvem delu univerzalne poštne storitve, ki se nanašajo do pošiljke do teže dveh kilogramov, še bolj drastično zmanjšalo kot se zdaj zmanjšuje. </font><br>
<font size="4">	To vse so razlogi, jaz gledam na stvar malo drugače, ne samo skozi populizem, ampak tudi skozi objektivne vrednosti, vse to so razlogi, zaradi katerih predloga zakona ne bom sprejel. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ</font></b><font size="4">: Hvala. </font><br>
<font size="4">	Naslednji je kolega Marko Pogačnik, mag. Marko Pogačnik, izvolite. </font><br>
<br>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Ja, spoštovani predsednik, hvala za dano besedo, spoštovani kolegi in kolegice. </font><br>
<font size="4">	Zdaj, pred nami je predlog zakona, ki je bil v Državni zbor vložen s podpisi več kot pet tisoč državljank in državljanov Republike Slovenije, zato sem prepričan, da je to problematiko ali pa ta zakon potrebno, bi rekel, pogledati, bi rekel, še z, bi rekel, drugega zornega kota in s posebno pozornostjo. </font><br>
<font size="4">	Zdaj, problematika, ki se nanaša na to zadevo in ki je bila, bi rekel, izpostavljena tudi danes s strani sindikata, s strani zaposlenih, pošte, s strani regulatorja, s strani Ministrstva za gospodarstvo, smo lahko priča pač, da lahko pridemo do zaključka, da situacija na trgu ni najbolj optimalna in da v vsakem primeru je tukaj narediti potrebno določene spremembe. Če smo zdaj poslušali, bi rekel, to razpravo, ki je bila v obdobju zadnjih petih let v Državnem zboru že nekajkrat, lahko pridemo do nekega spoznanja, da na eni strani imamo nezadovoljne uporabnike storitev in imamo na drugi strani tudi nezadovoljne zaposlene, kar vsekakor ni, bi rekel, sistem, ki bi vlival neki optimizem, in da je to, bi rekel, precej velik signal, da je potrebno narediti spremembe oziroma izboljšave. </font><br>
<font size="4">	Zdaj, ta predlog zakona, ki ga imamo, mu jaz osebno nisem preveč naklonjen, kajti prepričan sem, da trčimo, bi rekel, na nekatere probleme in da imamo, bi rekel, v danem trenutku tudi možnost drugačne in pa kvalitetnejše rešitve. S sprejetjem tega zakona sem prepričan, da lahko trčimo na problem tako s strani Evropske komisije kot s strani regulatorja Akosa in da to vsekakor ni, bi rekel, pot, po kateri bi lahko mi šli naprej. Absolutno sem pa za to, da se problematika, ki je bila danes izpostavljena, reši, in jaz osebno rešitev vidim, ki je bila tudi že večkrat tudi predstavljena, in sicer v spremembi upravljanja strategije državnega premoženja. Ne moremo mimo dejstva iti, da pošta, delniška družba je gospodarska družba, ki posluje na trgu, in pošta, delniška družba, spada pod okrilje upravljanja slovenskega državnega holdinga. Državni zbor je pa leta 2015 sprejel strategijo o upravljanju državnega premoženja, ki pa vodstvo SDH-ja zavezuje, da upravlja podjetja v skladu s strategijo upravljanja. In nenazadnje tudi poslovodstvo pošte, delniške družbe, mora delovati v skladu s smernicami, ki mu jih da Slovenski državni holding, ta pa je vezan na strategijo upravljanja državnega premoženja. </font><br>
<font size="4">	Zdaj smo tukaj, kjer jaz vidim problem. Zdaj, pošta, delniška družba, je v tej strategiji okarakterizirana kot vse ostale gospodarske družbe v državni lasti in vse te družbe zavezuje ta </font><br>
<br>
<b><font size="4">27. TRAK: (IP) – 14.10</font></b><br>
<br>
<font size="4">	(nadaljevanje) strategija z donosi, ki jih morajo družbe ustvariti. In jaz sem absolutno prepričan, da bi tukaj za pošto morala biti izjema, vemo, da pošta poleg tržnih dejavnosti upravlja še druge dejavnosti in s spremembo upravljanja strategije bi lahko rešili ta problem in na strani zaposlenih in na strani, bi rekel, uporabnika storitev, da bi tukaj bili uporabniki bolj zadovoljni, da ne bi bilo pod nujno zaradi dobičkonosnosti zapirati poslovalnice in nenazadnje sem prepričan, da tudi zaposleni, ki več kot kvalitetno opravljajo svoje delo, so danes pod velikimi pritiski. Pod pritiski je pa seveda tudi poslovodstvo pošte, ki ga pa zavezuje strategija in pa Slovenski državni holding. </font><br>
<font size="4">	S spremembo strategije upravljanja državnega premoženja sem prepričan, da ne bi trčili na problem Akosa, ne bi trčili na problem regulatorja in ne bi trčili na problem Evropske komisije. Ta zadeva se da relativno hitro narediti. Seveda mora biti tukaj volja, bi rekel, predvsem posameznih ministrstev, tukaj mislim, da je Ministrstvo za gospodarstvo in pa Ministrstvo za finance, nenazadnje Vlada, in pa konec koncev Državni zbor. Državni zbor je tisti, ki strategijo upravljanja Državnega zbora sprejme. </font><br>
<font size="4">	V poslanski skupini Slovenske demokratske stranke smo pri sprejemu strategije upravljanja državnega premoženja leta 2015 opozarjali, da strategija ni ustrezna, da je napisana pomanjkljivo. Po manj kot enem letu je tudi takratno vodstvo SDH-ja opozorilo Ministrstvo za finance, da je strategija neustrezna, da je napisana pomanjkljivo. Od leta 2016 do danes se niso zgodile spremembe. In jaz res apeliram na Vlado Republike Slovenije, Ministrstvo za finance in Ministrstvo za gospodarstvo, da skupaj s Slovenskim državnim holdingom, bi rekel, nenazadnje tudi s pošto, poslovodstvom pošte, zaposlenimi, sindikati najde tukaj neko rešitev. In jaz mislim, da je to rešitev, ki je, bi rekel, sprejemljiva za vse in ki je sprejemljiva na dolgi rok. </font><br>
<font size="4">	Zdaj, te predloge, ki jih je dal Marko Bandelli, na nek način bi rekel, so v redu, najbolj pa bi rekel, sem prepričan, da od bankomatov, ki jih je govoril na Hrvaškem, da on osebno na teh bankomatih ni nikoli dvignil denarja, kajti vsi bankomati niso v lasti bank, ampak so v lasti, bi rekel, privatnih agencij, ki za dvig denarja zaračunajo zelo visoke provizije. In če bi pošta na takšen način postopala, jaz mislim, da bi bil še bistveno višji revolt državljank in državljanov Republike Slovenije, ki bi bil pa upravičen. </font><br>
<font size="4">	Zato še enkrat apeliram na vse, predvsem na vlado, na ministrstvo, da je potreben resen razmislek o spremembi upravljanja strategije državnega premoženja, predvsem v smislu upravljanja na strani pošte. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIČ</font></b><font size="4">: Hvala lepa, magister Pogačnik. Naslednji je kolega Edvard Paulič. </font><br>
<font size="4">	Izvolite. </font><br>
<br>
<font size="4">	</font><b><font size="4">EDVARD PAULIČ (PS LMŠ): </font></b><font size="4">Hvala za besedo, predsednik.</font><br>
<font size="4">	Zdaj, jaz se bom na začetku vseeno odzval na razpravo kolega Polnarja pred mano. Zakon ni od sindikata poštnih delavcev, zakon so predlagali volivci in špekulacije o tem, zakaj so dali svoj podpis in ali poznajo razliko med neto in bruto stroški in prihodki, enostavno ni korektno. </font><br>
<font size="4">	Državni sekretar se je v uvodni predstavitvi skliceval na sodbo sodišča Evropske unije, jaz bom še enkrat prebral ta izsek. Govori pa o tem, da skladno z navedeno sodbo, je kot nepravično finančno breme izvajanja UPS opredeljeno tisto breme, ki je za izvajalca UPS nepravično glede na njegovo zmožnost nositi to breme glede na vse njegove značilnosti, vključno z obsegom sredstev, ekonomskim in finančnim stanjem ter tržnim deležem. Zdaj, če to drži, potem jaz to določilo razumem na način, da dokler ima Pošta Slovenije dobiček, do povračila neto neupravičenih stroškov ne bo opravičena. </font><br>
<br>
<b><font size="4">28. TRAK: (IP) – 14.15</font></b><br>
<br>
<font size="4">	(nadaljevanje) To jaz berem na ta način. Hkrati imamo določbe SDH-ja, ki zahtevajo določen donos od Pošte Slovenije, kar pomeni, če to drži, potem Pošta Slovenije v nobenem primeru ne more priti do povračila. Ampak če pogledam gradivo predlagatelja, v gradivu je naštetih kar nekaj evropskih držav, ki so našle način, kako pomagati poštam, da ohranijo poštno omrežje na podeželju. </font><br>
<font size="4">	Zdaj, vseeno bom prebral definicijo univerzalne poštne storitve. In sicer, to je javna storitev, ki jo vsem uporabnikom poštnih storitev zagotavlja Republika Slovenija v javnem interesu in obsega prenos pisemskih pošiljk do dva kilograma, prenos paketnih pošiljk do 10 kilogramov, prenos priporočenih pošiljk, vrednostnih pošiljk ter prenos pošiljk za slepe in slabovidne. Dejstvo je, da ta storitev tržno ni zanimiva in zato tudi regulator predpiše obvezno, obveznost izvajanje te storitve določenim podjetjem. V tem primeru je to Pošta Slovenije. Dejstvo je tudi, da ima Slovenija predpisano visoko kakovost te univerzalne storitve, vsaj v primerjavi z državami Evropske unije. Dejstvo je, da ta storitev upada, ker se dejansko seli na digitalne platforme. Kakovost, kot sem že omenil, ostaja, kar je prav, ker prebivalci si zaslužijo trajno, vredno, nemoteno storitev na celem ozemlju in je to, vsaj po mojem mnenju, v javnem interesu. Ampak vse to pomeni, da se stroški izvajanja te storitve višajo. </font><br>
<font size="4">	Pošta je v lasti države, lastnik zahteva določen donos. In ker dela s storitvijo UPS, se pravi z univerzalno poštno storitvijo, izgubo, vsaj glede na kalkulacije Pošte Slovenije, to kompenzira z zapiranjem nerentabilnih poslovalnic na podeželju. Mi smo lahko videli, da se je v zadnjih petih letih zaprlo 67 poslovalnic in dejansko večina ali pa praktično vse na podeželju. Hkrati pa imamo evropsko direktivo, ki spodbuja ohranitev podeželskih pošt, ki imajo ključno vlogo pri vključevanju državljanov in podjetij v nacionalno gospodarstvo, imajo pa tudi ostale socialne koristi, kot so recimo plačevanje položnic, dvig denarja in podobno. </font><br>
<font size="4">	Zdaj, evropska direktiva določa dva načina financiranja neto stroškov UPS. Stroške lahko krije država ali pa stroške krije kompenzacijski sklad, ki ga ustanovi Akos. In za ta drugi model smo se odločili v Sloveniji. Ampak težava je, da tega sklada ni in moje vprašanje je, zakaj ga ni. Drugo moje vprašanje pa je, kdo poleg Pošte Slovenije, ki je praktično edini izvajalec te univerzalne storitve, bi sploh vplačeval v ta sklad. Dejansko bi to pomenilo, da pošta v sklad vplačuje in potem ta sredstva prejme nazaj, kar po mojem mnenju definitivno ni smiselno. In jaz se strinjam s predlagatelji, da je pravična rešitev ta, da te stroške krije država. </font><br>
<font size="4">	Zdaj, če se vrnem še vseeno na agencijo za komunikacijska omrežja in storitve. Slišali smo, da je pošta zračunala neto strošek te univerzalne storitve za leta 2016, 2017, 2018. Akos jih je zavrnil kot neupravičene, kot da stroški niso nastali, in zopet se sprašujem, a je bila metodologija za ta leta jasna in nedvoumna. Sprašujem pa zato, ker tudi iz mnenja vlade izhaja, da ste metodologijo letos spreminjali iz razloga jasnosti in nedvoumnosti. Iz tega sklepam, da metodologija prej ni bila jasna in nedvoumna in zato se tudi sprašujem o pravilnosti odločitve Akos za leta 2016 do 2018. Treba je tudi povedati, da je Akos pri tej odločitvi popolnoma arbitraren.</font><br>
<br>
<b><font size="4">29. TRAK: (IP) – 14.20</font></b><br>
<br>
<font size="4">	(nadaljevanje) Zdaj jaz izhajam iz področja telekomunikacij, ki je ravno tako podvržen regulaciji Akosa. Ravno tako smo imeli opravka s stroški univerzalnih storitev, s povračili stroškov, in moram reči, da metodologija ni bila eksaktna, vsak ne na področju telekomunikacij in zato se sprašujem, če je bila na področju poštnih storitev. </font><br>
<font size="4">	Tako da po mojem mnenju je zapiranje poštnih poslovalnic povezano tudi s tem, da pošta ne dobi povrnjenih neupravičenih finančnih bremen iz naslova izvajanja univerzalne poštne storitve, hkrati mora zasledovati predpisan donos lastniku, ampak vse to še bolj slabi podeželje. </font><br>
<font size="4">	Zdaj, čeprav so predlog zakona predlagali volivci in volivke in ni optimalen, kar smo slišali tudi iz mnenja Zakonodajno-pravne službe, kar je tudi za pričakovati, ker so na nek način, niso strokovnjaki s tega področja, bom jaz osebno ta predlog zakona danes podprl. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala. </font><br>
<font size="4">	Zdaj pa podpredsednik odbora, kolega Soniboj Knežak. Izvolite. </font><br>
<br>
<font size="4">	</font><b><font size="4">SONIBOJ KNEŽAK (PS SD): </font></b><font size="4">Hvala, predsedujoči. Spoštovane kolegice in kolegi, predstavniki sindikatov in ostali vabljeni. </font><br>
<font size="4">	Zdaj, danes se srečujemo s predlogom zakona, ki ga je s podpisi volivk in volivcev, se pravi več kot pet tisoč, vložil sindikat poštnih delavcev. In zakon nagovarja problematiko zapiranja pošt Slovenije, s čimer smo se vsaj že v tem mandatu tudi mislim, da na eni ali pa na dveh sejah posredno že srečali tudi članice in člani tega odbora. Sicer v neki drugi luči reševanja nekih težav, ki so znotraj pošte, pa vendar smo se v tem delu dotaknili tudi vseh aktivnosti, ki jih vsaj vodstvo poskuša izvajati za dosego ciljev, za katere so jih zadolžili. </font><br>
<font size="4">	Zdaj, naj uvodoma povem, da sam protestiram proti temu, kar je bilo rečeno s strani nekaterih sodelujočih v tej razpravi. Pred mano kolega Polnar, češ malo podcenjujoče, da ti volivci niso, ne vem, finančno pismeni, da morajo biti finančno pismeni, da lahko vložijo zahtevo. Tudi vsi poslanci nismo s finančne stroke, ampak smo tukaj zato, ker so nas izvolili volivke in volivci in da poslušamo in pa slišimo, kaj le-ti razmišljajo. In to, zadeva, kar se tiče zapiranja poslovalnic, ni samo stvar tistih, ki so se podpisali, ampak dejansko težava, s katero se srečujemo v tej državi že več let. </font><br>
<font size="4">	Zdaj, zakaj je vložil to sindikat. Meni je stvar po eni strani popolnoma logična. Če imamo na drugi strani vodstvo, ki, kakor sem uspel razbrati iz njihovih, iz njihovih predstavitev danes, s strani gospe, ki je predstavila vodstvo, da oni so pač vezani na mandate, običajno traja par let, vodstvo se menja, zaposleni ostajajo. Ja, seveda, vse tisto, kar se dogaja z ukinjanjem poslovalnic, pomeni pa posledično tudi izgubo delovnih mest. In to je izguba socialne varnosti in tukaj razumem en čisto upravičen interes sindikata, ki se je v to vključil, pa verjetno tudi zaradi tega, nenazadnje, ker imajo široko mrežo svojega članstva, ki so ga tudi verjetno lahko aktivirali pri zbiranju teh podpisov. Tudi kolega Polnar je rekel, da pač če tega zakona ne bo podprl, kar me, moram reči, do neke mere čudi, ker če vsi danes pričakujemo, da smo, bi rekel, da smo računalniško pismeni, imamo največ težav seveda generacije upokojencev in starejših, ne, ki uporabljajo poštne storitve, ki uporabljajo še pošto še za kaj drugega, ne samo za dvig penzije in tako, tako da se mi čudi, da Desus, ki naj bi bil nekako, zagovarjal pravice upokojencev, tega zakona v bistvu, ki gre v smeri tega, da razrešimo eno težavo pri ohranjanju teh poštnih storitev, pa ga na žalost ne bodo podprli. </font><br>
<font size="4">	Tudi izjava predstavnika skupnosti občin, ki je hkrati rekel tisto, kar slišimo tudi od državljank in državljanov, da hočemo stvar(?) na regionalni razvoj, kar nenazadnje pomeni tudi ne samo na področju šolstva, kjer imamo tudi šole </font><br>
<br>
<b><font size="4">30. TRAK: (IP) – 14.25</font></b><br>
<br>
<font size="4">	(nadaljevanje) v, ne vem, Osolnici, ki imajo po 10 ali 15 učencev, tudi na tem področju, kar se tiče zagotavljanja javne službe oziroma te univerzalne poštne storitve. </font><br>
<font size="4">	Zdaj, mi imamo tukaj, tako kot mislim, da je kolega Pogačnik pred mano, se popolnoma strinjam z vsem, kaj je navedel. Mi imamo na eni strani skrb zaposlenih, ki jim ukinjajo delovna mesta, na drugi strani upravo, ki zakon, ki je bil vložen, tudi podpira, ker naslavlja težavo, ki jo imajo, na drugi strani imamo pa neživljenjsko urejeno sistemsko zakonodajo. Če iz teh materialov, kolikor sem jih uspel prebrati v tem času pa tudi pri prejšnjih sejah, številne države se zavedajo, da ta del univerzalnih poštnih storitev ne more delati z dobičkom, no, in zato tudi imajo različne načine teh sofinanciranj. Nenazadnje smo tudi v naši zakonodaji pred leti predvideli nek mehanizem, za katerega pa na žalost ugotavljamo, da ne funkcionira. Da ne funkcionira. </font><br>
<font size="4">	Potem imamo na eni strani vodstva, ki so pod pritiskom, da so delniške družbe. Seveda SDH od njih zahteva pričakovane donose, SDH, posredno država, ne. In me tudi ne čudi stališče predstavnika Ministrstva za gospodarstvo danes, da tega zakona ne podpirajo, pa mislim, da bo tako še kar nekaj časa, pa tudi dvomim, da se bo kaj premaknilo na tem področju iz enega preprostega razloga, ker, dokler bo pošta z drugim delom storitev, ki jih imajo na trgu, ker pošte so danes ratale, ne vem, od trafik do trgovin, v starih prostorih, neurejenih, premajhnih, tako da komaj notri stopiš mimo polic pa artiklov, ki ti jih ponujajo, dokler bodo s tem drugim delom uspeli še kar zagotavljati dobičke, toliko časa sem prepričan, da tudi ministrstvo ne bo posegalo pa jim bo hkrati odobrilo neka druga sredstva. Ko bo pa zadeva, to je moja ocena, pa upam, da se motim, prišlo toliko daleč, da bodo zabredli, da bodo tolkli izgubo, da ne bo več lepo, pa mislim, da se bo ta tudi zganili. </font><br>
<font size="4">	Pa na eni strani bi tudi, če je tako razmišljanje, ko jaz mislim, tudi ga na neki strani razumel, seveda hkrati nekaj daš pa na drugi strani prejemaš, vprašanje, kako je to. Ni pa transparentna zadeva, no. Jaz se popolnoma strinjam, da je v glavnem treba narediti okrog statusa, da pošta ne more biti opredeljena kot neka strateška naložba države, od katere se bodo pričakovali ne vem kak dobiček, oziroma če bo, obvezno urediti zadevo, ki jo naslavlja danes predlagani zakon. </font><br>
<font size="4">	Tako da na eni strani zahtevek, sem rekel, SDH, na drugi strani zahteve državljank in državljanov po javnem servisu, mi, mislim, da bo treba v tej smeri nekje najti eno rešitev in to po mojem v kratkem. Zdaj nekaj je obljub s strani politike že kar bilo dane. Zdaj, če bi svoje realizirali, verjetno ne bi prišlo danes do vložitve tega zakona s strani predlagateljev. Tudi v tem mandatu so bile že neke zaveze, mislim, da je tudi na našem odboru bilo rečeno, da bodo to področje uredili, mislim, da do konca leta, lanskega leta, no. Tako da zadeve se ne premikajo, stvari se zaostrujejo, elektronsko poslovanje se razvršča. Jaz ne bi danes razpravljal o tem, ne vem, o nekem transformacijskem poslovnem modelu, to je stvar vodstva družbe, pa mislim, da neke korake kar delajo, vsaj kolikor nam je bilo na prejšnjih sejah, smo imeli problematiko nagrajevanja pa odnosov znotraj pošte bolj pojasnjeno. Ne vem, razmere, razmišljanja v smeri razvijanja logistike in pa vsega tega, ampak mi smo tukaj pred dilemo, ali bomo tisto, kar smo obljubili, kar moramo zagotavljati državljankam in državljanom, to univerzalno poštno storitev izvajali ali ne. </font><br>
<font size="4">	Jaz mislim, da je predlog zakona, ki so ga vložili dober, seveda, zato ga bom tudi sam s kolegico, kot je že sama omenila, danes podprl. Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa, gospod podpredsednik. </font><br>
<font size="4">	Naslednji prijavljeni je kolega Franc Breznik. Izvolite. </font><br>
<br>
<font size="4">	</font><b><font size="4">FRANC BREZNIK (PS SDS): </font></b><font size="4">Najlepša hvala. </font><br>
<font size="4">	Torej, lahko bi rekel, da pozdravljam neko, jaz bi rekel neko zaključeno celoto ali pa del nekih ukrepov, ki so jih sprejeli delavci pošte, sindikat pošte in pa skupina pet tisoč volivcev, da so opozorili na celo vrsto nekih nejasnosti, nekih napačnih odločitev pri tem, kaj želimo v bistvu od Pošte Slovenije v 21. stoletju. </font><br>
<br>
<b><font size="4">31. TRAK: (IP) – 14.30</font></b><br>
<br>
<font size="4">	(nadaljevanje) Zdaj, cela vrsta mojih kolegov in kolegic, ki je pred mano razpravljalo, je opozorilo na celo vrsto zadev. Zdaj, tisto, kar lahko ugotovim v tem delu razprave, je, da mislim, da ni poslanca in poslanke, ki se ne bi strinjal, da vsaj poštne poslovalnice na podeželju ohranimo takšne, kot so. Ne poznam poslanca in poslanke v tem Državnem zboru, ki bi v vseh teh letih, ko smo se pogovarjali o problematiki, rekel, da je zato, da se poštne poslovalnice na podeželju zapirajo. </font><br>
<font size="4">	Zdaj, drugi del zadev, ki je vezan bolj na, jaz bi temu tudi rekel gospodarsko-statusno pravo, ob tem, kakšen status ima kot delniška družba Pošta Slovenije, kot gospodarska družba, tretji vidik je tisti, o katerem največkrat govorim v pojmu, ker se pač personalno malo bolj ukvarjam z digitalizacijo in o stvareh in o poslovnih modelih, ki bodo ugasnili, in novih poslovnih modelih, ki bodo nastajali v procesu digitalizacije. Četrtki vidik je seveda ta liberalizacija, kjer smo nek monopol morali na podlagi vseh evropskih uredb, jaz bi temu rekel razmontirati, če bi rekel nek izraz, in spustiti liberalizacije tudi na poštnih storitvah. </font><br>
<font size="4">	Zdaj, problem je, da smo mi uredbo, takratno, direktivno, ne uredbo, ki je, seveda nam dovoljuje, da po svoje urejamo, zapeljali v zgodbo, da bo kompenzacijski sklad reševal te morebitne stroške, ob tem, da se takrat nekdo ni predvidel, pred 20 leti, da na podlagi univerzalne poštne storitve ne bo neke velike konkurence, ampak da bo na podlagi paketnih rešitev in vsega ostalega, da bodo po vsej verjetnosti tudi v Republiko Slovenijo prihajala multinacionalna podjetja in tako naprej, kot so tudi danes predlagatelji, bi lahko rekel, obrazloževali svoje, torej svoje rešitve. </font><br>
<font size="4">	Zdaj, kaj narediti v tem primeru. Glejte, zakonska rešitev, ki je pred nami, seveda ima celo vrsto pomanjkljivosti, ki jih ne moremo niti zameriti. Nenazadnje vlada, tista, ki največkrat predlaga kakršne koli zakonske rešitve, ima za sabo ogromen birokratski aparat strokovnjakov, ki lahko pogledajo, kdaj tudi zakon vpliva na ostale zakone in vse ostalo, da zadeva ostane v nekem sistemu, in da ne ruši nekih ravnovesij pri vsem tem. Dejstvo pa je, da sam menim in tudi se, bi lahko rekel, obvezujem, da rešitev, da to delo, ki ste ga opravili do tega trenutka, ko ste zakon pripeljali v proceduro v Državnem zboru, da ni bilo zaman. Da to ni bil čas, ki ste ga namenili zato, da bi mi tu birokratsko nekaj zavrnili, kar po vsej verjetnosti bomo, ampak sam se zavedam te problematike, zavedam se, da je strategijo upravljanja državnih naložb, to, kaj je pred mano kolega Pogačnik napovedal in tudi je sam se s tem bolj ukvarjal, takrat tudi zelo opozarjal, da nekatere subjekte ali pa podjetja ne morejo zasledovati dobičkonosnosti. In skupaj ugotavljamo, da Pošta Slovenije ima tudi marsikatero drugo funkcijo. Predvsem funkcijo nekih javnih dobrin, javnega dobra, ki je lahko gospodarska, po eni strani gospodarska družba, po drugi strani pa mora ta družba zasledovati torej cilje, ki so bolj povezani kot z dobičkonosnostjo z javnim dobrim. Nenazadnje je ta družba s svojimi delavci in delavkami, ki neutrudno delajo na terenu, ki izvajajo kvalitetne poštne storitve, zasledujejo tudi neko socialno funkcijo, bodimo realni. Poštar na podeželju je zadnji stik nekoga, ki je osamljen v svoji hiši, največkrat v poznih letih, ki je nekdo, ki pride, ki ga nasmeje, kjer ima nekdo socialni stik, in menim, da moramo tukaj, da je rešitev, ki jo vidim, je rešitev po vsej verjetnosti v spremembi strategije upravljanja državnih naložb in izvzeti iz tega vsaj Pošto Slovenije kot tako. Ali bo to gospodarska javna služba, kakorkoli, to rešitev prepuščam strokovnjakom, ampak na tej poti vidim neko rešitev, ki bi bila celovita. </font><br>
<font size="4">	Zdaj, da ti na eni strani v strategiji Pošti Slovenije in njenemu poslovodstvu nalagaš dobičkonosnost, torej točno določeno dobičkonosnost ali več, po drugi strani pa ti iz državnega proračuna tej isti družbi daješ denar, tukaj jaz ne vidim sistemske rešitve. Seveda je ena izmed rešitev ta, ampak po vsej verjetnosti jaz vidim rešitev ravno v tem, da izvzamemo iz tega, da SDH pozovemo, da vlada, skupščina, SDH pozove in da skupaj pripravo rešitev, skupaj z deležniki, ki so danes tukaj, tudi s poslovodstvom</font><br>
<br>
<b><font size="4">32. TRAK: (IP) – 14.35</font></b><br>
<br>
<font size="4">	(nadaljevanje) in da spremenimo torej strategijo upravljanja in pošto izvzamemo iz tega. </font><br>
<font size="4">	Po drugi strani, ker pošta torej opravlja tudi bančne storitve, torej ima tudi bančna pooblastila, kar je zelo pomembno, ker ta bančna pooblastila po vseh verjetnosti marsikdaj, ko damo pošto v najem, kakršno koli društvo in tako naprej, teh pooblastil to društvo nima, torej se opravlja, se ena izmed teh funkcij ukinja. Pa bi lahko pošta opravljala za državo na tem podeželju v teh poslovalnicah tudi neke nove aktivnosti, ki morda jih danes ne moremo našteti, gre za celo vrsto nekih socialnih evropskih programov, ki so vezani na starejše, na dobavo, po vseh verjetnosti, tudi dobavo nekih dobrin za starejše, povezane tudi z moderno logistiko 21. stoletja, ki jo tudi pošta seveda na drugi strani razvija, ker dejstvo je, da mi neko generacijo, ki je bila rojeni v 40. ali pa 50. letih prejšnjega stoletja, ki je danes v pokoju, bomo težko spravili v 4. industrijsko revolucijo, v digitalizacijo in v računalniško pismenost. Vsaka generacija ima svoj vzpon, vsaka generacija, tako kot tudi naša, bo doživela tudi svoj neki, jaz bi rekel, tehnološki šok. Po vsej, tudi mi, tudi mi se moramo tega zavedati, tudi eden izmed nas bo kdaj nekoč na podeželju sam v kakšni hiši in bo z veseljem pričakal, če še bo kdaj kaki poštar ga prišel obiskati. V kakršni koli obliki, morda takrat že z dronom ali s čem, ampak v vsakem primeru je moje osebno mišljenje in mislim, da tudi mišljenje večinoma kolegic, ki sem vas danes slišal, da moramo v najkrajšem času poiskati torej rešitev, zato da razvežemo roke, poslovodstvo pošte, zato da lahko začnejo zasledovati popolnoma drugačne cilje te zelo pomembne gospodarske družbe v državni lasti. </font><br>
<font size="4">	Tisto, kaj lahko naredim, kaj lahko se obvežem, danes imam ob 16. uri sestanek koalicije na Brdu pri Kranju, verjamem, da boste kolegi podprli, bomo odprli to temo tudi na sestanku koalicije, zato da se rešitev za torej delovanje pošte v naslednjih letih najde. Ena izmed rešitev, je danes kolega Pogačnik predstavil, tudi jaz se največkrat, kolikor smo se posvetovali, je ta rešitev na mestu, morda bi treba jo bilo še dodelati, zato se nekako obvežem, da bomo to odprli in da naredimo v najkrajšem času sestanek poslovodstva, predstavnikov vlade, predstavnikov tudi SDH-ja, da naj torej, da to rešitev izoblikujemo in jo v najkrajšem času udejanjimo. </font><br>
<font size="4">	Do takrat pa jaz verjamem, da obstaja nek moratorij, da se poštne poslovalnice v Republiki Sloveniji do takrat ne zapirajo in da bo ta rešitev znana ali pa bo, ali pa jo bomo implementirali v najkrajšem času, torej jaz mislim, da v nekaj tednih ali pa nekaj tistih prvih mesecih prihodnjega leta. </font><br>
<font size="4">	Najlepša hvala. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br>
<font size="4">	Kolegica Iva Dimic, izvolite. </font><br>
<br>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa. Lepo pozdravljeni. </font><br>
<font size="4">	Jaz naj najprej rečem, da obžalujem, da ni z nami direktorja Pošte Slovenije, ker imam dve vprašanji za njega, zato bom zastavila vam, gospa, ki predstavljate poslovodstvo. In sicer me zanima, kaj bi s sprejemom tega zakona pridobili zaposleni v dostavi in za poštnim okencem. Kaj konkretno bi oni od tega zakona dobili? In kako lahko razumemo prošnjo za državno subvencijo oziroma sofinanciranje neto stroškov univerzalne poštne storitve ob dejstvu nakupa Interevrope? Ki ni bila tako skromna investicija. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br>
<font size="4">	Kolega Mihael Prevc, izvolite. </font><br>
<br>
<font size="4">	</font><b><font size="4">MIHAEL PREVC (PS NSi): </font></b><font size="4">Hvala lepa za besedo, tudi v mojem imenu vsem prav lep pozdrav. </font><br>
<font size="4">	Z zanimanjem sem poslušal danes razpravo, tako s strani predlagateljev, tako s strani vlade in nenazadnje tudi s strani nas, poslancev. In dejstvo je, da sem pridobil veliko dodatnih informacij, ki sem jih seveda </font><br>
<br>
<b><font size="4">33. TRAK: (IP) – 14.40</font></b><br>
<br>
<font size="4">	(nadaljevanje potreboval, ki sem jih rabil glede na to, da se bo v končni fazi pač treba odločiti glede predloga zakona. </font><br>
<font size="4">	Dejstvo je, da sem, ko sem predlog zakona prebral, da sem v zakonu, da se mi je porajalo bistveno vprašanje, bistveno vprašanje na koncu vsega, ali ta predlog zakona, ki ga je podpisalo, kot smo slišali, več kot pet tisoč volivcev, ali kaj pravzaprav prinaša. Ali to pomeni, da se vendarle ne bo nadaljeval trend zapiranja poslovalnic, poštnih poslovalnic in odpuščanja delavcev? To, kar se je v preteklosti dogajalo. Mimogrede, sam prihajam iz takšnega podeželskega okolja, kjer sta se pred leti zaprli dve poštni poslovalnici in seveda kar nekaj delavcev je bilo odpuščenih.</font><br>
<font size="4">	Zdaj, če ta predlog prinaša to, glejte, potem ima seveda ta zakon nek smisel, ampak enostavno tu danes v sami razpravi tega odgovora nisem dobil. Jaz sem vendarle prepričan oziroma tako razmišljam, da je zapiranje poslovalnic in pa posledično odpuščanje delavcev doseglo nek limit in da pravzaprav na tistem našem območju, na gorenjskem območju, enostavno pa resnično ne vidim več možnosti, da bi v smislu racionalizacije Pošta Slovenije še naprej odpuščala delavce in še naprej, še naprej zapirala poslovalnice, poštnih poslovalnic, ker potem sploh ne vem, če bo lahko še opravljala tisto osnovno poslanstvo, zaradi katere je, to se pravi zaradi občanov, državljanov.</font><br>
<font size="4">	Zdaj, cilj tega predlaganega zakona je predvsem to, da bi se tisto neupravičeno finančno breme, ki pač nastaja pri izvajanju univerzalnih poštnih storitev, da bi se to preneslo kot finančno breme državnega proračuna. Glejte, saj to, to je nekje, nekje logično razmišljanje in zdaj, če bi s tem denarjem, s tem denarjem, mi smo danes slišali različne številke, 30 milijonov, 35 milijonov oziroma Pošta Slovenije je izračunala te stroške v zadnjih letih tam nekje na 15 oziroma na 17 milijonov. Zdaj a je to tisti denar, tisti denar, če bi ta denar Pošti Slovenije namenila, če bi ga namenili iz državnega proračuna, a je to tisti denar, a so to tista sredstva, ki bi nekje ustavila, v narekovaju, zapiranje poštnih poslovalnic? Mislim, da ni. Bojim se, da to ne bi šlo v to smer. </font><br>
<font size="4">	Poleg tega sem s strani ministrstva, mi pravzaprav ni čisto jasno, zakaj recimo agencija, ki je pač regulator poslovanja pošte, zakaj v vseh teh letih nekako ni ugotovila, zakaj ni ugotovila oziroma ni priznala tega dejanskega izračunanega stroška, neupravičenega, tako kot ga imenujete, neupravičenega finančnega stroška, ki pač nastaja z izvajanjem te univerzalne poštne storitve. Tako da na tem področju, na tem segmentu bi bilo verjetno treba še marsikaj, marsikaj storiti. Ker kakšno vlogo ima potem ta tako imenovani kompenzijski sklad, iz katerega naj bi pač pokrili ta neupravičeni strošek, ki nastaja, in pravzaprav ta kompenzijski sklad, kot smo tudi lahko prebrali, ni bil še nikdar aktiviran. </font><br>
<font size="4">	In predlagatelj zakona nenazadnje tudi ne navaja oziroma ne opredeli finančnega stroška, ki bi dejansko s tem zakonom nastal, ker mi vsi vemo, da predlagatelj zakona</font><br>
<br>
<b><font size="4">34. TRAK: (IP) – 14.45</font></b><br>
<br>
<font size="4">	(nadaljevanje) ima seveda tudi posebno postavko, kjer opredeli finančne stroške, ki nastanejo pač z nekim novim zakonom, in tu teh finančnih stroškov ni. In poglejte, jaz verjamem, da ministrstvo, ministrstvo s tega področja, da pač temu zakona, s tega vidika, ne more biti naklonjeno, žal. Glejte, poleg tega smo slišali, da je tudi s strani Zakonodajno-pravne službe Državnega zbora zelo veliko pripomb in jaz sem, ko sem jaz prebral te pripombe, so se mi zdele seveda zelo na mestu in jaz sem bil prepričan, da se jih bo vsaj nekaj dalo uskladiti, ampak zdaj dejansko vidim, da do te uskladitve niti ni prišlo. </font><br>
<font size="4">	Tako da, glejte, jaz vam moram povedati, da sem kar danes nekako v dilemi. Jaz sem vendarle upal, da bom v tej razpravi slišal več takih konkretnih rešitev, tako da v tem trenutku tudi sam moram povedati, da zakona v takšni obliki ne morem podpreti. Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br>
<font size="4">	Kolega Boštjan Koražija, izvolite. </font><br>
<br>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Predsednik, najlepša hvala za besedo. </font><br>
<font size="4">	Saj imamo zanimive primere, ki se nam dogajajo zadnje čase v Državnem zboru. Recimo, prej je bil tu gospod Misja, predsednik skupnosti občin Slovenije in nam pove, v čem je v bistvu problem. Prihaja iz lokalnega okolja, prihaja v bistvu iz periferije, zelo blizu mene tam, in dejansko pove, da dejansko to je glih cela srčika problema. Z ukinjanjem javnih storitev in dejansko pošta je javna storitev oziroma javni servis, se dejansko tudi zaustavlja oziroma že kar končuje decentralizacija Slovenije. In spet bomo tisti, ki smo na periferiji oziroma tisti, ki so na periferiji doma, bodo spet, bom rekel, izločeni iz vseh ostalih procesov, ki pač bi jim jih, pač jim mora država nuditi tako ali drugače. </font><br>
<font size="4">In ko smo pri tej zadevi, kar se tiče zakona, seveda zakon bom podprl, ker tudi ne glede na to, se še lahko potem zadeva tudi dodela oziroma se še tudi kakorkoli dodaja stvari. Je pa tudi zelo zanimivi aspekt. Vsi ste se zdaj pač, bom rekel, obregnili na to, da so kao sindikalisti prinesli zakon sem. Še enkrat ponavljamo, ta zakon smo v bistvo volivci, smo tisti volivci, ki smo ga pač podprli oziroma, ki smo želeli, da se zgodi. Je pa tudi druga zadeva, da so ga prinesli delavci, v bistvu, je pa tudi drugi aspekt, ki pa tudi da človeku zelo resno misliti v tej državi, da pač, da so delavci zelo osveščeni in tudi ozaveščeni glede tega, kaj se dogaja z njihovimi delovnimi mesti, in so tudi pripravljeni zato tudi marsikaj narediti, ne samo to, da dobro opravljajo svoje delo, ampak tudi, da znajo za koga drugega stopit, bom rekel, v klešče oziroma v neki tam medprostor, da poskušajo zadeve speljati naprej. </font><br>
<font size="4">Kar se tiče storitev. Se strinjam popolnoma, imamo zelo dobre storitve, poštne, in glede tega mislim, da se sploh ne bomo več oziroma se ne bi bilo potrebno niti pogovarjati niti pač razpravljati na to temo. Je pa tu spet ta aspekt, ki pač je tudi v bistvu skozi, konstantno prisoten v tej razpravi, današnji, da ta Državni zbor enostavno ne razume lokalnega. In jaz ne vem, jaz sem stranka Levica, pa stalno mi očitate, da smo proti lokalnemu pa proti periferiji, kar sploh ne drži. Jaz konstantno odpiram teme, ki se pač odražajo oziroma, ki se tičejo tega lokalnega okolja. Hodim, eden izmed redkih poslancev sem, pa imamo tudi koalicijske poslance z našega becirka oziroma z našega geografskega področja, ki ne prihajajo na tele sestanke oziroma kolegije skupnosti županov Spodnjega Podravja. Zato ker mi je to pomembno, zato ker mi tam ljudje povejo marsikaj oziroma tudi slišim za težave. Saj vem, vsega se ne da rešiti, tudi vsega jaz ne morem rešiti, lahko pa povem, pa tudi izpostavim to temo. </font><br>
<font size="4">In tu je konstantna, bom rekel, konstantna neka dilema oziroma konstantno neko trčenje interesov, da dejansko ta Državni zbor oziroma v tem primeru sploh Vlada govori, kot da skozi podpira lokalno okolje pa sem pa tja, ko pa pride do nekih lokalnih tem, ki jih je treba rešiti, in to je v bistvu zelo povezano s periferijo pa z decentralizacijo Slovenije,</font><br>
<br>
<b><font size="4">35. TRAK: (IP) – 14.50</font></b><br>
<br>
<font size="4">	(nadaljevanje) kar se tiče teh poštnih poslovalnic, pa naenkrat mrk, tema. Tako se zabremzamo, ne. Ker so že spet tisti ideološki interesi pa politični interesi in te zadeve. In to konstantno se, bom rekel, na mestu stopicamo. 	</font><br>
<font size="4">	Potem tudi druga zadeva, ki mi je pač prej prišla na misel, ko sem gospoda Prevca poslušal, pa je imel zelo dobro razpravo. Me zanima tudi mene, kaj se v bistvu dogaja z Akosom pa recimo kakšna je komunikacija tudi med ministrstvom, med Akosom pa tudi med Pošto Slovenije, da se recimo neke zadeve ne dorečejo oziroma da se nikoli ne izpostavijo oziroma tudi, če se treba, se usedite v neko sobo, se pogovorite, da se neke stvari končno, bom rekel, zaključijo ali pa vsaj poskušajo začeti reševati. Jaz tega ne razumem, koliko je to, štiri leta od 2016, če sem prav razumel. Prišel sem jaz 2017, ste bili zavrnjeni, 2018 je v teku, se pravi, da se odločuje o tem, karkoli bo, se pravi boste spet očitno zavrnili, če sem prav razumel, strategijo. In jaz ne razumem, moram priznati, jaz sem zelo zmeden glede tega. </font><br>
<font size="4">	In dokler bo tako zadeva funkcionirala, kot smo jih zdaj slišali, da dejansko drug drugega v resnici ne poslušamo, no, v resnici. Sploh ko se gre tudi za te agencije, pa ko se gre za ministrstva in te stvari. Jaz mislim, da to so zadeve, ki bi morale biti na kakršen koli način vsaj poskušane biti rešene. Oziroma vsaj začeti biti v neki akciji, da se zdaj rešujejo. Pa zdaj to ne leti na gospoda Zajca, ker ni tako dolgo tukaj na ministrstvo, ker vem, da mu je kar veliko stvari na glavo padlo v zadnjem času, ampak leti tudi na ministra samega, ker minister je že od leta, katerega leta, 2014 let na MGRT-ju. In mislim, da glede na to, da je že tudi obljubljal določenim osebam, da bo to uredil, pa tudi vem, da gospod, ki je pač predsednik skupnosti slovenskih občin, bi pričakoval, da bo več nekega dialoga oziroma da bojo tudi oni poskušali malo neke zadeve spraviti naprej oziroma pač poskušati reševati. </font><br>
<font size="4">	V glavnem. Zadevo bom zdaj zaključil, to. Še enkrat bi rad opozoril na eno zadevo, in to je pač tipičen primer in zelo dober primer tega, kaj se v bistvu ne bi smelo več ponavljati v tem Državnem zboru, da enostavno, če pridejo ljudje pa nam ponudijo rešitve ali kakršne koli tudi opcije, strategije nekega razvoja oziroma tudi možnosti decentralizacije v tej Sloveniji, to pač v primeru teh poslovalnic, pošt, so oziroma je, da se jih pač posluša in me veseli da gospod Breznik, celo prej je omenil, da bodo to danes odprli na koalicijskem sestanku, če sem prav razumel, ne, gospod Breznik. Me zelo veseli, ker vem, da pač prihajamo tu iz tega perifernega območja in je prav, da se to začne o tem na glas diskutirati, tudi na glas o tem razpravljati, ker v osnovi je res to, mislim, da bo treba več solidarnosti, pa tudi več posluha za lokalno okolje, pa sploh za nas, ki smo malo okraj oziroma kar dosti okraj s tega centra Ljubljane oziroma s tega, bom rekel, dogajanja(?), vsesplošnega, ker mislim, da imamo zelo različne zgodbe pa isti cilj. To je pa to, da bi boljše živeli pa da bi bolj / nerazumljivo/ živeli. </font><br>
<font size="4">	Hvala. Seveda zakon bom podprl pa podpiram take, bom rekel, v tem primeru, kot ste pač predlagatelji oziroma smo predlagatelji, ker se res vidi, da na delavstvo lahko stalno računamo oziroma na naše delavke in delavce in to je super. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala, kolega Koražija, kolega Jože Lenart, izvolite. </font><br>
<br>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa, predsedujoči. Ja, spoštovani vabljeni gostje, kolikor vas je še ostalo, kolegice in kolegi. </font><br>
<font size="4">	Ja, kar nekaj sej na odborih je že bilo v Državnem zboru na to temo, kar kaže seveda, da je problematika poštnih storitev vsekakor malo širša, kot pa danes predvideva ta predlog sprememb tega zakona. Poštne storitve so seveda pomemben člen v upravljanju, v obveščanju, v celotnem delovanju družbe, gospodarstva, celotnega sistema, in tako vsekakor v interesu države. Tako tudi evropske direktive na tem področju, ki pomembnost tega področja potrjujejo, kažejo na to, da je to področje zelo pomembno in občutljivo in se ga moramo, moramo ga obravnavati res resno in strokovno. </font><br>
<font size="4">	Svet se seveda neverjetno hitro spreminja, spreminja in še hitreje se bo, kar kažejo tudi nove razmere epidemije,  kar je bilo danes na tej seji že tudi rečeno. </font><br>
<br>
<b><font size="4">36. TRAK: (IP) – 14.55</font></b><br>
<br>
<font size="4">	(nadaljevanje) Tehnologije se tudi na tem področju spreminjajo, in to tako, da jim organizacijsko praktično ni moč slediti, kar danes uvajamo, je jutri že preteklost, je neučinkovito, nekonkurenčno. Tako je seveda večno vprašanje, kako hitro se lahko vsemu temu prilagajamo. Je to seveda to bistveno vprašanje, ki ga tudi današnja problematika te točke obravnava in temu se posvečamo. Danes smo oziroma se tukaj praktično smo vsi deležniki obravnave problematike in iz tega odbora tudi bi morali iti k reševanju celovitosti tega reševanja te problematike. </font><br>
<font size="4">	Vodstvo pošte je vsekakor ta management, ki mora vsem tem spremembam slediti po najbolj racionalni poti, kar delajo tudi v drugih državah v svetu. Ali bomo korak, dva za temi državami ali gremo vzporedno ali pa bomo korak pred drugimi, pa že govorimo lahko o zgodbi o uspehu ali pa neuspehu. Seveda, realnost na tem področju postaja vedno večji izziv in je po svoje tudi kruta, vsekakor niso prave rešitve, da za zaščito interesov državljank in državljanov stopajo občine, kajti ne morejo slediti tehnološkim spremembam, saj en tak primer je bil naveden v eni izmed preteklih sej, ne, da je praktično občina prevzela pošto na svojem področju, ker pač jo je Pošta Slovenije zapirala zaradi neracionalnosti. </font><br>
<font size="4">	Glejte, na silo in trmo se tu ne more urejati tega področja, lahko pa se razumsko z roko v roki z upoštevanjem stroke, potreb in seveda tehnologije, ki namenovno, brez zadržkov se spreminja in gre naprej. Nikakor se ne smemo upirati spremembam, saj načeloma prinašajo napredek. Pomembna pa je seveda tista, kako bomo temu pristopali in reševali celotno področje. Seveda pa celotno področje regulira zakonodaja, ki jo več ali manj dobro poznamo vsi deležniki danes tukaj. Tudi zakonodaja, ki ureja pravice in pa obveznosti zaposlenih in to je treba seveda spoštovati. Vsaka potrebna sprememba seveda potrebuje in zahteva sogovornika in pa ima neke meje, preko katere ne moremo brez sprememb in pa prilagajanj. </font><br>
<font size="4">	Ali je današnji predlog zakona o spremembah in dopolnitvah zakona o poštnih storitvah najboljši? Zagotovo ni, že glede na to, da so se razmere že v sedanjem tem kratkem času, kar obravnavamo to področje, bistveno spremenile. Rešuje pa zagotovo nekaj zadev, ki so postale nevzdržne in jim vodstvo pošte in regulatorji niste pravočasno sledili in uravnavali. Prav tako pa opozarja predlog spremembe zakona, da mora vodstvo pošte in regulatorji prestopiti k bistveno večjim spremembam, ki bodo sledile spremembam na trgu na tem področju. </font><br>
<font size="4">Kakorkoli, ta predlog sprememb zakona danes bom tudi sam podprl. </font><br>
<br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br>
<font size="4">Zadnji prijavljeni sem sam. Tematika je stara in mislim, da je pomembno poudariti, da nihče v tej dvorani ni za to, da poštarji izgubljajo službe in da se zapirajo pošte. In dejstvo je tudi to, da Akos, Agencija za komunikacijska omrežja in storitve, ni ugotovila, da bi nastali neupravičeni stroški. In slišali smo tudi navedbe, da niso pravilno prinesene direktive iz Evropske unije na Slovenijo, to tudi ne drži. Ker izbira je možna v več smeri, in ena pač je opravljena, tako da tukaj tudi nismo v nobenem, na stranpoti. </font><br>
<font size="4">Moramo pa enostavno ločiti univerzalno poštno storitev od samega zapiranja pošt. Ta dva problema sta čisto različna. In tega zapiranja ni tako veliko, kot se skuša prikazati. V zadnjih desetih letih, po podatkih ministrstva, je 16 poslovalnic zaprto, ostale so pa preoblikovane v pogodbene ali pač podoben način delovanja. In dejstvo je tudi to, da pošta v celoti izpolnjuje to univerzalno poštno storitev, kot pravijo analize, v primerjavi z ostalimi evropskimi državami </font><br>
<br>
<b><font size="4">37. TRAK: (IP) – 15.00</font></b><br>
<br>
<font size="4">	(nadaljevanje) nadpovprečno dobro. In mi to tudi kot uporabniki zagotovo lahko potrdimo iz nekega osebnega zornega kota. Je pa res, da se poslovodstvo pošte odloča za nekakšen vid racionalizacije in da te informacije, ko pridejo do zaposlenih, se lahko tudi interpretirajo kot grožnje ali doživljajo kot grožnje, da bodo izgubili svojo službo. In seveda to ne more biti prijetno, je zagotovo skrb vzbujajoče, tako da mogoče pa ni način, da se potem zbirajo podpisi na način, da izgubili bomo službe, podpišite. 	Ne, bilo je, kot poročajo, precej takih interpretacij, in v tem smislu mi danes imamo zakon, ki na nek način ni ravno v smeri tega, kot je bilo prikazano tistim vsem, ki so te podpise dali. Ne rečem, da je to generalno, ampak imamo te indice. </font><br>
<font size="4">	Izjemno se ne morem strinjati s kolego Koražijo, ki pravi, da Državni zbor ne razume lokalnega okolja in da je nastopil totalni mrk. Ne, Državni zbor razume lokalno okolje na način, kot ga dojema v skladu z doktrino svojega političnega delovanja, ampak mrk ni nastopil, je nastopil neki trk, pravzaprav, med tem kaj imamo in v imenu koga je treba dodatno neki državni oziroma skupni denar dati, za kaj. Ker mi vidimo, da so opravljene te analize, da je pošta trikrat izračunala, da je, da je nekaj breme, Akos pa je trikrat izračunala, da bremena ni. In zdaj pa po ureditvah in ureditvi, ki jo imamo, Akos je relevanten vir podatka. Pošta je podjetje, ki seveda mora prikazati oziroma namerno prikaže podatke, tako kot jim najbolj ustreza. Tako da če zastavimo vprašanje, komu verjeti, ko gre za te analize in uporabljeno metodologijo, tukaj pa se moram strinjati, da Akos ima prav. </font><br>
<font size="4">	Mene osebno zelo skrbi in vznemirja, ali je res prava pot, da se neka količina denarja, recimo danes smo operirali od 17 do 40 milijonov letno, dodeli recimo pošti za to, za boljše poslovanje in za ureditev problematike, o kateri govorimo, ob tem da, veste, drugi državni servisi niso v tej meri tako dragi. Jaz sem recimo se zavzel malo, da pogledam te cenike, in sploh me moti to, da so na poštne storitve v tem smislu, te najdražje, vezani tisti, ki nimajo dostopa do elektronskega bančništva, zato ker pač so računalniško manj pismeni. In velikokrat je bilo videti, da pač ena upokojenka čaka, da plača tri, štiri, pet položnic, po dokaj visoki ceni provizije, ker pač nima možnosti, da to opravi tako, kot mi vsi. Nima pa še navade, da bi ji to sosed naredil, ne. In ali bi ona zdaj, če prenesemo to, in njej podobni bili res pripravljeni, da odločajo o denarju, ki bo plačan, zato da se to na tak način podaljšuje. Ker veste, bančna oziroma poštna nakaznica denarja za znesek 470 € je ovrednotena s 36,9 €. To je strašno, to je res gromozansko veliko, in ne vidim razloga, da bi tako, če hočete tudi bančništvo, bančniško oderuštvo še naprej mirno gledali. In to je nekaj, kar človeka zaboli, zato ker se nanaša na tiste, ki to morajo plačati, pa recimo te možnosti resnično nimajo vsak dan. / vmesno oglašanje: Predsedujočega sprašujem, glede na to, da je bilo vprašanje… /</font><br>
<font size="4">Ne morete govoriti, v nobenem primeru ne morete zdaj govoriti. </font><br>
<font size="4">	Razumljivo je, da sindikat, ki se bori za delovna mesta, da seveda problem naslovi tudi preko občanov, ampak ta zakon naslavlja izključno financiranje, ne pa kakovost in ali obstoj univerzalne poštne storitve. In jaz mislim, da so nezadovoljni tako uporabniki kot </font><br>
<br>
<b><font size="4">38. TRAK: (IP) – 15.05</font></b><br>
<br>
<font size="4">	(nadaljevanje) zaposleni. S tem zakonom pa samo bi odprli problem z, če hočete, z Akosom pa tudi z Evropsko komisijo, zato je res, mislim da prav, kot kolegi že omenjajo, da je treba spremeniti strategijo, in tu je verjetno rešitev. Ampak mi smo do tega zelo spoštljivi, gre za pet tisoč podpisov, ki so popolnoma legitimni, da se o tem razpravlja, zato moramo samo postaviti argumente za in proti. </font><br>
<font size="4">	Ta zakon se ne da, v taki obliki, kot je predlagan, podpreti, in jaz mislim, da tukaj lahko sklenem svojo razpravo. </font><br>
<font size="4">	Zdaj pa, ker nimamo več prijavljenih k razpravi, ima besedo predstavnik ministrstva in na željo gospe poslanke predstavnica pošte lahko odgovori. Ampak vnaprej vas opozarjam, da intervencija, ki ste jo naredili, je skrajno neobičajna, nedopustna, in če boste karkoli drugega razen odgovor gospe poslanki, vam bo moral vzeti besedo. </font><br>
<font size="4">	Zdaj pa predstavnik vlade, državni sekretar Simon Zajc.</font><br>
<br>
<font size="4">	</font><b><font size="4">SIMON ZAJC: </font></b><font size="4">Hvala, gospod predsednik. </font><br>
<font size="4">	Sicer nisem imel nekaj veliko vprašanj, mogoče samo glavna dilema ali pa ena od dilem, ki je bila izpostavljena. Mi, kot ministrstvo, se v samoodločanje Akosa ne smemo in ne moremo vpletati. Akos na podlagi standardov, ki jih ima, izračuna, in če ta izračun potem ne izkaže teh stroškov, mi na ta izračun ne smemo, ne moremo in tudi nikoli nismo vplivali. </font><br>
<font size="4">	Glede ostalega pa mislim, da ni bilo nekih vprašanj. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Zdaj še odgovor gospe poslanki Ivi Dimic. Gospa predstavnica pošte. </font><br>
<br>
<font size="4">	</font><b><font size="4">KARMEN LEBE GRAJF: </font></b><font size="4">Hvala lepa za besedo. Najprej se vam iskreno opravičujem, resnično od tukaj se je videlo, kot da ste govor zaključili, zato sem se hotela priglasiti in hotela vprašati, ali naj odgovor podam. V okviru možnosti in zdaj na dovoljenje ga bom seveda podala. </font><br>
<font size="4">	Če sem pravilno razumela, izpostavljeni sta bili dve vprašanji. Se pravi, kaj bodo od tega, če bo zakon sprejet v obliki, kot je predlagan, imeli volivke in volivci oziroma občani in občanke in pa, kako to, da je šla Pošta Slovenije v nakup Interevrope, kar ni bilo poceni, glede na pač kontekst te situacije. </font><br>
<font size="4">	Kar se tiče prvega vprašanja, moram povedati, da škarje in platno imajo odločevalci, v tem konkretnem primeru ne mislim odločevalcev danes, ampak ste tukaj pristojno ministrstvo in Akos. Se pravi, to sta dva organa, dve telesi, ki sprejemata predpise, ki nato določajo poslovanje Pošte Slovenije. Lahko so bolj omejevalni, lahko so bolj široki. Lahko recimo povem, da Pošta Slovenije v svoji strategiji ima načrt nadaljnjega preoblikovanja in zapiranja poslovalnic, ker je to način, kako znižuje stroške poslovanja in ohranja vzdržno poslovanje. V načrtu imamo nadaljnjo zaprtje, torej opravičujem se, preoblikovanje v pogodbene pošte cerka 89 poslovalnic in morda zaprtje 13 mestnih pošt. </font><br>
<font size="4">	Ali bo to realizirano ali to ne bo realizirano in kako, s kakšno dinamiko, je seveda odvisno od veliko dejavnikov, eden izmed teh je tudi ta, o katerem danes govorimo. Če država želi imeti bolj trdna zagotovila, kakšna poslovna mreža naj zaradi zagotavljanja univerzalne poštne storitve Pošta Slovenije seveda ima, ohranja in vzdržuje, ima seveda vzvode in pristojnosti, da to naredi, ampak seveda potem je to sofinanciranje več kot nujno, ker drugače se to ne izide. Ob tem bi poudarila, ker je bilo rečeno tudi, da zaradi tega ljudje izgubljajo službe v Pošti Slovenije, to ne drži. Širimo poslovanje tam, kjer je perspektiva, in to so paketi in predvsem logistične storitve, in to so področja, kjer celo dodatno zaposlujemo, in tukaj se deloma skriva tudi odgovor na vprašanje z Interevropo. </font><br>
<font size="4">	Pošta Slovenije v skladu s sprejeto strategijo in tudi tako, kot to počnejo veliko število drugih poštnih javnih operaterjev v Evropi, šla v investicijo, s katero si zagotavlja storitve,</font><br>
<br>
<b><font size="4">39. TRAK: (IP) – 15.10</font></b><br>
<br>
<font size="4">	(nadaljevanje) se pravi obseg storitev in dejavnosti tudi v prihodnje, s katerimi bo nadomeščala upadajoče prihodke od univerzalne storitve in kjer bo seveda zaposlovala in ohranjala vzdrževanje zaposlenih, kolikor se bo dalo. Kot veste investicija ni bila … je bila predmet posebnega finančnega, konstrukcije …</font><br>
<br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Podali ste odgovor, hvala lepa. </font><br>
<br>
<b><font size="4">KARMEN LEBE GRAJF: … </font></b><font size="4">povezana je tudi na kredite, ampak to mislim, da danes ni, niti ni osrednja tema. Če pa bodo kdaj ljudje na pošti izgubljali zaposlitve, bo pa to, če bo pošta slabo poslovala z izgubo, ker takrat bo pač morala odreagirati. </font><br>
<font size="4">Hvala lepa. </font><br>
<br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Hvala tudi vam. </font><br>
<font size="4">Zdaj pa sprašujem predlagatelja, če ima še željo po … Izvolite. </font><br>
<br>
<b><font size="4">SAŠA GRŽINIČ: </font></b><font size="4">Pozdravljeni, Gržinič Saša s strani sindikata poštnih delavcev. </font><br>
<font size="4">Probal bom biti zelo kratek in jedrnat, ker je znotraj te razprave in znotraj lanskoletne razprave se nabralo v meni kar precej jeze in razočaranja. Tu, ko sem danes poslušal nekatere ljudi, resnično me zanima, če si je kdo sploh prebral evropsko direktivo, o kateri citiramo non stop v tem predlogu, v kateri sta samo dve možni rešitvi, o kateri govorimo. Mi tu poslušamo od vas, od gospoda Polnarja, se opravičujem, ampak poslušamo o možnosti ustanovitve javne službe. To je bilo z liberalizacijo v letu 2009 prepovedano na področju poštnih storitev. Govorimo, gospodu Periču samo lahko odgovorim, govori o tržnem delu, ki nima veze z USO storitvami, kam se bomo mi širili. To pošta že dela. </font><br>
<font size="4">A se vi sploh zavedate, o čem razpravljamo danes? Ko govorimo o strategiji in vplivu, sam sem tudi nadzornik, to je lani predlagala Levica in je bila zavrnjena. Danes poslušamo diametralno s strani, z druge strani, z SDS-a. Ista rešitev, ki je bila lani zavrnjena, kot sam kot nadzornik, da se mi v 21. stoletju govori o podjetju, da se vračamo nazaj, pa ne bom rekel kam, v enostrankarsko, v javno, da se moram delati. Če si vi mislite, da si mi izmišljujemo neke rešitve. Mi smo povzeli rešitve, ki nam jih da na razpolago evropska direktiva in ki so bile uporabljene drugod. </font><br>
<font size="4">Prvič, če bi bilo možno, da lahko tudi na Pošti Slovenije ločimo, kot se loči na železnicah, v dva različna vlaka potnike in tovor, bi to že nekje uvedli. To pri nas na Pošti Slovenije v poštnem prometu ni možno. V iste kamione, v iste avte, v iste torbe grejo USO storitve in ne USO storitve, in isto poštne poslovalnice. Koliko poslovalnic ima naša konkurenca, ki ne upravlja USO storitev. Koliko? Nula. Imajo skladišča. Koliko pa ima Pošta Slovenije? </font><br>
<font size="4">Naslednja stvar. Danes, kot nadzornik jaz moram opozoriti gospode iz SDH-ja, da se nam povzroča zaradi tega zakona taka škoda, ker mi imamo tak porast paketov, da stojijo od zunaj kontejnerji paketov in jih ne uspemo raznositi, zato ker ne moremo resurse, svoje notranje resurse, torej pismonoše in avtomobila prerazporediti, da bi šli delati dobičkonosnost in povzročili plus, zato ker moramo se držati tega, evropske direktive, tega zakona in te poštarje pustiti, da se ukvarja s pismi. Danes, če smo mi tržni, če bi bili tržni, katero podjetje bi se ukvarjalo s tem in se držalo teh rokov. Katero? Moramo se. Resnično me zanima, če si je kdo prebral evropsko direktivo. Vi razglabljate o nekih, kot da smo mi si izmislili, ne vem, kaj naj rečem, ker … Ne morem več, res, razočarali ste me. </font><br>
<br>
<b><font size="4">PREDSEDNIK MAG. BRANISLAV RAJIĆ: </font></b><font size="4">Prehajamo na glasovanje o vseh členih skupaj. Glasujemo. </font><br>
<font size="4">Prekinitev. Obrazložitev, kolega dr. Matej Tašner Vatovec. </font><br>
<br>
<b><font size="4">DR. MATEJ TAŠNER VATOVEC (PS Levica): </font></b><font size="4">Ja. Glasoval bom seveda tako, kot sem tudi že v razpravi povedal, za zakon. In mislim, da smo v teh treh urah, kolikor je trajala ta obravnava, mislim, da slišali dovolj razlogov za to, da se to zgodi. </font><br>
<font size="4">Predvsem me v to prepričujejo predstavniki koalicijskih strank, ki </font><br>
<br>
<b><font size="4">40. TRAK: (IP) – 15.15</font></b><br>
<br>
<font size="4">	(nadaljevanje) pravijo, saj se vsi strinjamo, da je treba pošto ohraniti, da je treba ohraniti poštne poslovalnice na podeželju, da je treba skrbeti za javno storitev in tako naprej. Ampak ne bomo tega storili z rešitvijo, ki jo imamo danes na mizi in jo lahko sprejmemo, ampak se bomo danes čez tri četrt ure nekaj pogovarjali o tem in potem bomo na nek drugačen način to naredili. To poslušamo verjetno že več let. </font><br>
<font size="4">	Vsi ste danes rekli, da se v tem parlamentu pogovarjamo o problematiki zapiranja poštnih poslovalnic in izvajanja univerzalne poštne storitve že vsaj dve leti, če ne več. Danes, ko imate na mizi predlog, ki rešuje to zadevo, ki je v skladu z evropsko direktivo in tako naprej, pa vsi dvigujete roke, gledate stran in iščete neko drugo rešitev. Ni je, zato bom jaz ta zakon podprl, ker rešuje to problematiko, rešuje oziroma ohranja to, da bo univerzalna poštna storitev ostala kakovostna in javni servis, ne pa, da se bo s postopno degradacijo pošte to počasi sesulo, privatiziralo pošto in boste dobivali vi pošte ne v enem ali dveh dneh, ampak v treh, štirih, petih, če bo sploh kdo to delal. In mislim, da je to pač neko eklatantno sprenevedanje, ki ni na mestu. In prepogosto ga gledamo v tem Državnem zboru. </font><br>
<font size="4">	Danes imamo rešitev, lahko jo sprejmemo, dajmo jo. Če so potrebni popravki, če so potrebne izboljšave, imamo vsa, ves čas na tem svetu. Lahko to stori vlada jutri, pojutrišnjem, čez tri mesece, ko ugotovi, da bo kaj narobe, in tako naprej. Ampak nehajte vedno zavlačevati in iskati izgovore, zakaj ne stvari reševati. Zato pa smo danes tam, kjer smo. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala. </font><br>
<font size="4">	Kolega Edvard Paulič.</font><br>
<br>
<font size="4">	</font><b><font size="4">EDVARD PAULIČ (PS LMŠ): </font></b><font size="4">Hvala, predsednik. </font><br>
<font size="4">	Kot sem že povedal v razpravi, bom jaz predlog spremembe, čeprav ni optimalna, podprl. Če pa je težava v tem, da je potrebno spremeniti še ostale določbe zakona, kot izhaja tudi iz obrazložitve vlade, je pa rešitev zelo preprosta. Vlada naj oziroma Državni zbor sprejme to spremembo, vlada pripravi spremembo ostalih členov, po hitrem postopku predloži v Državni zbor in stvar je zaključena v enem mesecu. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala. </font><br>
<font size="4">	Začenjamo glasovanje o predlogu … Aja, spet ne. Kolega Marko Bandelli, obrazložitev, izvoli. </font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Ja, hvala, saj bom povedal samo en stavek. Tudi mi v stranki SAB se zavzemamo za to, da je univerzalna pošta, poštna storitev zagotovljena na celotnem ozemlju, tudi na ruralnih območjih, saj gre za javno storitev v javnem interesu, to, kakor sem prej povedal, in jaz mislim, da to je prvi korak, pameten korak s tem zakonom, ne idealen, to se strinjamo vsi lahko ali ne, ampak v to smer je treba iti in da ostane kot tak kot servis, zato bom glasoval tudi za ta zakon, hvala. </font><br>
<br>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala. </font><br>
<font size="4">	Zdaj pa prehajamo na glasovanje o predlaganih členih zakona. Glasujemo. </font><br>
<font size="4">	Kdo je za? (7 članov.) Kdo je proti? (10 članov.)</font><br>
<font size="4">	Ugotavljam, da členi niso sprejeti. </font><br>
<font size="4">	Zaključujem to točko dnevnega reda in prehajamo na tretjo. / oglašanje iz dvorane/ </font><br>
<font size="4">	Glede na to, da členi niso sprejeti, na podlagi razlage komisije za Poslovnik glede 2. odstavka 61. člena Poslovnika ugotavljam, da je obravnava predloga zakona na matičnem delovnem telesu končana. </font><br>
<font size="4">	S tem zaključujem 2. obravnavo predloga zakona na matičnem delovnem telesu. Odbor bo pripravil poročilo, v katerega bo to ugotovitev vključil in ga posredoval predsedniku Državnega zbora. </font><br>
<font size="4">	Zdaj pa zaključujem to točko dnevnega reda. Sprašujem, če ima kdo pod točko razno. Če ne, zaključujem 11. redno sejo odbora in vas lepo pozdravljam. </font><br>
<br>
<b><font size="4">Seja je bila zaključena 26. novembra 2020 ob 15.19.</font></b>