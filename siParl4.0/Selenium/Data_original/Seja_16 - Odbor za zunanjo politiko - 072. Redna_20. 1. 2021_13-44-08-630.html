<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">72. seja</font></b><br>
<br>
<b><font size="4">(20. januar 2021)</font></b><br>
</p></div><br>
<b><font size="4">Sejo je vodil Marijan Pojbič, podpredsednik Odbora za zunanjo politiko.</font></b><br>
<b><font size="4">Seja se je začela ob 9.01.</font></b><br>
<br>
<b><font size="4">	PODPREDSEDNIK MARIJAN POJBIČ:</font></b><font size="4"> Spoštovane kolegice in kolegi, pričenjam 72. redno sejo Odbora za zunanjo politiko. Dovolite mi, da vas ob začetku seje vljudno prosim, da glede na zdravstveno napotilo tekom celotne seje vzdržujete in spoštujete predpisano medsebojno razdaljo in nosite zaščitne maske. Članice in člane odbora prosim tudi, da preverijo ali imajo identifikacijsko kartico oziroma sedijo na svojem starem sedežu. </font><br>
<font size="4">	Opravičil se ni nihče. To vas moram obvestiti. Na seji s pooblastilom sodelujejo naslednje poslanke in poslanci: Blaža Pavlina nadomešča Andrej Černigoj, Francija Kepo nadomešča Janez Moškrič, mag. Branislava Rajića nadomešča mag. Dušan Verbič in pa Marjana Šarca nadomešča Andreja Zabret. </font><br>
<font size="4">	Pozdravljam vse prisotne. Pozdravljam spoštovanega ministra gospoda dr. Anžeta Logarja, državnega sekretarja na Ministrstvu za zunanje zadeve dr. Stanislava Raščana, državno sekretarko na Ministrstvu za delo, družino, socialne zadeve in enake možnosti Matejo Ribič in pa dr. Smiljano Kres, predstavnico predsednika Urada Republike Slovenije.</font><br>
<font size="4">	Prehajamo na določitev dnevnega reda seje odbora. S sklicem seje ste prejeli predlog dnevnega reda seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje kot ste ga prejeli s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO. </font></b><font size="4">Prvi se mi je prijavil k postavitvi vprašanja mag. Andrej Rajh. Izvolite, beseda je vaša.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči, kolega Pojbič. Spoštovani minister dr. Logar, spoštovani državni sekretarji!</font><br>
<font size="4">	Moje vprašanje je seveda zelo aktualno in se nanaša na dogodek, ki bo danes zaznamoval svetovno politiko. </font><br>
<br>
<b><font size="4">2. TRAK: (ES) - 9.05</font></b><br>
<br>
<font size="4">	(nadaljevanje) To je zaprisego ameriškega predsednika. Torej, Joe Baiden bo danes zaprisegel kot 46. predsednik Združenih držav Amerike. Glede na to, da je kot uradni rezultat volitev znan že od 7. januarja dalje, torej da je gospod kandidat Baiden zmagal, me zanima, če je slovenska Vlada ali slovensko zunanje ministrstvo v tem času na kakršenkoli način čestitalo zmagovalcu ameriških volitev. Torej ali je to storilo uradno ali pa na kak neuraden način? To zanima dejansko celotno slovensko javnost, še posebno ob dejstvu, da je slovenski predsednik Vlade v preteklosti, ko glasovi še niso bili prešteti, čestital poražencu volitev. Zanima me ali je slovensko zunanje ministrstvo v imenu slovenske Vlade uradno, minilo je že štirinajst dni, čestitalo zmagovalcu ameriških volitev na uraden način? Če pa ni na uraden način, me zanima ali je kdo to storil na neuraden način? V bistvu na kakršenkoli način. Če ni pa nihče tega storil, pa predlagam, da namesto slovenske Vlade to stori Državni zbor. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala za postavljeno vprašanje. Besedo dajem ministru za zunanje zadeve dr. Anžetu Logarju. Se opravičujem. Še eno vprašanje želi postaviti gospa Lidija Divjak Mirnik. Gospa Divjak Mirnik, izvolite. Potem bo gospod minister odgovarjal na obe vprašanji.</font><br>
<br>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Dobro jutro. Hvala lepa za besedo. Lep pozdrav, spoštovani gospod minister, spoštovani predstavniki Vlade, državna sekretarka, kolegice in kolegi in ostali prisotni. </font><br>
<font size="4">	Moje vprašanje se bo danes nanašalo na Bosno in Hercegovino. Bosna in Hercegovina je že na začetku leta 2016 vložila prošnjo za članstvo v Evropski uniji. Svet EU za splošne zadeve je junija 2019 ponovno potrdil zavezanost EU k širitvenemu procesu, ki bo doprinesel k strateški naložbi v mir, blaginjo, demokracijo, varnost in pa stabilnost v Evropi. </font><br>
<font size="4">	EU tudi z namenom približevanja državam zahodnega Balkana in s tem seveda tudi Bosne in Hercegovine zagotavlja finančno in tehnično pomoč tako za širitveni kot tudi za stabilizacijsko pridružitveni proces s takoimenovanim instrumentom predpristopne pomoči. </font><br>
<font size="4">	Tudi Republika Slovenija je že v letu 2019 največ razvojne pomoči namenila pravzaprav regiji zahodnega Balkana, tudi v času Marjana Šarca in v tistem času pravzaprav Bosna in Hercegovina izstopa po obsegu dvostranske razvojne pomoči s strani Republike Slovenije. O tem smo govorili tudi mislim, da ene dve seji nazaj, če se ne motim. </font><br>
<font size="4">	Naj še izpostavim, da sta Bosna in Hercegovina in Evropska unija močno povezani tudi preko trgovskih odnosov, saj izvozi Bosna in Hercegovina v Evropsko unijo za 73 % izdelkov, medtem ko Evropska unija uvozi v Bosno in Hercegovino za 61 %. Čas v Bosno in Hercegovino bi tako tudi doprineslo, da tako rečem, k lažjemu pretoku trgovine tudi Republiki Sloveniji. </font><br>
<font size="4">	Zahodni Balkan je seveda tisti, ki spada v okviru strategije zunanje politike Republike Slovenije med prednostna strateška geografska področja. Mi smo na nek način prepoznani kot iskreni prijatelji te regije. To so vsi dosedanji zunanji ministri tudi ponavljali in to verjetno ponavljate tudi vi, gospod minister.</font><br>
<font size="4">	Vlada Marjana Šarca je sicer v okviru osnutka prednostnih nalog predsedovanja Republike Slovenije Svetu EU izpostavila, da bo v kontekstu zunanjega delovanja posebno pozornost namenila tudi zahodnemu Balkanu. Že zadnjič sem vas o tem že nekaj spraševala. Vas sicer ni bilo, spraševala sem vaše sodelavce. Mislim, da še pisnega odgovora nisem dobila. Pa ne glede na to, jaz bi želela danes kljub temu izpostaviti tri vprašanja </font><br>
<br>
<b><font size="4">3. TRAK: (ES) – 9.10</font></b><br>
<br>
<font size="4">	(nadaljevanje) v zvezi z Bosno in Hercegovino. In sicer prvič: Zanimalo bi me kakšna je trenutna situacija pri napredku Bosne in Hercegovine glede izpolnjenih štirinajst ključnih prednostnih nalog, ki jih je podala Evropska komisija. Namreč kljub temu, da si Bosna in Hercegovina prizadeva postati članica mora izpolniti teh štirinajst ključnih prednostnih nalog na področju demokracije, pravne države, temeljnih človekovih pravic in tudi reforme javne uprave. Nekako velja, da je v tem trenutku med najmanj obetavnimi članicami, ki bi lahko postale članice. </font><br>
<font size="4">	Moje drugo vprašanje: Ali je Bosna in Hercegovina kaj bližje pozitivnemu mnenju za začetek pristopnih pogajanj?</font><br>
<font size="4">	In pa moje tretje vprašanje: Zanima me prav tako kakšne aktivnosti trenutno potekajo s strani MZZ, da bi pripomogli približevanju Bosne in Hercegovine k EU? </font><br>
<font size="4">	In četrto vprašanje: Ali MZZ načrtuje v okviru predsedovanja Republike Slovenije Svetu EU tudi aktivnosti na področju zunanjega delovanja v okviru Bosne in Hercegovine? </font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za postavljena vprašanja. Vendar bi vas, gospa Lidija Divjak, rad obvestil. Poznate poslovnik in veste, da je čas trajanja postavljanja vprašanja tri minute. Zato bi vas prosil, da se v bodoče, tudi vse ostale poslanke in poslance, tega časa držite. </font><br>
<font size="4">	Sedaj bo postavil vprašanje Andrej Černigoj. Izvolite, gospod Andrej in bo potem gospod minister odgovarjal v sklopu. Zaenkrat bo postavljeno še eno vprašanje gospod Andrej Černigoj in potem še eno gospod mag. Andrej Rajh in potem bo gospod minister odgovarjal. Izvolite.</font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. Spoštovani gospod zunanji minister, spoštovana državna sekretarka in državni sekretar, spoštovani diplomati zunanjega ministrstva! </font><br>
<font size="4">	Jaz, gospod minister, vas ne bom spraševal že tisočkrat postavljenega vprašanja, predvsem pa zelo izpetega vprašanja. Mene bolj zanima bolj stvarne in bolj resne stvari, ki se tičejo same države Slovenije in tudi, če lahko imenujemo, zunanje politike. Če samo odprem javne medije, lahko vidimo in ti naslovi me res skrbijo, Evropska komisija je dobila tožbo proti Sloveniji, ki mora plačati tričetrt milijona kazni. Jaz mislim, da so to bolj resne zadeve. Zato bi vas, gospod minister, rad vprašal koliko takih zadev ima Slovenija še odprtih in koliko takih zadev lahko Slovenijo še kakšna taka kazen doleti. Mislim, da so to zadeve, ki se bi o teh zadevah mogli v Državnem zboru pogovarjati, skupaj strniti, imeti jasno vizijo, ker le tako bomo lahko odšli ven iz te sobe kot zmagovalci. </font><br>
<font size="4">	Hvala, gospod minister, za odgovor.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa. Sedaj še prosim gospod mag. Andreja Rajha za drugo vprašanje.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa. Moje drugo vprašanje je povezano z mazaško akcijo na avstrijskem Koroškem. Nanjo se je prva odzvala naša koroška Slovenka dr. Angelika Mlinar, potem se je odzvalo tudi, hvala bogu, naše Ministrstvo za zamejce in seveda zadevo obsodilo. Zadevo je obsodil tudi predsednik Vlade gospod Janša. Mene pa zanima ali je slovensko zunanje ministrstvo v tem času poizvedovalo o vzrokih in preganjavici v tem času. Torej ali je povzelo določene korake pri avstrijskih kolegih in se pozanimalo kako teče preiskava o tem kdo je tablo pomazal in na tak način izvrševal pritisk na naše zamejce.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za postavljeno vprašanje. Besedo dajem gospodu ministru dr. Anžetu Logarju. Izvolite, gospod minister.</font><br>
<br>
<font size="4">	</font><b><font size="4">DR. ANŽE LOGAR:</font></b><font size="4"> Hvala, predsedujoči. </font><br>
<font size="4">	Poslanec Rajh je spraševal, če je zunanje ministrstvo čestitalo zmagovalcu ameriških volitev. </font><br>
<br>
<b><font size="4">4. TRAK: (ES) – 9.15</font></b><br>
<br>
<font size="4">	(nadaljevanje) Moram reči, da je to vprašanje zadnje tri mesece očitno vsak dan oziroma vsakič na dnevnem redu zunanjepolitičnega odbora. Lahko vam odgovorim to, kar sem že odgovoril v prejšnjih treh izvajanjih. Zunanje ministrstvo ne čestita izvoljenim predsednikom, ampak čestita zunanjim ministrom. Vedno ravna enako in bo vedno ravnalo enako. Ko bo ameriški državni sekretar oziroma zunanji minister potrjen, bo zunanje ministrstvo poslalo uradno čestitko. Predlagam, da si včerajšnjo razpravo zaslišanja gospoda Blinkna? ogledate. Mislim, da bo zelo pripomoglo tudi k primerjavi kvalitete razprave v ameriškem senatu in v Državnem zboru. Jaz sem včeraj pozorno spremljal to razpravo. Trajala je štiri ure in pol, ampak ji je vredno prisluhniti. Glede na nastop novega ameriškega državnega ministra boste lahko ugotovili, da je ameriška administracija izredno dobro pripravljena na izzive, ki jih imajo Združene države Amerike v prihodnje in celotni svet. In včerajšnje zaslišanje je tudi na nek način potrdilo to, kar sem v tem odboru že večkrat potrdil, da ključne usmeritve ameriške zunanje politike ostajajo nespremenljive. Bodisi z odnosi z Kitajsko, bodisi odnosi z Rusijo, bodisi odnosi z drugimi perečimi problemi, ki so v svetovni javnosti. Lahko rečem, da je ravno sklenitev strateškega dialoga z Združenimi državami Amerike, ki smo ga sklenili konec prejšnjega leta zelo dobro izhodišče za nadaljnje sodelovanje z ameriško administracijo. </font><br>
<font size="4">	Vašega vprašanja glede neuradnega, uradnega ali na kakršenkoli način čestitanja ameriškemu predsedniku pa, oprostite, ne razumem. Vaš predlog, da bo čestital Državni zbor, pa predlagam, da naslavljate na kolege poslance, ne na pa ministra za zunanje zadeve. </font><br>
<font size="4">	Kar se tiče vprašanja gospe Lidije Divjak Mirnik v zvezi z Bosno in Hercegovino. Poslanka je omenila razvojno pomoč. Drži. Za države zahodnega Balkana Slovenija namenja veliko razvojne pomoči. Ne drži pa, da ključna ali pa največji del te razvojne pomoči namenja Bosni in Hercegovini. Mislim, da je ta razvojna pomoč kar približno enakomerno razporejena med države zahodnega Balkana. Imamo posebne sporazume sklenjene tudi z Severno Makedonijo in Črno Goro. Kadarkoli nastane kakšna kriza, ki je povezana z naravnimi nesrečami ali drugimi podobnimi izrednimi dogodki Slovenija preko zunanjega ministrstva priskoči na pomoč, kakor tudi izvaja določene projekte, s katerimi pomagamo institucijam držav zahodnega Balkana, da so pripravljene na izzive priprave članstva v Evropski uniji.</font><br>
<font size="4">	Pogajanja za članstvo in sam postopek v Evropski uniji je zelo podrobno izdelan in država še preden postane kandidatka mora izpolnjevati določene pogoje kot ste tudi sami izpostavili. Bosna in Hercegovina trenutno ne izpolnjuje teh pogojev. Ima tudi velike institucionalne probleme, ki se jih skuša razreševati tudi s posredovanjem mednarodne skupnosti na podlagi dejtonskega sporazuma. V tem pogledu lahko rečem, da Ministrstvo za zunanje zadeve naredi vse kar je v naši moči, da pomaga tej državi pri tem postopku. Med drugim je tudi uslužbenec Ministrstva za zunanje zadeve v kabinetu gospoda Incka. Na nek način je to njegova dnevna obveza, da pomaga Bosni in Hercegovini. </font><br>
<font size="4">	Pravilno ste izpostavili tudi vprašanje prioritet slovenskega predsedovanja. V okviru teh ožjih prioritet je tudi organizirati vrh Evropske unije – Zahodni Balkan, kjer bomo odprli vse te dileme in tudi pravilno ste ugotovili, da </font><br>
<br>
<b><font size="4">5. TRAK: (ES) – 9.20</font></b><br>
<br>
<b><font size="4">	</font></b><font size="4">(nadaljevanje) kar se tiče držav zahodnega Balkana v bistvu Bosna in Hercegovina najbolj zaostaja pri reformnem postopku, ki omogoča nadaljevanje postopka pogajanja za članstvo v Evropski uniji. Trenutno sta najdlje Republika Severna Makedonija in Albanija. Kar se tiče teh držav, ki še uradno niso začele pogajanja, ker čakata na medvladno konferenco. Drugače pa se dve državi, to sta Črna Gora in Srbija, že pogajata. Mislim, da ravno ta teden smo odprli enega od poglavij za Srbijo. Naša želja je v tem primeru, da se reformna agenda držav zahodnega Balkana nadaljuje in se zaradi zaustavljanja posameznih delov tega postopka, kot smo recimo priča nezmožnosti sklica medvladne konference že v času nemškega predsedstva zaradi nasprotovanju Bolgarije v primeru Severne Makedonije, torej da se ne izgubi ta razvojni potencial v teh državah. Tudi v tem primeru je moje sporočilo vedno zunanjim ministrom teh držav, da naj vztrajajo na tej poti, naj nadaljujejo z reformno agendo in če morda malce kasneje začnejo pogajanja in če med tem izvajajo reforme, to pomeni, da bodo lahko tudi hitreje zaključile postopek približevanja Evropski uniji in pogajanja po posameznih poglavjih in bodo na koncu približno istočasno članice Evropske unije. </font><br>
<font size="4">	Kar se tiče Bosne in Hercegovine sem že odgovoril, da je žogica na njihovi strani, torej morajo oni izvesti te reforme, da bo lahko Evropska komisija dala pozitivno mnenje za nadaljevanje o postopku približevanja. Aktivnosti ministra za zunanje zadeve na zahodnem Balkanu pa so že dlje čase vse prisotne. Tudi tuji partnerji nas sprašujejo za mnenja in pomoč pri tem postopku. Nazadnje smo, recimo, ravno na pobudo Slovenije najprej v sklopu neformalne skupine centralnih pet, potem pa še na Svetu za zunanje zadeve, razpravljali o dialogu Beograd – Priština, ki je tudi sedaj rahlo zastal zaradi težav na Kosovu, ker Ustavno sodišče zaradi enega neveljavnega glasu razveljavilo zamenjavo vlade in so pač podvrženi novim postopkom in do takrat pač ta dialog ne more napredovati. Bo pa Slovenija vseskozi naprej aktivno sodelovala pri tem, da se države zahodnega Balkana čimprej pridružijo Evropski uniji, ker je to neka siva lisa, ki je tudi z vidika varnosti in potem umanjkanja standardov, ki veljajo na ravni Evropske unije nekakšna zgodba, ki nima zaključka kot bi glede na zaključeno celoto tega kontinenta morala jo doživeti. Tako da v tem primeru lahko računate, da bo Ministrstvo za zunanje zadeve nadaljevalo s svojimi deli in s svojo podporo pridružitvenemu postopku.</font><br>
<font size="4">	Poslanec Černigoj je izpostavil tožbo proti Sloveniji v višini 750.000 evrov zaradi neprenosa direktive v slovenski pravni red. Tu se pridružujem zaskrbljenosti tovrstnim vprašanjem. Spomnim se, ko sem bil še poslanec, da smo obravnavali milijonske odškodnine zaradi zastoja pri prenosu posameznih direktiv celo meni nerazumljivem področju kot je recimo pranje denarja. Mi smo prejšnji teden opravili na seji Vlade podrobno razpravo s pregledom vseh zamud pri prenosu direktive, ki so nastale v prejšnjih obdobjih in z jasnim navodilom, da ministrstva pripravijo akcijski plan pravočasnega prenosa teh direktiv v naš pravni red. Če se ne motim, mislim, da je nekih 13 tovrstnih zadev odprtih in lahko vam zagotovim, da bo Vlada Republike Slovenije naredila vse, da pravočasno prenese evropsko zakonodajo v domači pravni red. Nenazadnje je to tudi v našem interesu. Ne zaradi finančnega, ampak zaradi normativnega okvira, ki ga tovrstne direktive prinašajo v naš </font><br>
<br>
<b><font size="4">6. TRAK: (ES) -9.25</font></b><br>
<br>
<font size="4">	(nadaljevanje) ustavni in regulatorni sistem.</font><br>
<font size="4">	Kar se tiče drugega vprašanja gospoda Rajha, mislim, da je nenavadno, da sicer v prvem krogu imamo drugo vprašanje, ampak kljub temu. Mazaške akcije na Koroškem v Pliberku in Dobrli vasi. Ministrstvo za zunanje zadeve obžaluje in obsoja tovrstno ravnanje. Dvojezični napisi so bili pred desetletjem takoimenovana prvovrstna politična tema. Ravno z aktivnostjo diplomacije se je uspelo tu doseči nek napredek. V tem letu 2021 bo poteklo ravno desetletje od kar je bil dosežen nek napredek in nek dogovor s podpisom memoranduma o dvojezičnih napisih. Seveda pa je na tem področju verjetno treba narediti še marsikaj. Nismo dosegli vsega, kar bi si želeli in vsega kar bi na koncu koncev tudi morali doseči. Tako da te naloge so še pred nami. Upam, da tovrstna mazaška akcija ni posledica občinskih volitev na Koroškem 28. 2. 2021, ker to bi pomenilo, da se spet vračamo v nek čas, ki se mi zdi, da ni najbolj primeren. </font><br>
<font size="4">	Pravilno ste rekli, da je ministrica za Slovence v zamejstvu in v svetu dr. Jaklič obsodila to dejanje. Tudi na Ministrstvu za zunanje zadeve smo obsodili to ravnanje. Naša veleposlanica na Dunaju je v zvezi z dogodkom pisala zvezni ministrici za ženske in integracijo, ki je pristojna tudi za narodne manjšine Suzana Rab? in tudi deželnemu glavarju Koroške dr. Petru Kajzerju. V tem dopisu je izrazila pričakovanje po obsodbi tovrstnih dejanj in tudi po raziskavi oziroma preiskavi v zvezi s tem kdo je naročil oziroma izvedel to akcijo. To pismo pa je bilo posredovano tudi ministru za zunanje zadeve gospodu Schalenbergu?. </font><br>
<font size="4">	Toliko iz moje strani. Hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa, spoštovani gospod minister. Torej, gospod mag. Andrej Rajh želi postaviti dodatno vprašanje oziroma dopolnilno vprašanje. Gospod mag. Rajh, izvolite.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa. Torej, pri prvem vprašanju nisem bil očitno pravilno razumljen. Uradna diplomatska praksa je, da predsednik Vlade komunicira s svetom preko depešnega sistema Ministrstva za zunanje zadeve. Ko sem vas vprašal, če je po uradni poti šla kakšna čestitka, se je to nanašalo na vprašanje ali je predsednik Vlade preko Ministrstva za zunanje zadeve, preko depešnega sistema, poslal v Ameriko čestitko zmagovalcu volitev. Razen če se je v tem času spremenila praksa in je twiter zamenjal depešni sistem. Na to se je nanašalo moje vprašanje. Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa, spoštovani mag. Rajh. K vprašanju se je prijavila tudi gospa Eva Irgl. Prosim, gospa Eva Irgl, izvolite.</font><br>
<br>
<font size="4">	</font><b><font size="4">EVA IRGL (PS SDS):</font></b><font size="4"> Najlepša hvala za besedo. Spoštovane poslanke, spoštovani poslanci, spoštovani gospod minister!</font><br>
<font size="4">	Sedaj že kar nekaj časa ugotavljamo, zlasti na tem Odboru za zunanje zadeve, da se Slovenija zaradi različnih dobrih zunanjepolitičnih potez ponovno vrača med pomembne države. Moramo vedeti, da smo v preteklosti imeli ogromno političnih zdrsov in je prav, da o tem tudi govorimo. Pomembno je oceniti, da je bilo izjemno malo srečanj s tujimi državniki, zelo malo srečanj je bilo z ministri za zunanje zadeve. Na eni izmed sej sem sama naredila neke vrste analizo med zunanjimi ministri in takrat se je pokazalo, da je minister Logar imel v pol leta in to še med epidemijo, več srečanj kot na primer minister za zunanje zadeve gospod Karel Erjavec v celem svojem mandatu. To so številke, ki povedo, da se danes dela resna zunanja politika, odgovorna zunanja politika, in na to moramo biti ponosni. </font><br>
<br>
<b><font size="4">7. TRAK: (ES) – 9.30</font></b><br>
<br>
<font size="4">	(nadaljevanje) Imeli smo zaprto sejo, gospod minister, prejšnjič. Ne bom govorila o detajlih, ker ne smem. Ampak me pa veseli, da lahko tukaj povem, da ste uspeli tudi z pobudo o tristranskem sodelovanju v Jadranskem morju. To je zelo pomembna zadeva in pomembno je, da so bili sklepi, ki so javni, mimogrede, da mi ne bo kdo kaj očital, tudi soglasno sprejeti. Tukaj gre za neko enotnost politike, soglasna odločitev, ki je zelo pomembna. Zelo pomemben signal s tem dajemo navzven, ko se o tako pomembnih vitalnih vprašanjih za državo, ki jo zastopamo vsi poenotimo in potem vodimo neko skupno politiko. Torej, tukaj čestitke, gospod minister, za to potezo. Mislim, da je bila zelo modra in pametna v tem trenutku.</font><br>
<font size="4">	Me pa zanima naslednje. Kako do sedaj gledate na svojo pot? Kakšni so odnosi, ali pa bom rekla drugače, kako ocenjujete sodelovanje z zunanjimi ministri drugih držav? Predvsem pa mogoče kje vidite tisto prednost, ki ste jo sedaj vzpostavili v slovenski diplomaciji, ki je drugačna od poti, ki je bila prej, kje je tisti najbolj vidni napredek? 	Najlepša hvala. Že vnaprej se vam zahvaljujem za vaš odgovor. </font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala gospe Evi Irgl za postavljeno vprašanje. Vprašanje bi rad postavil še gospod Jožef Horvat. Izvolite gospod Jožef Horvat.</font><br>
<br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod podpredsednik odbora. Spoštovani gospod minister, ostali predstavniki Vlade, kolegice in kolegi!</font><br>
<font size="4">	Najtežje in najbolj aktualno vprašanje na svetu, v Evropski uniji in upam, da tudi v Sloveniji, je kako se čimprej rešiti smrtonosnega virusa SARS-KOV2. Kako preiti v neko novo normalnost, kako naj v novo normalnost štarta slovensko gospodarstvo, slovenska družba? V zvezi s tem smo sprejeli sedem protikoronskih paketov v tem Državnem zboru, ki so, hvala bogu, ohranili slovensko gospodarstvo nad vodo in izdatno pomagali najranljivejšim skupinam. Dejstvo je, in tukaj pa smo si najbrž enotni, edini ukrep, kako premagati virus, pač poslušam stroko, je cepivo. No, da se popravim je cepljenje. Cepivo ni rešitev. Cepljenje je rešitev. </font><br>
<font size="4">	In v zvezi s tem pozdravljam vsako aktivnost slovenske Vlade na področju pridobivanja čimvečjih količin doz cepiva in angažma, če hočete, kampanijo za čimvečjo precepljenost slovenskega prebivalstva. Gospod minister dr. Logar, mislim, da pred dvema dnevoma se je vaš državni sekretar, gospod Gašper Dovžan, udeležil neformalnega zasedanja Sveta za splošne zadeve, kjer so razpravljali o pripravah na virtualno srečanje Evropskega sveta, ki bo jutri. Ena od ključnih tem bo ravno aktualno stanje glede epidemije Covid19 in seveda tudi strategija o razdeljevanju cepiv in poteku cepljenja prebivalstva.</font><br>
<font size="4">	Glede na to, da tega poročila še Državni zbor ni prejel, pa vas prosim, gospod minister, ali nam lahko s prve roke, ker vas je gotovo državni sekretar informiral, poveste kakšne aktivnosti na ravni Evropske unije ta trenutek tečejo prav v tej smeri zagotovitve čimvečje količine doz cepiva in potem tudi angažma vlad držav članic in seveda tudi Evropske unije kot družine za čimvečjo precepljenost prebivalcev ali če hočete državljanov Evropske unije. </font><br>
<font size="4">	Hvala lepa za vaš odgovor.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za postavljeno vprašanje. Gospod Jožef Horvat, rad bi vas opozoril, da to ni tema, ki bi spadala na Odbor za zunanjo politiko  in ki bi jo komentiral minister za zunanje zadeve. Ampak če gospod minister želi na to vprašanje odgovoriti, pa ni nobenega problema. </font><br>
<font size="4">	Gospod minister, beseda je vaša. Izvolite.</font><br>
<br>
<b><font size="4">8. TRAK: (ES) - 9.35</font></b><br>
<br>
<font size="4">	</font><b><font size="4">DR. ANŽE LOGAR: </font></b><font size="4">Hvala. Gospod Rajha sem zelo dobro razumel. Očitno pa mene gospod Rajh ni razumel. Bom še četrtič povedal. </font><br>
<font size="4">	Kar se tiče čestitk izvoljenim predsednikom vlad partnerskih držav. Jaz sem zunanji minister. Zunanji minister bo čestital zunanjemu ministru, ko bo ta uradno izvoljen. Tako je vedno bilo. Tako vedno bo, dokler bom zunanji minister. Rekel sem tudi že, da tovrstnih čestitk ne dajem preko twiterja, ampak jih lastnoročno podpišem in jih posredujem naprej. Ne vem od kje vam informacija, da čestitka predsednika Vlade predsedniku Vlade potuje po depešnem sistemu in če bi potoval po depešnem sistemu bi bila to na nek način žalitev za drugega predsednika Vlade. Predsednik Vlade lastnoročno podpiše čestitko in jo potem posreduje preko našega DKP-ja. </font><br>
<font size="4">	V zvezi s tem mislim, da je bil predsednik Vlade zelo ekspliciten, če že radi govorite o twitih, v enem od svojih twitov, predlagam, da si ga ogledate, če vas pa to ne zadovolji pa predlagam, da naslednje poslansko vprašanje, mislim, da je že v ponedeljek, posvetite predsedniku Vlade spet temu vprašanju. </font><br>
<font size="4">	Kar se tiče vprašanja gospe Irgl. Se strinjam. Tudi sam menim, da je bila razprava na Odboru za zunanjo politiko zelo pomembna in ena od ključnih pri naših odnosih do sosednjih držav. Še enkrat lahko izrazim to zadovoljstvo nad razpravo, ki je potekala tu na Odboru za zunanjo politiko in tudi za soglasno podporo sklepom, ki so bili predlagani s strani koalicijskih poslanskih skupin. Naj samo to povem, da v bistvu razvoj dogodkov vpliva optimizem. 29. 1. 2021 bo potekalo prvo srečanje na ravni izvedencev treh držav v Rimu. Vabilo je že prišlo in Ministrstvo za zunanje zadeve je že pripravilo ustrezna izhodišča za prvo razpravo na tem strokovnem nivoju. V petek odhajam tudi v Zagreb na prvi delovni obisk južne sosede, kjer bomo med drugim v glavnem govorili tudi o tem vprašanju, seveda na podlagi tega, kar smo razpravljali v Državnem zboru na Odboru za zunanjo politiko. </font><br>
<font size="4">	Kar se pa tiče delovanja Ministrstva za zunanje zadeve oziroma zunanjepolitične aktivnosti, pa lahko rečem, da ravno iniciativnost slovenske zunanje politike, predsednika Vlade in tudi posameznih ministrov pri njihovih odnosih z tujimi partnerji, je neka tista razlika med zunanjo politiko v preteklosti in sedaj, ki se kaže potem v sklepanju konkretnih dogovorov, ki so v prid Republiki Sloveniji in pa premočrtno delovanje na podlagi deklaracije in strategije v zunanji politiki, ki smo jo sprejeli. Torej ta razdelitev delovanja po prioritetnih trgih v obliki koncentričnih krogov in ključnih partnericah, ki jih ima Republika Slovenija v zvezi s tem in pa, se mi zdi zelo pomemben dejavnik je ravno ta posebna nota, torej osebno poznanstvo z kolegi zunanjimi ministri, kar omogoča, da v posameznih situacijah, ki so morda malce bolj delikatne kot je bila trenutno v naši zahodni sosedi, lahko dobiš informacije iz prve roke in se mi zdi, da je to tudi neprecenljivo pri nadaljnjem delu Ministrstva za zunanje zadeve. </font><br>
<font size="4">	Kar se tiče vprašanja gospoda Horvata glede priprav na AVK vrh predsednikov Vlad in držav članic v zvezi z pripravo ali pa spremljanjem delovanja držav članic na to kovid krizo z vidika zagotavljanja </font><br>
<br>
<b><font size="4">9. TRAK: (ŠZ) – 9.40</font></b><br>
<br>
<font size="4">	(nadaljevanje) ustrezne količine cepiv. V zvezi s tem je potekal svet za splošne zadeve v ponedeljek, kjer so razpravljali o programskih izhodiščih za to razpravo. Ključna dilema, ki jo imamo sedaj je, prvi zagotoviti ustrezne količine pravočasno, drugič je zagotoviti distribucijo tega cepiva po ključu solidarnosti, skratka ne tisti, ki imajo večjo pogajalsko moč dobijo tudi več teh cepiv. Kot tretje tudi na nek način, če lahko rečem gentelmensko ravnanje držav članic, torej da ne sklepajo separatnih pogodb, ki bi na podlagi tega, potem zmanjšale količine teh cepiv za ta ključ razdelitve na ravni Evropske unije. To mislim da je komisarka za zdravje zelo eksplicitna in na ponedeljkovem sestanku so tudi posamezne primere preverjali ali ni prišlo do kršitev tega dogovora o razdelitvi cepiv in na podlagi tega je bilo ugotovljeno, da ni prišlo. </font><br>
<font size="4">Kot veste je Evropska komisija določen del teh cepiv predvidela tudi za države zahodnega Balkana. Vendar po formuli, ki gre v smeri tega, da se mora posamezne države na nek način solidarno odpovedati deležu svojih cepiv, zato da jih namenjajo potem državam zahodnega Balkana. Na podlagi tega tudi države prejemajo priprošnje držav zahodnega Balkana za odstop tega cepiva, vendar je pri vseh državah stopnja precepljenosti še tako nizka in dobava teh cepiv še tako nizka, da v bistvu tovrstna solidarnost v tej prvi fazi žel še ni mogoča, bo pa v kratkem času, ko bo na voljo tudi dovolj cepiv. Kot veste je glede odstotka cepljenosti Slovenija v vrhu držav. Skratka Vlada Republike Slovenije je zelo skrbno pristopila k temu projektu, ker kot ste pravilno ugotovili samo zadostna precepljenost omogoča pravočasno, na nek način skupinsko imunost na širitev tega virusa. Zdaj morda še navezava na predhodno vprašanje gospe Irgl. Tudi na tem področju je bila Vlada Republike Slovenije oziroma predsednik vlade aktivni v zvezi s tem dogovorom, na nek način certifikatu cepljenja, ki bi omogočal potem lažji prehod tudi v turistični sezoni. To je bila grška iniciativa in z veseljem lahko ugotavljam, da je soglasje na ravni Evropske unije v zvezi s tem doseženo, kar je še dodatna vzpodbuda, posebej za države, kjer imajo precejšen delež bruto domačega proizvoda vezano na turistično panogo, torej dodatna iniciativa, spodbuda da pohiti s cepljenjem svojega prebivalstva. </font><br>
<font size="4">Tu še enkrat apel, da politiki, ki imate svoj vpliv s svojimi izjavami spodbujate k cepljenju, ne pa da na nek način izražate dvom v to. Tako da tudi sami ste v tej strategiji, se mi zdi eden od ključnih akterjev in verjamem, da boste v tej smeri tudi s svojim javnim delovanjem pripomogli k temu, da bo Slovenija čim prej precepila ustrezno število prebivalstva in tako na nek način omogočila vrnitev v normalne tirnice delovanja države.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa gospodu ministru za podane odgovore in tudi sam bi se opravičil gospodu Jožetu Horvatu, ker sem prej posredoval vmes in tudi sam ocenjujem, da je to vprašanje pomembno tudi za zunanjo politiko in za na njo je zelo kvalitetno in konkretno odgovoril tudi zunanji minister doktor Anže Logar. Ker vidim, da interesa za postavitev vprašanj in dopolnilnih vprašanj ni več, zaključujem 1. točko dnevnega reda in se sodelujočim pri točki lepo zahvaljujem. Hvala lepa.</font><br>
<font size="4">Hkrati pa se nam je v tem času pridružil še gospod doktor Anton Olaj, državni sekretar na Ministrstvu za notranje zadeve in ga prisrčno pozdravljam med nami. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – SKLEP O RAZGLASITVI HEZBOLAHA KOT TERORISTIČNE ORGANIZACIJE, EPA 1512 – VIII.</font></b><br>
<font size="4">	Sklep je objavljen na spletni strani Državnega zbora z dne, 1. decembra 2020 in ga </font><br>
<br>
<b><font size="4">10. TRAK: (ŠZ) – 9.45</font></b><br>
<br>
<font size="4">	(nadaljevanje) bomo obravnavali na podlagi 3. člena Zakona o zunanjih zadevah. 20. januarja 2021 ste prejeli tudi mnenje komisije Državnega sveta za mednarodne odnose in evropske zadeve. Sprašujem, če želi predlagatelj podati dopolnilno obrazložitev? Ja, izvolite gospod doktor Stanislav Raščan, državni sekretar na Ministrstvu za zunanje zadeve. Se opravičujem, ker, izvolite gospod.</font><br>
<br>
<font size="4">	</font><b><font size="4">DR. STANISLAV RAŠČAN:</font></b><font size="4"> Ja, hvala lepa predsedujoči.</font><br>
<font size="4">	Vlada Republike Slovenije je na podlagi poročila stalne koordinacijske skupine za omejevalne ukrepe o aktivnostih in načinu delovanja skupine Hezbolah, ki vključujejo poročilo DKP-jev in aktivnosti drugih držav na 134. dopisni seji dne, 30. novembra 2020, sprejela sklep, s katerim je razglasila Hezbolah kot kriminalno in teroristično organizacijo, ki predstavlja grožnjo miru in varnosti. Stalna koordinacijska skupina za omejevalne ukrepe je na treh letošnjih sejah razpravljala o nacionalnih omejevalnih ukrepov, v okviru svojih sklepov z dne in seji 10. junij, 24. junija je članom naložila preučitev možnosti in izvedbo aktivnosti za sprejetje nacionalnih omejevalnih ukrepov. V zvezi z navedenim so člani na tretji seji, 27. novembra 2020, obravnavali poročilo o izvedenih aktivnostih Ministrstva za zunanje zadeve in Sove, ter njuni analizi, na podlagi česar je bilo ugotovljeno, da je Hezbolah organizacija v zvezi s katero so omejevalni ukrepi smiselni, ker predstavlja grožnjo mednarodnemu miru in varnosti. Na podlagi navedenih informacij je komisija ugotovila, Hezbolah javno poziva k uničenju tretje ter posredno ali neposredno ogroža mednarodno, regionalno in nacionalno varnost več držav. Hezbolah se ukvarja s kriminalom in izvajanjem terorističnih ali paravojaških aktivnosti na globalni ravni, zaradi česar predstavlja grožnjo za mednarodni mir in varnost, za vladavino prava in človekove pravice, je delovanje Hezbolaha nepregledno, pri čemer so njegove civilne, organizacijske oblike posredno ali neposredno prepletene z organiziranim kriminalom in z izvajanjem terorističnih ali paravojaških aktivnosti. So v zvezi z Hezbolahom izpolnjena merila iz člena 1., skupnega stališča sveta z dne, 27. decembra 2001 o uporabi posebnih ukrepov za boj proti terorizmu. </font><br>
<font size="4">Komisija je zato Vladi Republike Slovenije predlagala, da se Hezbolah v Republiki Sloveniji takoj začne obravnavati kot enovito, kriminalno in teroristično organizacijo, ki predstavlja grožnjo za mednarodni mir in varnost, za vladavino prava in človekove pravice povsod tam, kjer je aktiven. Sprejme stališče, da se Republika Slovenija tudi v okviru Evropske unije zavzame, da se Hezbolah v celoti obravnava kot kriminalno in teroristično organizacijo, ki predstavlja grožnjo miru in varnosti, ter kot celota uvrsti na sankcijski seznam. Naloži posameznim resorjem, da na področju svojih pristojnosti pozorno spremljajo vse aktivnosti, ki bi bile lahko posredno ali neposredno povezane z aktivnostmi Hezbolaha in da ga v okviru svojih pristojnosti pravočasno ali preventivno ukrepajo, kar vključuje tudi preučitev priprave predpisa o uvedbi omejevalnih ukrepov, v skladu 3. členom Zakona o omejevalnih ukrepih, ki jih Republika Slovenija uvede ali izvaja skladno s pravnimi akti in odločbami sprejetimi v okviru mednarodnih organizacij. Komisija se je poleg tega seznanila z osnutkom uredbe o spremembi uredbe o omejevalnih ukrepih za boj proti terorizmu in izvajanju uredbe sveta je izdala pozitivno mnenje v skladu s drugim odstavkom 3. člena komisije, ter naložila predlagatelju uredbe, da pridobi dodatne podatke o organizaciji, ki jo predlaga za uvrstitev na seznam v prilogi k navedeni uredbi, tako da bo mogoče uredbo učinkovito in pravno ustrezno izvajati.</font><br>
<font size="4">	Hvala lepa.</font><br>
<br>
<b><font size="4">	PODPREDSEDNIK MARIJAN POJBIČ:</font></b><font size="4"> Hvala lepa, državnemu sekretarju na Ministrstvu za zunanje zadeve, doktor Stanislavu Raščanu za dodatno obrazložitev. Želi besedo tudi predstavnik Komisije Državnega sveta za mednarodne odnose in evropske zadeve? Da. Besedo imate predsednik komisije, gospod Bojan Kekec. Izvolite.</font><br>
<br>
<font size="4">	</font><b><font size="4">BOJAN KEKEC:</font></b><font size="4"> Hvala za besedo, gospod predsedujoči.</font><br>
<font size="4">	Torej komisija Državnega sveta za mednarodne odnose in evropske zadeve je zadevo obravnavala. Mnenje imate na klopi. Še kratek povzetek. Komisija je bila seznanjena s poročilom in predlogom stalne koordinacijske skupine za omejevalne ukrepe o aktivnostih in </font><br>
<br>
<b><font size="4">11. TRAK: (ŠZ) – 9.50</font></b><br>
<br>
<font size="4">	(nadaljevanje) načinu delovanja skupine Hezbolah in sklepom z dne 30. novembra 2020. Ob tem je izpostavila ukrepe, ki izvajajo iz 3. člena tega sklepa. Člani komisije se strinjajo z oceno, da delovanje organizacije Hezbolah tako v regiji, kot širše, utemeljuje njeno celostno uvrstitev med teroristične organizacije, ki predstavljajo grožnjo miru in varnosti. Ob tem ugotavljamo, da je Hezbolah imenovalo za teroristično organizacijo že večje število držav in organizacij, ki so prepoznale v celoti njeno vlogo, delovanje in vpliv na razmere v Libanonu in regiji. No v razpravi je bilo tudi postavljeno vprašanje ali obstaja oziroma se uporablja metodologija pri definiranju posameznih oseb, skupin in subjektov, glede uvrščanja med teroristične organizacije in na to vprašanje smo od predstavnika Ministrstva za zunanje zadeve tudi dobili odgovor. Tako, da v bistvu smo nekako ravno tako podprli to zadevo.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ: </font></b><font size="4">Hvala lepa, spoštovanemu predstavniku Državnega sveta oziroma predsedniku, gospodu Bojanu Kekcu. Sedaj odpiram razpravo. Besedo dajem poslankam in poslancem. Izvolite. Gospod Nik Prebil.</font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Ja, hvala lepa, spoštovani predsednik.</font><br>
<font size="4">	Nisem mislil pri tej točki razpravljati, ker gre za zadevo, ki jo obravnava vlada in očitno se je tako odločila. Sicer kot ena redkih držav Evropske unije, bi pa samo en komentar na izvajanje kolega iz Državnega sveta, da je takšno organizacijo kot teroristično prepoznalo večje število držav. To pač ne more držati. Od ne vem od 200 držav, ki jih imamo na svetu in od članic Evropske unije sta bili zgolj dve to organizacijo prepoznale kot teroristično in skupaj je torej na celotni svetovni ravni to organizacijo, kot teroristično prepoznalo 16 držav, tako da to pač ni večina. Samo da smo si na jasnem o čem govorimo. Je pa dejstvo, da pač gre za organizacijo, ki je vpletena v kriminalna dejanja, takšna in drugačna in bo nek določen ukrep vsekakor nujen. Bi pa še enkrat na nekaj opozoril. Ves čas se želimo pogovarjati o tem kako je nujna enotnost Slovenije na zunanjepolitičnih vprašanjih in kako je potrebna enotnost Evropske unije in si vseeno želim, da na tej ravni odreagira tudi Evropska unija in se mi zdi, da mogoče v enem delu želimo spet prehitevati Evropsko unijo, ampak vsekakor pa Slovenija kot članica Evropski uniji lahko predlaga na tem področju, stori tudi korak. Samo toliko.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa.</font><br>
<font size="4">	Naslednji se je prijavil k besedi gospod Zmago Jelinčič. Izvolite, gospod Zmago Jelinčič.</font><br>
<br>
<font size="4">	</font><b><font size="4">ZMAGO JELINČIČ PLEMENITI (PS SNS):</font></b><font size="4"> Hvala lepa.</font><br>
<font size="4">	No v Evropski uniji je opazno, da zaostaja pri reagiranju na določene teroristične nevarnosti in ravno tako tudi večina držav ne ve, da je Hezbolah dejansko teroristična organizacija. No kljub temu, da so izvršili kar nekaj terorističnih napadov. Jaz mislim, da je potrebno tudi v Sloveniji. Se strinjamo s to pobudo vlade in jo v Slovenski nacionalni stranki absolutno podpiramo. Namreč tudi v Sloveniji imamo nekaj problemov na tem področju. Predvsem gre za proliferacijo denarja, ki še vedno ne vemo kam je šla tista milijarda denarja iz ljubljanske banke. Imamo probleme z migranti in ti problemi zdaj nekako so porinjeni pod preprogo zaradi covid-19. Dejstvo je, da se migrantsko gibanje jača, da ga je vedno več, vendar se o tem ne govori. Mediji pri nas o tem ne poročajo zaradi tega, ker enostavno zaradi levičarskih usmeritev, da je treba migrantom pomagati, enostavno izgubljamo možnost kontrole nad morebitno proliferacijo droge, orožij, terorističnih dejanj in pa teroristov samih, kar se je že pokazalo v nekaterih primerih, ko so obveščevalne službe zahodne Evrope ugotovile, da so teroristi preko Slovenije prišli v </font><br>
<br>
<b><font size="4">12. TRAK: (ŠZ) – 9.55</font></b><br>
<br>
<font size="4">	(nadaljevanje) tiste njihove države. Zato mislim, da bi morala ojačiti na tem področju delovanje predvsem Sova, potem tudi vojaška obveščevalna služba preko svojih agentov med slovenskimi vojaki v tujini in pa seveda policija. Policija naj se ukvarja bolj s tem, kot pa s kaznovanjem za prometne prekrške, kar bi bilo zelo pomembno. Mislim, da bi bilo treba tudi kontrolirati speče celice v Sloveniji, ki jih je kar nekaj. </font><br>
<font size="4">Ne vem ali se dela kaj na tem področju ali ne, bi pa morali še nekaj narediti. Z Evropsko unijo bi morali predvsem pojačati izmenjavo, medsebojno izmenjavo informacij na tem področju, potem bi morali izvesti tudi kontrolo migrantskih tokov in s tem v zvezi tudi pojačati varovanje slovenske meje. Dejstvo je, da zadnje čase, kot je povedal kolega Bandelli, v njegovih krajih celi kombiji migrantov gredo čez mejo in med njimi zagotovo niso vsi dobronamerni, če rečem da sploh kdo je dobronameren. Zato mislim, da je treba še kar pojačati naše napore na tem področju in eden od teh naporov je pa seveda tudi to, da priznamo Hezbolah kot teroristično organizacijo. In še enkrat, Slovenska nacionalna stranka pozdravlja to zadevo in se strinja s sklepom Vlade Republike Slovenije. </font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa, gospodu Zmagu Jelinčiču. Sedaj se je prijavil še k besedi magister Andrej Rajh. Izvolite gospod Rajh.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči.</font><br>
<font size="4">	Situacija na Bližnjem vzhodu je zapletena in ta konflikt Libanonski, Izraelski v bistvu ima kar dolgo zgodovino, pač vse od vzpostavitve židovske države, judovske države. Ampak ne glede na to, zadeve so komplicirane. Tam poteka tudi mirovna operacija združenih narodov, v kateri sodelujejo tudi slovenski vojaki v sklopu italijanskega kontingenta. Strinjati se moramo, da je Hezbolah, vsaj ta vojaški del zagotovo kriminalna organizacija in je kot tak tudi ta del prepoznan, kar pa verjetno tudi ne pomeni, da je ta drugi del, / nerazumljivo/ civilni del, kaj manj nasilen ali pa v bistvu kaj manj podvržen idejam nasilja in ustrahovanja. Se pa moramo zavedati, da na tem območju delujejo številne milice. Kakorkoli že, relativno mali del držav je celotno organizacijo Hezbolah prepoznal kot teroristično. Tudi Slovenija do sedaj te potrebe ni imela, pa me zanima kateri so tisti vzroki, da se je zdaj vlada za to odločila in ali bo ta zadeva imela posledice, nevarnost slovenskih vojakov. Spomnimo se tistega posnetka, nesrečnega, mislim da je bil na Fox tv ali na CNN prikazan, ko so pripadniki te milice napadli kontingent slovenske vojske v Libanonu. Pa me zanima ali lahko kot posledica takega dejanja pričakujemo, da se bodo pritiski ali pa varnost na naše vojake na tem območju povečale oziroma varnost poslabšala. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala za razpravo gospodu Rajhu. K besedi se je prijavil še gospod Andrej Černigoj in pa Branko Grims. Najprej beseda je vaša gospod Černigoj. Izvolite.</font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Gospod predsedujoči, hvala za besedo.</font><br>
<font size="4">	Naj poudarim tukaj, da ta tema je tudi zelo pomembna za Slovenijo. Je širšega konteksta. Naj povem, da šiško gibanje kot ga imenujemo tudi Hezbolah, je v bistvu Evropska unija že leta 2013 podala predvsem ta del oboroženo krilo uvrstila na seznam terorističnih organizacij. In naj tukaj poudarim, da v celotni Evropski uniji je na ta seznam celotno Hezbolah uvrstila kot teroristično organizacijo Nizozemska in Nemčija in pred kratkim, če se ne motim tudi Češka. </font><br>
<br>
<b><font size="4">13. TRAK: (ŠZ) – 10.00</font></b><br>
<br>
<font size="4">	(nadaljevanje) Tako, da jaz podpiram sklep vlade in jaz mislim, da bo na tem področju treba potegniti še več konsikvenc, da se kakšne podobne zadeve, teroristične lovke v Sloveniji ne bi več dogajale. Tako, da pozivam vlado, da ta primer skrbno preuči in da se na podlagi tega potem tudi nas obvešča v Državnem zboru.</font><br>
<font size="4">	Najlepša hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo, gospod Černigoj.</font><br>
<font size="4">	Sedaj dajem besedo še zadnjemu razpravljalcu, ki se je prijavil, magistru Branku Grimsu. Izvolite, gospod Grims.</font><br>
<br>
<font size="4">	</font><b><font size="4">MAG. BRANKO GRIMS (PS SDS):</font></b><font size="4"> Hvala za besedo. Vsem prav lep pozdrav.</font><br>
<font size="4">	Danes smo tukaj, da lahko ob tej priložnosti pozdravimo en majhen korak v borbi proti terorizmu, pa vendarle velik simbolen korak za Slovenijo. Slovenija s tem, ko uvršča Hezbolah na seznam terorističnih organizacij in to med prvimi državami na svetu ostaja pač zgled, pozitiven zgled za Evropo in za vse druge. Upam, da se bo to nadaljevalo in da bo še vse ostalo kar sodi na ta seznam, na tem seznamu tudi končalo. Namreč radikalni islamski terorizem je zgodba, ki jo vsi poznate, ki je v Evropi odmeval od bataklana, kjer so se dogajali nepredstavljivi zločini. Tam se niti ne ve koliko so ljudi mučili, rezali, iztikali oči in vse ostalo, da vam raje ne naštevam, do vseh drugih napadov povezanih tudi z najlepšimi praznovanji tradicije Evrope, kot je recimo Božič. Spomnite se masakra ob božičnem sejmu v Nemčiji, pa potem zgodbe iz Francije, iz obale, ob praznovanjih njihovega državnega praznika in vse ostalo. Še mnogo huje je seveda v tistih krajih od koder ti ljudje prihajajo. Tukaj ne gre za nekaj kriminala ali pa nekaj terorizma, kot je bilo morda razumeti. Gre za sistem, ki načrtno vzpodbuja nasilje, ki se širi kot rak, ki izsiljuje vse druge, da se potem tudi vsi ostali zatekajo k nasilju in vse te organizacije in Hezbolah je med njimi ena najmočnejših, bi morale na enak način, z uvrstitvijo na listo terorističnih organizacij, kar pomeni konec vsakega njihovega legalnega poslovanja, kar pomeni seveda omejitve za vse in tudi kazenski in siceršnji pregon tistih, ki se s tem ukvarjajo. Glede na to, da je bilo prej postavljeno vprašanje, da se ne ve zakaj bi uvrstili Hezbolah na seznam terorističnih organizacij.</font><br>
<font size="4">Glejte, ena slika pove več kot tisoč besed. Jaz sem pripravil štiri, ampak mislim, da so dovolj zgovorne. Tole so gospoda iz Hezbolaha. Če je komu tale pozdrav zelo dobro poznan, ni slučajno. Tam v tistih koncih imate tudi trgovine z nacističnimi in vsem drugim propagandnim materialom, kajti nanj se ti ljudje sklicujejo pri svojih dejanjih, poleg seveda radikalnega Islama, ki je ozadje, v tem primeru gre predvsem za šiški del njihovega terorističnega ravnanja. No to je tudi podobno ob recimo neki drugi priložnosti in kar je bistveno, tukaj si lahko ogledate njihove metode dela ob demonstraciji moči, se pravi ob nekem praznovanju, ko so gospodje stopili s svojo opremo. Jaz upam, da je vsakomur jasno zakaj je taka organizacija nujno uvrščena na seznam terorističnih organizacij. Če pa tudi to komu še ne zadošča, pa si poglejte tole zadnjo sliko, za svoje zločine oni izkoriščajo tudi otroke. To na tem svetu ne sme imeti nobenega prostora. Iz tega vidika je ta korak, da se uvrsti Hezbolah na seznam terorističnih organizacij simbolno dejanje, ki ga zelo pozdravljam in še enkrat samo upam, da bo prvi korak v dolgi vrsti tistih, ki so nujni, da postanemo tudi po izgonu radikalnega islama in seveda predvsem terorističnih dejanj vseh vrst in vseh, ki se s tem ukvarjajo, pa tudi vseh, ki to podpirajo, vključno s </font><br>
<br>
<b><font size="4">14. TRAK: (ŠZ) – 10.05</font></b><br>
<br>
<font size="4">	(nadaljevanje) proliferacijo denarja in vsega ostalega, s pranjem denarja, da se to ustrezno sankcionira in da se stvari vse da v Evropi za to, v Sloveniji pa sploh ne bo nobenega prostora. Vsekakor čestitke vladi za to potezo, jaz samo upam, kot sem rekel, da ne bo prva, da ne bo zadnja, namreč da je to tista prva v dolgi vrsti takih, kajti teh organizacij je še in še. Kot rečeno, poleg šeitskih so tudi sunitske in vse tisto, kar se širi na evropska tla sabo nosi velikansko nevarnost, to je treba vedeti. Zaradi pritiska, ko ljudje, ki so radikalizirani potem svoje prijatelje, znance, vse ostale potiskajo ob steno in saj veste, potem nasilje rodi nasilje in potem ko se enkrat zapelje v to spiralo nasilja, tega nikoli ni konec. Zato je treba ukrepati prej, preventivno in iz tega vidika je tak korak sorazmeren, ustrezen in edino pravilen. Ga podpiram.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo gospodu magistru Branku Grimsu. Sedaj dajem besedo Niku Prebilu, ki se je prijavil k razpravi. K razpravi se je prijavil še gospod Jože Horvat in pa doktor Tašner Vatovec. Tako, da najprej Nik Prebil. Izvolite.</font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, predsedujoči še enkrat.</font><br>
<font size="4">	Bi samo še nekaj dodal. Mislim, jaz bi si res želel, da gospod Grims pove, kdo tukaj danes je rekel, da ne ve zakaj bi se karkoli okoli te organizacije dogajalo in zakaj je ne bi uvršali na teroristično listo. Zdaj, da bo jasno. Sam in tudi LMŠ jasno obsojamo kakršnokoli nasilje kriminala ali pa terorizem, ker vsako takšno dejanje je povod za nekaj drugega, za dosego političnih ciljev, česarkoli drugega za nasilje nad človeštvom in vsekakor je temu treba ostro nasprotovati in zadevo ostro obsojati. Moje vprašanje pa je bilo, glede na to, da sta zgolj dve državi članic, še enkrat prepoznala Hezbolah kot teroristično organizacijo, v celoti Nemčija pa je uvedla sankcije zoper to organizacijo, zakaj v Evropski uniji nismo toliko sposobni, da se poenotimo pri določenih vprašanjih in se na takšna vprašanja, ki so najverjetneje grožnja, tako nacionalni kot evropski varnosti, odzovemo jasno, glasno in enotno. To je moje ključno vprašanje tukaj notri, da ne bo pomote. </font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa, gospodu Niku Prebilu.</font><br>
<font size="4">	Besedo dajem gospodu Jožefu Horvatu. Izvolite, gospod Jože Horvat.</font><br>
<font size="4">	</font><br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa gospod podpredsednik. Spoštovani državni sekretar, kolegice in kolegi.</font><br>
<font size="4">	Seveda se strinjam, tudi sam bi si želel, da bi Evropska unija tukaj v tem primeru, ko vsi ugotavljamo, da je Hezbolah teroristična organizacija, da bi nastopila enotno. Res je. Imamo našo strategijo, globalno strategijo Evropske unije v skupni zunanji in varnostni politiki. In prav na to temo sem imel priložnost poslušati tudi razpravo gospe Federice Mogherini v njenem mandatu, ki je pravzaprav govorila zelo podobno, kot državni sekretar, gospod Raščan, ko je predstavljal te sklepe vlade, za katere se vladi zahvaljujem tudi za to, da spoštuje 3. člen Zakona o zunanjih zadevah in da ta odbor seznani s sprejetimi sklepi. Ti sprejeti sklepi niso kar tako ad hoc bili sprejeti na vladi konec novembra lani, ampak imajo zelo pomemben pravni okvir, to je Zakon o zunanjih zadevah in zelo pomemben zakon o omejevalnih ukrepih, ki jih Republika Slovenija uvede ali izvaja skladno s pravnimi akti in odločitvami, sprejetimi v okviru mednarodnih organizacij. </font><br>
<font size="4">Kar se tiče sklepov, še enkrat. Vlada jih ni sprejela ad hoc, ampak zelo jasen je prvi sklep, ne bom ga v celoti bral. Vlada je torej obravnavala poročilo stalne koordinacijske skupine za omejevalne ukrepe o aktivnostih in načinu delovanja skupine Hezbolah, ter ugotovila, da je njeno delovanje tako ta vojaška komponenta, kot civilna komponenta prepletena z organiziranim kriminalom in izvajanjem terorističnih ali paravojaških aktivnosti, na globalni ravni. Zdaj zakaj Slovenija med prvimi? </font><br>
<br>
<b><font size="4">15. TRAK: (ŠZ) – 10.10</font></b><br>
<br>
<font size="4">	(nadaljevanje) Jaz sem ponosen. Najbrž pa je več odgovorov za to, zakaj Slovenija med prvimi v Evropski uniji. Deklarira oziroma sprejema sklep, da je Hezbolah teroristična organizacija. Ja, saj vsi vemo kakšen je naš geostrateški položaj, kakšna so poti preko Slovenije. O tem bi lahko na dolgo govorili, pa zdaj to ni tudi točka dnevnega reda. Za mene ključen sklep, je pa sklep številka tri. Vlada kot izvršilna veja oblasti nalaga, daje nalogo vsem organom Republike Slovenije, da na področjih svojih pristojnosti pozorno spremljajo vse dejavnosti, ki bi lahko bile posredno ali neposredno povezane s aktivnostmi Hezbolaha in da pravočasno in preventivno ukrepajo, kar vključuje tudi preučitev priprave predpisa o uvedbi omejevalnih ukrepov v skladu z Zakonom o omejevalnih ukrepih. </font><br>
<font size="4">Tukaj je po mojem razumevanju je zelo pomembno to, da pričakujemo okrepitev obveščevalnih dejavnosti, kar je bilo že prej omenjeno v razpravi. Ta dejavnost je pa toliko bolj učinkovita, če bomo vsaj znotraj Evropske unije imeli dobro razvit sistem prenosa informacij. Zdaj o sami organizaciji ne bom veliko govoril in najbrž to vsi vemo, da kot rečeno Hezbolah ni zgolj neka vojaška organizacija, izvaja tudi civilne aktivnosti, pranje denarja in tako dalje in tako dalje. O tem obstaja veliko poročil. O tem so bile razprave tudi v Evropskem parlamentu in sem vesel, da smo v Sloveniji prišli do te točke, da imamo zdaj te sklepe, ki jih je vlada sprejela in da se Državni zbor z njimi seznani. In tudi pričakujem, še enkrat, da bodo organi, ki so dobili to eksplicitno nalogo, da bodo te naloge tudi perfektno opravljali.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ: </font></b><font size="4">Hvala lepa za besedo gospodu Jožetu Horvatu in sedaj dajem še zadnjemu razpravljalcu, ki je prijavljen, doktor Matej Tašner Vatovec. Gospod doktor Matej Tašner Vatovec, izvolite.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Najlepša hvala, predsedujoči.</font><br>
<font size="4">	Zdaj vsi današnji razpravljalci pravzaprav govorijo o Hezbolahu kot o nečem, kar je nastalo iz vakuma. Ampak jaz se zelo strinjam z gospodom Grimsom, ki je rekel nasilje porodi nasilje. Hezbolah je nastal leta 1982 po Izraelskem napadu na Libanon, kot nekako odporniško gibanje, kot reakcija na izraelske težnje po okupaciji juga Libanona. Tako, da malo tega nekega zgodovinskega konteksta moramo razumeti in moramo tudi razumeti zakaj je Hezbolah sploh nastal. Druga stvar je v kaj se je v teh skoraj 40-ih letih razvil in tu ne bom polemiziral. Gotovo je del te organizacije, ki ni samo civilna, ampak je tudi politično stranka in tako naprej. Je zelo povezan s kriminalnimi dejanji in s terorističnimi napadi in to je pač tisto, v kar se je oblikoval v teh 40-ih letih, ampak ni pa to njegov izvor in ni to razlog za njegov nastanek. </font><br>
<font size="4">Tako, da jaz vsakič, ko razpravljam o teh zadevah poudarjam, da moramo razumeti vzroke in posledice. Je pa res, da je že 40 let od tega in je pač neka druga teroristična organizacija, kar lahko imenujemo Izrael povzročila to nasilje, tako kot ga povzroča na Bližnjem vzhodu že praktično od samega nastanka. Tako, da te stvari, tako kot je rekel gospod Rajh niso enoplastne, niso enobarvne in jih je potrebno razumeti širše. Zdaj, treba je tudi razumeti zakaj Slovenija to počne. Zdaj Izraelski mediji so to novico, da bo Slovenija razglasila Hezbolah kot teroristično organizacijo v celoti, so objavili že 1. decembra lani, še preden je Državni zbor ta sklep potrdil, potem ko je vlada ta sklep sprejela na svoji organih. Tako, da mislim da je zelo jasno, da s tem skuša, predvsem predsednik vlade se dobrikati Izraelu, to mislim da je zelo jasen ta močan premik proti Izraelu, odkar je nastopila vlada Janeza Janše in mislim me ne preseneča, da je šest dni kasneje, 7. decembra, </font><br>
<br>
<b><font size="4">16. TRAK: (ŠZ) – 10.15</font></b><br>
<br>
<font size="4">	(nadaljevanje) predsednik vlade obiskal Izrael. Se pravi tudi ta sklep, ki ga danes obravnavamo je na nek način bil nek približevalni moment Izraelu in nekakšno darilo. Mislim, zdaj če gledamo kdo je Hezbolah po svetu priznal, kot v celoti, kot teroristično organizacijo, lahko vidimo, da so to predvsem proizraelske države in države, ki podpirajo ta aparthajdni režim na Bližnjem vzhodu. Tako, da tu mogoče pod črto, da si malo razjasnimo, da ne bo vse enoznačno, kot je bilo slišati v razpravah do zdaj. Jaz sicer temu sklepu ne bom nasprotoval, mislim pa da ni potrebe, da se kot teroristično organizacijo označi celoten Hezbolah, ampak recimo bi lahko tukaj sledili stališču Evropske unije, da se obsodi predvsem ta vojaški oziroma oboroženi del. Tako, da toliko.</font><br>
<br>
<b><font size="4">	PODPREDSEDNIK MARIJAN POJBIČ:</font></b><font size="4"> Hvala lepa, doktor Tašner Vatovec za vašo razpravo. Sedaj sprašujem državnega sekretarja na Ministrstvu za zunanje zadeve doktor Stanislava Raščana, če želite besedo, da pojasnite in odgovorite na določena vprašanja. izvolite, gospod Raščan.</font><br>
<br>
<font size="4">	</font><b><font size="4">DR. STANISLAV RAŠČAN:</font></b><font size="4"> Hvala lepa gospod predsedujoči. Hvala lepa tudi vsem poslancem za podporo in za zelo dobro razpravo.</font><br>
<font size="4">	Jaz bi podal mogoče tri sklope. Najprej bom čisto konkretno šel skozi spisek kdo in kako in v kakšni obliki je priznal Hezbolah kot teroristično organizacijo, potem bi povedal tudi konkretne aktivnosti, ki so nekatere države, nekatere aktivnosti Hezbolaha teroristične, ki so te države do tega pripeljale, potem pa na koncu en čisto kratek apel zaradi delovanja tudi naših diplomatov v tisti regiji. Se pravi, če začnemo katere države konkretno so priznale Hezbolah kot teroristično organizacijo. Čisto na začetku, nekatere so ga priznale zaradi globalne grožnje, nekatere zaradi izražanja solidarnosti, medtem ko imajo nekatere druge res konkretne nacionalno varnostni interes, saj Hezbolah na njihovem ozemlju izvaja svoje aktivnosti, tako v smislu oboroženih napadov, kot tudi organiziranega kriminala in pridobivanja finančnih sredstev. Za teroristično organizacijo so Hezbolah imenovale Izrael leta 1982, Združene države Amerike leta 1997, Kanada 2002, Nizozemska 2004, Egipt 2009, Bahrain 2013, Evropska unija 2013, tako kot vas je večina pravilno ugotavljala samo vojaško krilo Hezbolaha, potem pa zelo zanimivo liga Arabskih držav in svet za sodelovanje v zalivu 2016. Se pravi, kot ste slišali, kot se da tudi videti, vse sosede v regiji, države, organizacije Hezbolah imenujejo kot teroristično organizacijo, nadaljujem potem z Združenim kraljestvom, Argentino, Paragvaj, Venezuela, ta del Guana / nerazumljivo/ in Kolumbija 2019. V letošnjem letu so poleg navedenih ukrepov, ukrepe zoper Hezbolah, se opravičujem, v letu 2020, v lanskem letu so sprejele ukrepe še Srbija, Kosovo, Honduras in Guatemala, od držav Evropske unije pa Nemčija, Češka, resolucijo je sprejel Državni zbor, Latvija brez izrecne omembe naziva organizacije, Litva in Estonija. </font><br>
<font size="4">Po mnenju Vlade Republike Slovenije Hezbolah predstavlja entiteto, zoper katero bi bila kot celotna organizacija potrebno uvesti omejevalne ukrepe. Vojaški del Hezbolaha je sicer zaradi svojih vojaških terorističnih in podpornih finančnih operacij na sankcijskem seznamu Evropske unije že od julija 2013, po letu 2013 pa se je pokazalo, da je prepletenost finančnih tokov in aktivnosti med enim in drugim delom Hezbolaha tolikšna, da jih praktično ni mogoče učinkovito ločevati, pri tem je potrebno tudi upoštevati krepitev izvajanja aktivnosti na področju organiziranega kriminala, tako da na regionalnem, kot tudi na globalnem nivoju, zlasti zaradi članstva v EU in Natu so lahko tako fizične, kot tudi pravne osebe, ki delujejo na ozemlju naše države tarča poskusov zlorab za potrebe delovanja Hezbolaha,</font><br>
<br>
<b><font size="4">17. TRAK: (ŠZ) – 10.20</font></b><br>
<br>
<font size="4">	(nadaljevanje) kar pa je treba s pomočjo razpoložljivih pravnih sredstev preprečiti, s tem ko se Hezbolah obravnava v celoti, se mu bo s tem bistveno otežilo delovanje v mednarodnem prostoru, torej tudi preko Slovenije. </font><br>
<font size="4">Zdaj pa zakaj so določene države malo ostrejše. Seveda vsi vemo in kot je bilo tudi povedano, Hezbolah je kot organizacija aktivna predvsem v Libanonu, kjer ima poleg politične dejavnosti izvaja tudi teroristične napade, sodeluje v vojni v Siriji, izvaja napade na zavezniške sile v Iraku, usposablja oborožene skupine v Jemnu, podpira šeitske organizacijske sile v Bahrainu. Na podlagi obstoječih informacij je bil Hezbolah v preteklosti vpleten v napad na veleposlaništvo Združenih držav Amerike, ter ameriško in francosko vojaško infrastrukturo v Bejrutu leta 1983, napad na Izraelsko veleposlaništvo in judovski center v Argentini 1992 in 1994, napad na letalo na poti v Panamo 1994, napad Savdske Arabije 1996, atentat na libanonskega predsednika Haririja 2005 in teroristični napad na izraelske turiste v Bolgariji v Burgasi 2013. V zadnjih letih je pa Hezbolah močno aktiven tudi v Evropi, kjer je učinkovitost postavil razvejano infrastrukturo za izvajanje terorističnih aktivnosti in kriminalnih, ter finančnih omrežij, vključno s preprodajo mamil, pranjem denarja, kibernetskim kriminalom. </font><br>
<font size="4">Europol je v svojem poročilu za 2020 navedel, da Hezbolah poleg omenjenih kriminalnih dejavnosti izvaja tudi tihotapljenje diamantov, pranja denarja s pomočjo preprodaje rabljenih avtomobilov. Europol je že leta 2014 Hezbolah označil kot organizacijo, ki izvaja organiziran kriminal. Zdaj strinjam se z vsemi poslanci, tudi poslanec gospod Zmago Jelinčič Plemeniti je zelo lepo omenil, poudaril kako je potrebno aktivirati vse službe, ki se s tem ukvarjajo, da se ohrani varnost v Sloveniji, v Evropi, se mi zdi da poslanec magister Rajh je tudi govoril o Slovenski vojski, se vam zahvaljujem. Tam delujejo tudi slovenski diplomati, moji, naši kolegi, tako da jaz res ne bi želel, da bi na nek način izsajalo, kot da, ker to tudi ni bil naš namen in nobenega od nas, od vas nek prst usmerjali v njih. Jaz si res želim, da bi ti naši najbolj izpostavljeni vojaki, diplomati ostali varni in da bi tudi za njih znali poskrbeti tako, kot moramo res poskrbeti za varnost v Sloveniji in v Evropski uniji. Ampak kot ste videli kako široko je to vse razpredeno, kot bi morali ohraniti varnost po cele svetu.</font><br>
<font size="4">Najlepša hvala za vso vašo podporo.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala lepa. </font><br>
<font size="4">Najprej seveda hvala lepa vsem poslankam in poslancem za razpravo pri tej točki. Prav tako se iskreno zahvaljujem državnemu sekretarju na Ministrstvu za zunanje zadeve, doktor Stanislavu Raščanu za konkretne odgovore in pojasnila. Ker ni več prijavljenih k razpravi, zaključujem razpravo. Ugotavljam, da se je Odbor za zunanjo politiko seznanil s sklepom o razglasitvi Hezbolaha kot teroristične organizacije EPA 1512-VII in s tem je obravnava sklepa na matičnem delovnem telesu končana. S tem zaključujem 2. točko dnevnega reda in se sodelujočim pri tej točki lepo in iskreno zahvaljujem.</font><br>
<br>
<font size="4">Prehajamo na </font><b><font size="4">3. TOČKO DNEVNEGA REDA – PREDLOG ZAKONA O RATIFIKACIJI KONVENCIJE O DELU NA DOMU, 1996 (KONVENCIJA MOD ŠT. 177), EPA 1570-VIII.</font></b><br>
<font size="4">Predlog zakona je objavljen na spletni strani Državnega zbora z dne, 24. december 2020. 4. januar 2021 ste prejeli mnenje Zakonodajno-pravne službe, ki k predlogu zakona ni imela pripomb. 20. januarja 2021, ste prejeli tudi mnenje Komisije Državnega sveta za mednarodne odnose in evropske zadeve. Pričakujemo, pričenjamo, se opravičujem drugo obravnavo predloga zakona, v katerem bomo opravili razpravo o predlogu zakona. Želi predlagatelj zakona podati dopolnilno obrazložitev? Da. Izvolite gospa Mateja Ribič, državna sekretarka na Ministrstvu za delo, družino, socialne zadeve in enake možnosti. Izvolite, beseda je vaša.</font><br>
<br>
<b><font size="4">MATEJA RIBIČ:</font></b><font size="4"> Hvala za besedo, predsedujoči. Spoštovani predsedujoči, spoštovane poslanke, spoštovani poslanci. </font><br>
<br>
<b><font size="4">18. TRAK: (ŠZ) – 10.25</font></b><br>
<br>
<font size="4">	(nadaljevanje) Delo na domu je v obdobju epidemije oziroma pandemije postala eden temeljnih mehanizmov, ki omogoča učinkovito opravljanje dela tudi v okviru oteženih okoliščin, zato je ratifikacija konvencije o delu na domu pomembna za večjo ozaveščenost ter boljšo informiranost tako delavcev, kot delodajalcev. V skladu s temi in na pobudo socialnih partnerjev, podana na 330. seji ekonomsko socialnega sveta dne, 3. julija 2020, je vlada pričela z aktivnostmi v povezavi z ratifikacijo konvencije. Konvencija o delu na domu s število 177, je sprejela mednarodna konferenca dela 20. junija 1996, na svojem 83. zasedanju z večino prisotnih delegatov. Pričela je veljati 22. aprila 2000, Komisija Evropske unije pa je s priporočilom 98-370-ES že 27. maja 1998 članicam Evropske unije priporočila, da to konvencijo ratificirajo. Treba je poudariti, da veljavna notranja zakonska ureditev instituta dela na domu že v celoti izpolnjuje zahteve konvencije. Sam akter ratifikacije konvencije, torej ne bo spremenil položaja delavcev, ki opravljajo delo na domu, bo pa ratifikacija, kot navedeno že uvodoma, pripomogla k večji ozaveščenosti, ter boljši informiranosti tako delavcev, kot delodajalcev glede možnosti opravljanja dela na domu, ter glede relevantnega pravnega okvirja, ki omogoča organizacijo dela na domu. Z vidika vsebinskih poudarkov, konvencija poudarja, da se za delavce na domu uporablja veliko mednarodnih konvencij in priporočil o delu, ki določajo standarde splošne uporabe v zvezi s pogoji dela. Ker pa so za delo na domu značilni nekateri posebni pogoji, je namen konvencije, da se izboljša uporaba teh konvencij in priporočil za delavce na domu, ter da se slednje dopolnijo s standardi, ki upoštevajo posebnosti dela na domu.</font><br>
<font size="4">	Konvencija zavezuje pogodbenice, da notranja politika o delu na domu v največji možni meri spodbuja enako obravnavo delavcev na domu in drugih delavcev, pri čemer se enaka obravnava spodbuja zlasti v zvezi s pravico delavcev na domu, da ustanovijo ali se včlanijo v organizacije, ki jih sami izberejo in sodelujejo v njihovih dejavnosti, z varstvom pred diskriminacijo, pri zaposlovanju in poklicih, z varnostjo in zdravjem pri delu, s plačilom z zakonsko določeno socialno varnostjo, z dostopom do vzpostavljanja, z minimalno starostjo za zaposlitev ali delo in z varstvom materinstva. Skladno z določbami konvencije se za delo na domu upoštevaje njegove posebnosti uporabljajo notranji zakoni in drugi predpisi o varnosti in zdravju pri delu, ki določajo tudi pogoje, pod kateri se zaradi zagotavljanja varnosti in zdravja pri delu na domu, lahko prepove nekatere vrste dela, ter uporaba nekaterih snovi. Skladno z zakoni in drugimi predpisi, ki se uporabljajo za delo na domu, zagotavlja sistem inšpekcijskega nadzora. Z vidika vpliva na pravni red Republike Slovenija, ratifikacija konvencije o delu na domu, številka 177, ne zahteva izdaje novih ali spremembe veljavnih predpisov in ni predmet usklajevanja s pravnim redom Evropske unije. Ratifikacija konvencije ter izvajanje njenih določb, pa ne bosta imeli finančnih posledic za Republiko Slovenijo. Za izvajanje določb bo skrbelo Ministrstvo za delo, družino, socialne zadeve in enake možnosti, vključno z Inšpektoratom republike za delo. </font><br>
<font size="4">	Hvala.</font><br>
<br>
<b><font size="4">	PODPREDSEDNIK MARIJAN POJBIČ:</font></b><font size="4"> Hvala za dopolnilno obrazložitev gospe Mateji Ribič, državni sekretarki na Ministrstvu za delo, družino, socialne zadeve in enake možnosti. </font><br>
<font size="4">	Želi besedo tudi predsednik Komisije Državnega sveta za mednarodne odnose in evropske zadeve? Besedo ima predsednik komisije gospod Bojan Kekec. Izvolite.</font><br>
<br>
<font size="4">	</font><b><font size="4">BOJAN KEKEC:</font></b><font size="4"> Hvala za besedo še enkrat gospod predsedujoči. </font><br>
<font size="4">	Torej Komisija za mednarodne odnose in evropske zadeve je predlog zakona o ratifikaciji konvencije za delo na domu podprla. Člani komisije ugotavljamo, da konvencija opredeljuje delo na domu in zavezuje države pogodbenice k enaki obravnavi delavcev na domu, z ostalimi delavci, ter k sprejemu predpisov, ki urejajo posebnosti dela na domu. Kot je bilo že omenjeno, notranji predpisi Republike Slovenije v celoti izpolnjujejo zahteve konvencije, njena ratifikacija pa nam narekuje spremembe obstoječih ali izdajo novih predpisov. Njeno izvajanje prav tako ne bo imelo finančnih posledic za državni proračun. Ker se je s pojavom koronavirusa, covid-19 pojavila okrepljena potreba po delu</font><br>
<br>
<b><font size="4">19. TRAK: (ŠZ) – 10.30</font></b><br>
<br>
<font size="4">	(nadaljevanje) od doma in odrejanju dela od doma v primerih izjemnih okoliščin, člani komisije izpostavljamo, da gre za pomemben inštitut za naslavljanje vsakodnevnih izzivov, ki ima številne pozitivne učinke. Kot problem je bilo izpostavljeno vodenje statistike o izvajanju dela na domu. Predstavnica Ministrstva za delo, družino, socialne zadeve in enake možnosti je pojasnila, da je z vzpostavitvijo elektronskega obrazca, vlada odgovorila na pozive delodajalcev po poenostavitvi postopkov obveščanja o nameravanem organiziranju dela na domu. Se pravi naše mnenje je bilo pa sprejeto soglasno.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala za stališče predsedniku komisije, gospodu Bojanu Kekcu. Prehajamo na razpravo in glasovanje in posameznih členih predloženega zakona. Predlagam, da po končani razpravi glasujemo o vseh členih skupaj. Ali kdo temu nasprotuje? Ugotavljam, da ne. Besedo dajem poslankam in poslancem. Gospod Rajh, izvolite, beseda je vaša.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči.	</font><br>
<font size="4">	Seveda se strinjam s pobudo za sklenitev protokola o spremembah sporazuma, torej o konvenciji o delu na domu. Gre za zadevo, ki datira že v leto 1996 in je v tem času epidemije covid postala zelo aktualna. Mi imamo te določene zadeve, bom rekel v našem pravnem redu, tako da razumem, da gre za, torej sprejete v našem pravnem redu, tako da razumem, da gre zgolj za eno formalnost. Bi pa želel opozoriti na eno izkušnjo, ki smo imeli v Mariboru. V bistvu v Mariboru se ustanavlja holding javnih podjetij, na katerega bodo prineseni delavci in prav tako sem v tem kontekstu novoustanovljen svet delavcev opozoril, da naj ne bodo samo fokusirani na prenos obstoječih pravic, ampak tudi na, torej pri ustanovitvi, torej pri prehodu delavcev na novo firmo naj ne bodo samo pozorni samo na prenos obstoječih pravic, ampak da naj se fokusirajo tudi na nove izzive, ki jih prinaša prihodnost. Eno je digitalizacija, drugo so novi načini dela, eno je pa tudi ta epidemija covid in ta potreba ureditve razmer dela na domu, tudi v pravno formalnem smislu je v slovenskem prostoru prisotna že dalj časa. Spomnimo se ene burne razprave od delavniku učiteljev. Sedaj se ta problematika nekako širi. Ljudje morajo imeti doma računalnik, prostor, internet, papir, tiskalni, primerno mizo in seveda s tem so povezani določeni stroški, tudi bom rekel povezani inšpekcijski nadzori, ki so verjetno v domu bistveno težje izvedljivi. In vse te zadeve, te spremembe, ki jih prinaša nov čas, prinaša nove izzive, ki jih pa v slovenski zakonodaji, delavnopravni zakonodaji niso definirani. Predstavljajte si, nekdo ima možnost delati na domu, drugi nima možnost dela na domu, kako lahko vstopi v dom delavna inšpekcija. To so vse vprašanja, ki jih bomo morali v naši delovnopravni zakonodaji urediti. Kako se bo kontroliral delovni čas, veste to niso enostavna vprašanja, ki se z novimi načini in oblikami dela pojavljajo. In jaz upam, da bomo to na enem drugem odboru, ki je pristojen za te zadeve znali urediti, zato da se ne bi začelo kršenje delavskih pravic v samem domu delavcev. Zato to konvencijo seveda pozdravljam, apeliram pa tudi na pristojnega ministra, da vlada začne te težave, ki sem jih jaz tudi zdaj naštel, reševati.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo, magistru Andreju Rajhu. Sedaj dajem besedo gospe Lidiji Divjak Mirnik, ki se je prijavila kot naslednja k besedo. Izvolite gospa Lidija.</font><br>
<br>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa za besedo še enkrat, spoštovani predsedujoči.</font><br>
<font size="4">	Ja zdaj Andrej mi je vzel misli iz jezika, se to reče. Jaz bi si res želela dobiti odgovor, če boste gospa državna sekretarka seveda lahko ta odgovor dala. Ali razmišljate o spremembah zakonodaje, da bi seveda tudi slovensko zakonodajo prilagodili tej konvenciji. V LMŠ bomo podprli vse predlagane člene, tudi </font><br>
<br>
<b><font size="4">20. TRAK: (ŠZ) – 10.35</font></b><br>
<br>
<font size="4">	(nadaljevanje) zato, ker se nam delo na domu zdi pomembna kategorija, čeprav je zdaj v tej covid situaciji to mogoče, se malce čudno čuje, pa ne glede nato, tudi iz stališča okolja, tudi iz stališča preživeti čim več časa doma s svojo družino, nenazadnje tudi iz stališča ne vem, nekih nesreč sama recimo na dan vsaj tri ure preživim na cesti in če bi to lahko te tri ure izkoristila kako drugače, bi bilo verjetno res boljše. Ne glede nato, v LMŠ pozdravljamo zadevo, bi si pa želeli odgovor na vprašanje, kdaj bomo prilagodili vso tisto potrebno zakonodajo, tudi tej konvenciji, da bo poskrbljeno za pravice delavcev in seveda da bo okolje njihovo, delavno primerno, da bodo lahko opravljali svoje dolžnosti, službene.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo, gospe Lidiji Divjak Mirnik. Sedaj dajem besedo zadnjemu prijavljenemu v tem krogu, doktor Matej Tašner Vrtovec, Vatovec. Izvolite, se opravičujem.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Nič hudega podpredsednik. Hvala za besedo.</font><br>
<font size="4">	Jaz se sprašujem zakaj ta trenutek. Zdaj predstavniki ministrstva so povedali, da jih je pandemija spodbudila k temu, ampak očitno so se premalo potrudili, da bi prebrali vsebino te konvencije. Zdaj, da ne bo pomote. Seveda v Levici jo podpiramo tako kot vsako konvencijo mednarodne organizacije dela, ampak kot vedno je hudič v detajlih. Zdaj zgodovina sprejetja te konvencije, sega tam v 70. leta, ko je SEWA oziroma združenje samozaposlenih žensk, to je eden največjih sindikatov v Indiji, ki je štel ali pa še šteje tam okoli ena in pol milijona delavk, začel z zahtevo za sprejetje te konvencije. Kdo so te delavke? Te delavke so bile več ali manj zaposlene v neformalnem ali polformalnem gospodarstvu, opravljale dela, podizvajalska dela za velike industrije na različnih področjih, do tekstilne, obutvene in ostale industrije. Bistveno pa je pri vsem skupaj, da to delo ni delo, kot ga mi razumemo delo danes, kot delo na domu ali pa delo od doma, ampak gre prej za neko obliko domačega dela. Gre za obliko dela, ki je predvsem zelo razširjena v tretjem svetu. Gre za skrajno izkoriščanje, seveda delavne sile. Takih delavcev je danes na svetu približno 300 milijonov in to obliko domačega dela ali pa dela na domu, kot je prevedeno v slovenščino, označujejo predvsem oziroma opredeljujejo predvsem lastnosti, kot so slabo plačilo za to delo, plačani so pač na kos, na proizveden element za proizvodnjo teh elementov dobijo običajno od naročnikov surovine, vse stroške proizvodnje in vsega pa pač ti ljudje, ki delajo dobesedno na domu, pokrivajo sami. </font><br>
<font size="4">Tako, da tudi samo besedilo konvencije jasno označuje v 1. členu, da ne more veljati za ljudi, ki so uradno zaposleni ali pa v nekih formalnih oblikah zaposlitve in ne velja niti za samozaposlene osebe v tem našem smislu, tako kot je opredeljen v slovenski delavni zakonodaji. Tako, da ta konvencija absolutno je pomembna, na žalost jo je ratificiralo samo 10 držav na svetu, skoraj mislim da samo ena iz Azije, kjer močno prevladujejo takšne oblike dela, je pomembna iz vidika seveda enak obravnave delavcev in tudi seveda enake obravnave žensk, ki so v teh državah, predvsem prisiljene v takšne oblike dela. Nima pa to nobene zveze ne s pandemijo, ne z delom od doma, kot ga poznamo mi danes, zaradi covida in tak naprej. Je pa res in tu se pridružujem pozivom, da pa naša delavna zakonodaja potrebuje prilagoditve na področju, bom rekel zdaj našega koncepta dela od doma, se pravi tega, kako zagotoviti zaposlenim, ki iz takšnih ali drugačnih okoliščinah opravljajo svojo službo oziroma svoje delo izven prostorov delodajalca, da se zagotovi boljše posodobljene, predvsem novimi izkušnjami, ki jih je prinesla pandemija delavne pogoje od doma. Ampak še enkrat, to danes izpade kot nek poceni piar, trik, da pač zdaj sprejemamo konvencijo delo na domu, zaradi epidemije, ampak ta zadeva nima nobene zveze z epidemijo in z oblikami dela od doma, kot jih poznamo v Sloveniji zdaj in srčno upam, da ni v Sloveniji nobenega človeka, ki</font><br>
<br>
<b><font size="4">21. TRAK: (TB) – 10.40</font></b><br>
<br>
<font size="4">	(nadaljevanje) bi se lahko prepoznal v tej konvenciji. Se pravi, da je del tega neformalnega gospodarstva in v bistvu opravlja, malo da ne, na pol suženjsko delo za mizerno plačilo na svojem domačem naslovu.</font><br>
<font size="4">	Tako da, še enkrat, 1. člen te konvencije v točki B, jasno pove, kdo spada v to kategorijo oziroma kdo ne spada v to kategorijo in ta odstavek se glasi: »Zaposlene osebe ne postanejo delavci na domu v smislu te konvencije samo zato, ker kot zaposleni občasno opravljajo svoje delo na domu, namesto na svojem običajnem delovnem mestu.«</font><br>
<font size="4">Se pravi, gre za neko zelo posebno kategorijo ljudi, ki so pač prisiljeni ali pa zaradi takšnih in drugačnih okoliščin delajo od doma, v neki pol formalni ali pa neformalni obliki gospodarstva.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala lepa gospodu dr. Mateju Tašner Vatovcu, za njegovo razpravo.</font><br>
<font size="4">Ker sta se mi prijavila še dva k razpravi in to gospa Škrinjar in pa Jožef Horvat, bom dal besedo potem na koncu, po razpravi, ministrstvu oziroma predstavnici oziroma državni sekretarki na Ministrstvu za delo, družino.</font><br>
<font size="4">Prvi se je prijavil k besedi Jožef Horvat.</font><br>
<font size="4">Gospod Jožef Horvat, izvolite, beseda je vaša.</font><br>
<br>
<b><font size="4">JOŽEF HORVAT (PS NSi):</font></b><font size="4"> Najlepša hvala za besedo. Spoštovana državna sekretarka, kolegice in kolegi.</font><br>
<font size="4">Ko sem prebral to gradivo, sem se pravzaprav začudil. Se tudi jaz sprašujem, zakaj zdaj oziroma, bolj točno, zakaj šele sedaj. Kot vsi vidimo iz dosjeja, je Konvencija o delu na domu bila sprejeta v Ženevi 20. junija, pred četrt stoletja, tako, da bomo imeli boljšo predstavo, res pa je, da je začela veljati aprila, leta 2020.</font><br>
<font size="4">Konvencija delo na domu opredeljuje kot delo, ki ga opravlja delavec za plačilo na svojem domu ali v drugih prostorih po svoji lastni izbiri, ki niso prostori delodajalca, katerega rezultat je izdelek ali storitev, ki jo določi delodajalec, ne glede na to, kdo zagotovi opremo, material ali drug uporabljen vložek. Razen, če gre za osebo, ki ima tako stopnjo samostojnosti in ekonomske neodvisnosti, da se šteje za osebo, ki samostojno opravlja delo.</font><br>
<font size="4">Jaz si predstavljam, da ta konvencija, katere podpisnica bo Republika Slovenija, predstavlja nek najširši pravni okvir, v katerega bomo pravzaprav morali umestit našo nacionalno zakonodajo. Zdaj, debata, ali je bila povod za sprejem tega Zakona o ratifikaciji konvencije pandemija, to zdaj pravzaprav niti ni relevantno, dejstvo pa je, da veliko ljudi v Sloveniji opravlja delo na domu, praktično pa še nimamo nekega pravnega okvira, kako takšno delo regulirati in zato se mi zdi zelo logično in tukaj moram Ministrstvo za delo pohvaliti, da je sprožilo ratifikacije te konvencije. S tem želimo jasno sporočilo poslati, da spoštujemo konvencijo, ki jo je sprejela Mednarodna organizacija dela.</font><br>
<font size="4">Konvencija zavezuje pogodbenice, torej tudi Slovenijo, da – ko bo zakon ratificiran – da v največji možni meri spodbujajo enako obravnavo delavcev na domu in drugih delavcev, še posebej v zvezi s pravico delavcev na domu, da ustanovijo ali se včlanijo v organizacije, ki jih sami izberejo in sodelujejo v njihovih dejavnostih, z varstvom pred diskriminacijo pri zaposlovanju in poklicih, z varnostjo in zdravjem pri delu – zelo pomembno -, s plačilom – zelo pomembno -, zakonsko določeno socialno varnostjo – zelo pomembno -, z dostopom do usposabljanja, z minimalno starostjo za zaposlitev ali delo in z varstvom materinstva.</font><br>
<font size="4">Mi v svojem programu imamo tudi zelo jasno zapisane usmeritve, da sodoben trg dela in delovna mesta morajo biti, med drugim, prijazna družini. Imamo veliko podjetij v Sloveniji, ki se lahko s tem pohvalijo, ne samo z naslovom družini prijazno podjetje, ampak</font><br>
<br>
<b><font size="4">22. TRAK: (TB) – 10.45</font></b><br>
<br>
<font size="4">	(nadaljevanje) dejansko s takšnim okoljem, ki ga realizirajo. Potrebujemo prožne modele zaposlovanja, vedno bolj, če želimo uveljaviti družini prijazno delovno okolje. V praksi obstaja že veliko možnosti, ki pa jih moramo še posodobiti.</font><br>
<font size="4">	Sam razmišljam, da takrat, ko se je snovala, torej pred četrt stoletja, ta konvencija, na Mednarodni organizaciji dela, da najbrž niso debate tekle, vsaj pretirano ne, v smeri in upoštevajoč, hitrega razvoja tehnologije. Prav hiter razvoj tehnologije dejansko danes omogoča neka druga, po mojem razumevanju in želji, ugodnejša delovna okolja, prijaznejša delavcu in ja, seveda tudi družini in seveda tudi delodajalcu.</font><br>
<font size="4">	O tem seveda, tukaj v konvenciji, o teh tehnologijah ni veliko govora, priporočam pa v branje zelo, zelo prijetno branje in poučno branje, knjižice, ki jo je napisal prof. dr. Žiga Turk in ima naslov, mislim, da ni prevedena, ampak, bo šlo, ima naslov Prihodnost dela: roboti, ki kuhajo brezplačna kosila.</font><br>
<font size="4">Morda, če dovolite, samo dva stavka. Seveda, hiter tehnološki napredek v avtomatizaciji, robotizaciji in umetni inteligenci, vzbuja pri ljudeh nek, seveda, strah, ker je to nekaj novega, hkrati pa upa, kajne, hkrati pa upa, da se bo v prihodnosti narava dela bistveno spremenila. Spremembe bodo v tem, kaj počnemo, kako ustvarjamo odnose na delovnem mestu, kako najdemo delo in vlogo dela v družbi. Nekateri verjamejo, da bodo to spremembe na bolje in mislim, da v tej smeri mora brezkompromisno, zakonodajalec delovati, delati bomo morali manj in tako bomo imeli več prostega časa. Komu pa to ni cilj? Drugi menijo, da bodo spremembe na slabše, načinov za zaslužek bo manj, pravijo in tako dalje in tako dalje.</font><br>
<font size="4">Ampak to, kar bi naj bilo slabše, mislim, da to ne sme biti tema. Usmerjeno mora biti naše delovanje, kot zakonodajalca, ki bo upošteval in moral upoštevati ta konkretni mednarodni okvir, da bomo ustvarili delovno okolje, kjer bo takšno, bo boljše od sedanjega. Zahvaljujoč seveda tudi tehnološkemu, hitremu tehnološkemu napredku.</font><br>
<font size="4">Z veseljem bom ta zakon in celotna poslanska, podprl.</font><br>
<font size="4">Hvala lepa.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo gospodu Jožefu Horvatu.</font><br>
<font size="4">In še zadnji prijavljeni k razpravi, dajem besedo gospe Mojci Škrinjar.</font><br>
<font size="4">Izvolite, gospa Mojca.</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> Ja, hvala lepa.</font><br>
<font size="4">Zakon seveda podpiram. Konvencijo je seveda primerno sprejeti v naše okolje. Predvsem pa bi tule opozorila na izpeljave Zakona o delovnih razmerjih, ki bo moral slej ko prej slediti tudi temu. Želela bi opozoriti na to, da je delo na domu izraz prožnosti in to seveda koristi tako posamezniku, družbi, gospodarstvu. Delo na domu pa naj bo vendarle možnost in ne imperativ.</font><br>
<font size="4">Namreč, ljudje morajo imeti možnost izbirati ali delati na domu ali delati v podjetju. Oba načina dela imata svoje prednosti. Prednost dela na domu je dejansko samoorganizacija in zaradi tega tudi možna večja učinkovitost, v podjetju oziroma v zavodu ali kjerkoli pač že delate, pa je možnost tudi, večja možnost gojenja pripadnosti, pogovora, razgovora s kolegi in tovrstnega razvoja. Zato je pač potrebno puščati obe možnosti odprti in pa, v premislek, tako organizaciji, kakor tudi posamezniku.</font><br>
<br>
<b><font size="4">23. TRAK: (TB) – 10.50</font></b><br>
<br>
<font size="4">	(nadaljevanje) Pri regulaciji tega si želim, dela na domu, si želim, da bi bilo merilo učinkovitosti, torej učinkovitost ne pa štetje minut. Namreč, če še ne veste oziroma ne vemo vsi, je delo na domu na nek način, v nekem segmentu pri nas tudi že, na nek način, uzakonjeno. Sicer preko socialnega sporazuma. Na področju izobraževanja, učiteljem je s socialnim sporazumom dovoljeno, da lahko delajo nek del dela, torej nujni del dela v šoli, kjer pač poučujejo, drug del, ki ga pa lahko opravijo ob pouku in ga morajo opraviti, pa lahko naredijo tudi doma. Žal pa, seveda, to podpiram, ker je dejansko zapisano, koliko točno naj bodo v šoli in koliko smejo delati od doma, vendar je ta drugi del, koliko smejo delati od doma, tako reguliran, da morajo učitelji pisati zelo veliko informacij o tem, kaj delajo, tako da, to pisanje zavzema preveč časa in zajeda dejansko v njihovo osnovno poslanstvo.</font><br>
<font size="4">Torej, naj ne bo birokracija tista, ki bo vodila v regulacijo, temveč učinek dela, ki se pokaže tudi na delu na domu.</font><br>
<font size="4">Zato predlagam, dejansko, pred spremembo Zakona o delovnih razmerjih, ki naj gre v to smer, v tej smeri prožnosti, obeh možnosti, da se naredi široka razprava, da se pretehtajo dosedanje rešitve, najde tisto, kar je bilo pozitivno, odpravi tisto, kar je odvečno in dejansko naredi nekaj takega, kar bo koristilo tako posameznikom, kot organizacijam. Hkrati bi pa pozvala tudi na varovanje doma. Dom mora biti tudi prostor, kjer se ljudje posvetimo družini. Dobro je tudi, da naredimo odmor od svojega dnevnega dela, da misli in delo pustimo v nekem prostoru in se posvetimo pač družinskim zadevam. Tudi na to bo treba misliti.</font><br>
<font size="4">Hvala.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za razpravo gospe Mojci Škrinjar.</font><br>
<font size="4">In ker se je že vmes prijavila k besedi državna sekretarka Ministrstva za delo, družino, socialne zadeve in enake možnosti, gospa Mateja Ribič, da bo odgovorila na postavljena vprašanja in dileme, dajem besedo gospe državni sekretarki, Mateji Ribič.</font><br>
<font size="4">Izvolite, gospa.</font><br>
<br>
<b><font size="4">MATEJA RIBIČ:</font></b><font size="4"> Hvala, predsedujoči.</font><br>
<font size="4">Ja, tudi na ministrstvu smo prišli do enakih ugotovitev, na katere ste opozorili vsi, tudi vi danes tukaj, in sicer, v času Covida se je delo na domu zelo povečalo, ampak se zelo dobro zavedamo, da delo na domu v času Covida ni enako delu na domu, ki naj bi se urejalo sistemsko in tudi v času razmer, ki so normalne in ne izredne.</font><br>
<font size="4">Ugotovljeno je bilo, da Zakon o delovnih razmerjih sicer ureja delo na domu. Potrebna je sklenitev nove pogodbe. Določeno je tudi, kaj je potrebno v tej pogodbi, katere sestavine so tiste obvezne, ki morajo biti v tej pogodbi in pa v Zakonu o delovnih razmerjih je pa tudi, pomembno je tudi to, da se za to delo na domu morata potem strinjat, tako delavec, kot tudi delodajalec, saj drugače do nove pogodbe ne pride. V času izrednih okoliščin in takrat, ko je ogroženo premoženje ali zdravje ljudi, takrat pa je možno odredit delo na domu brez soglasja delavca in to se je tudi zdaj, v času pandemije, večinoma delalo, čeprav je še vseeno, kljub temu, da zakonodaja to dopušča, kakor smo mi obveščeni, je vedno prišlo do nekega soglasja med delavcem in delodajalcem in tisti delavci, ki niso, ali želeli delati od doma oziroma predvsem niso imeli pogojev, da bi opravljali delo od doma, je bilo za njih potem zagotovljeno, da so lahko svoje delo opravljali v prostorih delodajalca.</font><br>
<font size="4">Ja, razlog za, da je sedaj ta konvencija na dnevnem redu, sigurno je tudi Covid. </font><br>
<br>
<b><font size="4">24. TRAK: (TB) – 10.55</font></b><br>
<br>
<font size="4">	(nadaljevanje) Tudi to je razlog, da zdaj, kar veliko držav se je začelo lotevat ratifikacije te konvencije, zaradi tega, ker so ugotovili, da se lahko vse dobre lastnosti dela na domu, potem uveljavlja tudi naprej, v času, ko razmere niso izredne, se pa na ministrstvu zelo dobro zavedamo tudi pasti, ki jih pripravlja oziroma ki jih ima delo na domu. Tukaj tudi predvsem pravica do odklopa in pa, ja, tudi to, da se dom loči od službe in da imajo delavci še vedno nek občutek, takrat, ko so doma, da niso v službi in pa ta, da nimajo občutka, da morajo biti cel dan na razpolago delodajalcu.</font><br>
<font size="4">	V zvezi z nadaljnjimi aktivnostmi, na Ministrstvo za delo smo to tematiko že odprli na Ekonomsko-socialnem svetu, določen je tudi že strokovni odbor, ki ga sestavljajo socialni partnerji in imeli smo tudi že dve skupini tega strokovnega odbora, kjer želimo res skupaj in pa temeljito proučit, katere so prednosti dela na domu, katere so pasti in kako se izognit tem pastem v sistemski zakonodaji. Ravno zdaj se debatira tudi o tem, ali bi bile potrebne spremembe Zakona o delovnih razmerjih ali pa bi bilo to možno urejati na podlagi, na ravni kolektivnih pogodb, tako, kakor je to tudi v določenih državah. Tako da jaz, hm, ta skupina je zelo konstruktivna, ima zelo dobre predloge in mislim, da bomo prišli ven s predlogi, ki bodo bili dobri, tako za delavca na eni strani, kot tudi za delodajalca.</font><br>
<font size="4">	Tako da… Ja, rečeno je bilo tudi to, da je potrebna možnost izbire, tudi na tem strokovnem odboru smo se o tem pogovarjali, da to nikakor ne more biti enostransko odrejeno, ampak mora bit vedno v soglasju z delavcem, kajti določeni delavci, kot sem že rekla, enostavno nimajo pogojev, da bi lahko opravljali delo na domu. Zelo velik vidik ali pa tema, ki jo moramo tukaj obdelati, je pa tudi varnost in zdravje, pri delu na domu, kajti po Zakonu o delovnih razmerjih je za varnost in zdravje zadolžen in odgovoren delodajalec, tako da moramo tudi na tem področju še ugotoviti, kaj bi bilo najbolj primerno, da se ugotovi, ali je delodajalec poskrbel za varno in zdravo izvajanje dela na domu ali ne.</font><br>
<font size="4">	Mi, načrtujemo, zdaj se je ta strokovni odbor sestal dvakrat. Po mojem mnenju se ene dvakrat, trikrat sigurno še bo, no, ampak vseeno nekako načrtujemo, da bi v letošnjem letu prišli skupaj z rešitvijo, zdaj, ali bo šlo to v spremembe Zakona o delovnih razmerjih ali ne, bomo videli, ampak vseeno, si želimo neko sistemsko ureditev.</font><br>
<font size="4">Bi poudarila pa še to, da je Ministrstvo za delo na svojih spletnih straneh objavilo tudi, kot nek priročnik, kaj vse mora delodajalec narediti v tem času, ko ima svoje delavce na delu na domu, ki lahko pride res zelo v pomoč vsem delodajalcem in tudi delavcem, da lahko tudi v tem času, na podlagi zakonodaje, ki jo trenutno imamo, preverijo oziroma si pomagajo na ta način, da je delo na domu tudi sedaj urejeno skladno z zakonodajo in da ne krši ne pravic delavcev in pa da, tudi ne, da so notri zavedene tudi vse obveznosti delodajalca.</font><br>
<font size="4">Hvala.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala za odgovore gospe državni sekretarki na Ministrstvu za delo, družino, socialne zadeve in enake možnosti, gospe Mateji Ribič.</font><br>
<font size="4">Hvala tudi vsem poslankam in poslancem za razpravo pri tej točki. In ker več ni prijavljenih k razpravi, zaključujem razpravo.</font><br>
<font size="4">Prehajamo na glasovanje o vseh členih predloga zakona. Glasujemo.</font><br>
<font size="4">Kdo je za? (15 članov.) Kdo je proti? (Nihče.)</font><br>
<font size="4">Ugotavljam, da je soglasno sprejeto.</font><br>
<font size="4">K  predlogu zakona ni bil sprejet nobeden amandma. Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal.</font><br>
<br>
<b><font size="4">25. TRAK: (TB) – 11.00</font></b><br>
<br>
<font size="4">	(nadaljevanje) S tem zaključujem 3. točko dnevnega reda.</font><br>
<br>
<font size="4">Prehajamo na </font><b><font size="4">4. TOČKO DNEVNEGA REDA – POBUDA ZA SKLENITEV PROTOKOLA O SPREMEMBAH SPORAZUMA MED POGODBENICAMI KONVENCIJE O POLICIJSKEM SODELOVANJU V JUGOVZHODNI EVROPI O AVTOMATIZIRANI IZMENJAVI PODATKOV O DNK, DAKTILOSKOPSKIH PODATKOV IN PODATKOV IZ REGISTROV VOZIL, EPA 1540-VIII.</font></b><br>
<font size="4">Gradivo k tej točki je objavljeno na spletni strani Državnega zbora, z dne 9. 12. 2020 in ste ga prejeli.</font><br>
<font size="4">Torej, besedo dajem predstavniku predlagatelja, dr. Anton Olaj, državni sekretar na Ministrstvu za notranje zadeve.</font><br>
<font size="4">Izvolite.</font><br>
<br>
<b><font size="4">DR. ANTON OLAJ:</font></b><font size="4"> Hvala predsedujoči.</font><br>
<font size="4">Države pogodbenice Konvencije o policijskem sodelovanju v jugovzhodni Evropi so sporazum o avtomatski izmenjavi podatkov o DNK, daktiloskopskih podatkov in podatkov iz registrov vozil in sporazum o izvedbi tega sporazuma, podpisale 13. septembra 2018 na Dunaju. Slovenija teh dveh sporazumov, ki sta mednarodni pogodbi, ni podpisala, saj je bila prav v času podpisa imenovana nova Vlada Republike Slovenije in takrat predvidena podpisnica na slovesnosti ni bila prisotna.</font><br>
<font size="4">Ne glede na to, pa Slovenija sodeluje pri pripravah na pogajanja za protokol, saj bo s pristopom k omenjenima sporazuma zanjo začel veljati tudi ta protokol Evropska komisija je po zaključni fazi pogajanj, pred podpisom in tudi po podpisu obeh sporazumov, ugovarjala delu vsebine sporazumov, ki so po njenem mnenju v izključni pristojnosti Evropske unije in to bi moralo biti jasno razvidno iz vsebine obeh sporazumov.</font><br>
<font size="4">Glede na navedeno, je Evropska komisija sprožila postopek ugotavljanja kršitve prava Evropske unije proti štirim pogodbenicam podpisnicam, ki so hkrati članice Evropske unije, to je Republika Avstrija, Republika Bolgarija, Madžarska in Romunija. Priloženi osnutek protokola o spremembah sporazuma dodatno ureja nastalo situacijo, tako da, na način, da pojasnjuje določbe o primarnosti prava Evropske unije za članice Evropske unije in izključno pristojnost Evropske komisije glede sprejemanja odločitev o ustreznosti ravni varstva podatkov v tretjih državah, ter prenovo postopka pristopa k sporazumu.</font><br>
<font size="4">Tako protokol izrecno določa, da namen sporazuma ni potrjevanje, ali tretja država Evropski uniji zagotavlja ustrezno raven varstva podatkov v smislu direktive Evropske unije iz leta 2016, št. 680 ali ne. Pogodbenice sporazuma, ki so članice Evropske unije, v povezavi s tem sporazumom ali katerim kolim njegovim izvedbenim sporazumom, v medsebojnih odnosih uporabljajo pravila Evropske unije, če pravila Evropske unije, ki urejajo takšno določeno vsebino, obstajajo.</font><br>
<font size="4">To je v bistvu vsebina tega dokumenta. Slovenija načrtuje oziroma se bo na pogajanjih, ima že določeno delegacijo, kjer bo s svojo prisotnostjo in pogajanjih zagovarjala v bistvu vsebine osnutka tega protokola in stališča, iz sklepov Vlade, Odbora za zunanjo politiko Državnega zbora.</font><br>
<font size="4">Hvala.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Hvala lepa za dodatno obrazložitev, dr. Antonu Olaju, državnemu sekretarju na Ministrstvu za notranje zadeve.</font><br>
<font size="4">Odpiram razpravo poslank in poslancev. Če razprave ni, zaključujem razpravo.</font><br>
<font size="4">Predlagam, da glasujemo o naslednjem predlogu sklepa: »Odbor za zunanjo politiko potrjuje podano pobudo.« Glasujemo.</font><br>
<br>
<b><font size="4">26. TRAK: (TB) – 11.05</font></b><br>
<br>
<font size="4">	(nadaljevanje)	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem 4. točko dnevnega reda in se sodelujočim pri tej točki lepo in prisrčno zahvaljujem.</font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – MEDNARODNA DEJAVNOST DRŽAVNEGA ZBORA.</font></b><br>
<font size="4">	Pod to točko nismo prejeli gradiva, vendar pa bi vam želel podati ustno informacijo, v zvezi z izvedbo medparlamentarne konference o skupni zunanji in varnostni politiki in skupni varnostni in obrambni politiki, ki jo bosta organizirala Odbor za zunanjo politiko in Odbor za obrambo, v času slovenskega predsedovanja Svetu EU, v drugi polovici letošnjega leta.</font><br>
<font size="4">Glede na specifično situacijo, s katero smo soočeni zaradi lani razglašene pandemije, sta za izvedbo omenjene konference trenutno predvidena dva modela. Model A, ki predvideva izvedbo konference popolnoma brez epidemioloških omejitev, kar pomeni, da bo konferenca potekala v Kongresnem centru Brdo, trajala pa bo 2 dni, predvidoma od srede, 8. septembra 2021 do četrtka, 9. septembra 2021. Predlog po modelu B pa je oblikovan po modelu hibrida, kar pomeni, da bi dogodek izvedli deloma v živo, v Državnem zboru, 8. in 9. septembra 2021, pri čemer bi bili prisotni vabljeni govorci, delegacije držav članic, kandidatk in opazovalk pa bi se konference udeležile preko videokonference. Datum za oba modela je enak, torej 8. in 9. september 2021. Dokončna odločitev o modelu izvedbe pa bo upoštevajoč epidemiološke razmere in priporočila, sprejeta 3 mesece pred dogodkom, to je v začetku junija 2021.</font><br>
<font size="4">Na tem mestu bi vas torej tudi povabil, da svoje sugestije ali vprašanja naslovite na strokovno službo Odbora za zunanjo politiko, ustno ali pisno, zunanja.politika@dz-rs.si. Tudi sicer vas bo odbor o natančnejši strukturi in vsebini konference sproti obveščal.</font><br>
<font size="4">Želi kdo besedo? (Ne.) Če ne želi besedo nihče, zaključujem to točko dnevnega reda.</font><br>
<br>
<font size="4">Prehajamo na </font><b><font size="4">6. TOČKO DNEVNEGA REDA – RAZNO.</font></b><br>
<font size="4">Gospod Rajh, želite? (Da.)</font><br>
<font size="4">Izvolite.</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Tako, imam seveda en predlog, ki se nanaša, ki izhaja dejansko iz mojega poslanskega vprašanja zunanjemu ministru, dr. Logarju.</font><br>
<font size="4">Iz mojega vprašanja in njegovih odgovorov je razvidno, da slovenska vlada še ni čestitala novoizvoljenemu predsednik Joe-u Bidnu in podpredsednici Kamali Harris. Zato, hm, torej, da ni to storila ne Vlada, ne posredovala čestitke zunanjemu ministrstvu, da bi to lahko to vročilo ameriškemu, novoizvoljenemu ameriškemu predsedniku in podpredsednici, zato pozivam predsednika Državnega zbora, da čestita novoizvoljenima Joe-u Bidnu in Kamali Harris in s tem omili sramoto, ki jo naša Vlada dela Sloveniji.</font><br>
<font size="4">Hvala lepa. Zato dajem proceduralni predlog.</font><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Spoštovani gospod Rajh, jaz sem danes zelo pozorno poslušal besede gospoda zunanjega ministra, dr. Anžeta Logarja. Je odgovoril na vsa vprašanja, prosim da, drugič resnično poslušate dobro, da potem ne bi prišlo do takih vprašanj, ki ste jih sedaj postavil, ker se mi zdi, da je to izjemno nekorektno. Zakaj? Ker enostavno, če bi, tako kot sem prej rekel, poslušali zunanjega ministra, je odgovoril čisto konkretno na vsa vprašanja.</font><br>
<font size="4">Kar se pa tiče Državnega zbora in čestitke Državnega zbora, je to v pristojnosti predsednika Državnega zbora.</font><br>
<font size="4">Hvala lepa. S tem zaključujem točko razno. / oglašanje iz dvorane/ Prosim? / oglašanje iz dvorane/</font><br>
<font size="4">Izvolite.</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Seveda je ta čestitka v pristojnosti predsednika Državnega zbora, zato sem pozval, dal predlog, da pozovemo predsednika Državnega zbora, da to naredi.</font><br>
<font size="4">Kar se pa tiče odgovorov spoštovanega ministra, zunanjega ministra, se je pa odgovorom izmikal in povedal, da predsednik Vlade na zunanje ministrstvo ni podal nobene čestitke, ki bi jo oni lahko posredovali preko diplomatskega predstavništva v Združenih državah Amerike, novoizvoljenemu Joeu Bidnu in Kamali Harris.</font><br>
<font size="4">Hvala lepa.</font><br>
<br>
<b><font size="4">27. TRAK: (TB) – 11.10</font></b><br>
<br>
<b><font size="4">PODPREDSEDNIK MARIJAN POJBIČ:</font></b><font size="4"> Ja, spoštovani gospod Rajh, hvala lepa za sugestijo.</font><br>
<font size="4">Če ni drugih pobud, s tem zaključujem 6. točko dnevnega reda in 72. redno sejo Odbora za zunanjo politiko, ter se vsem sodelujočim iskreno iz srca zahvaljujem.</font><br>
<font size="4">Lep popoldan vsem skupaj!</font><br>
<br>
<b><font size="4">Seja se je končala 20. januarja 2021 ob 11.11.</font></b>