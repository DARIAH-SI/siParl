<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">32. seja</font></b><br>
<br>
<b><font size="4">(22. februar 2019)</font></b></p></div><br>
<b><font size="4">Sejo je vodil dr. Darij Krajčič, predsednik odbora.</font></b><br>
<b><font size="4">Seja se je začela ob 9.01. </font></b><br>
<br>
<b><font size="4">1. TRAK: (DAG) </font></b><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovane kolegice in kolegi! Začenjam 32. sejo Odbora za zadeve Evropske unije. </font><br>
<font size="4">	Obveščam vas, da je danes zadržana gospa Nataša Sukič in se seje ne more udeležiti. Kot nadomestni člani pa so danes z nami: gospod Željko Cigler namesto dr. Franca Trčka, gospa Mateja Udovč namesto gospoda Gregorja Periča in gospod Dušan Šiško namesto gospoda Zmaga Jelinčiča Plemenitega. </font><br>
<font size="4">	Obveščam vas, da so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče lepo pozdravljam! </font><br>
<font size="4">	</font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje, kot je bil predlagan s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE SVETA O SPREMEMBI UREDBE ŠTEVILKA 904/2010 V ZVEZI Z UKREPI ZA KREPITEV UPRAVNEGA SODELOVANJA ZA BOJ PROTI GOLJUFIJAM NA PODROČJU DDV. </font></b><br>
<b><font size="4">	</font></b><font size="4">Gradivo od 1. do 4. točke dnevnega reda smo prejeli od Vlade 31. 1. 2019 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je danes. </font><br>
<font size="4">	Gradivo k omenjenim točkam je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu. Slednji je predloge stališč do zadevnih uredb obravnaval na 5. seji, 19. 2. 2019, in sprejel mnenja, ki smo jih prejeli. </font><br>
<font size="4">	Ker gradivo k omenjenim točkam obravnava podobno vsebino, predlagam, če se strinjate, da uvodno predstavitev za vse točke opravimo pri 1. točki, nato pa bi ločeno opravili razpravo in glasovali o predlogih stališč. </font><br>
<font size="4">	Prosim gospo državno sekretarko Natalijo Kovač Jereb, da nam predstavi predlog uredb in direktiv, zlasti predlog stališč Republike Slovenije k prej omenjenim točkam. Izvolite, gospa državna sekretarka. </font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Spoštovani predsednik, spoštovane poslanke, spoštovani poslanci! </font><br>
<font size="4">	Evropska komisija je že decembra 2016 in potem še enkrat v decembru 2018 predložila v obravnavo Svetu dva svežnja predlogov za spremembe, ki bodo obravnavane v teh štirih točkah na današnji seji Odbora za zadeve Evropske unije. </font><br>
<font size="4">	Po vsebini navedene štiri točke predstavljajo dva svežnja predlogov za spremembo pravil glede davka na dodano vrednost. Se pravi, prvi sveženj je predlog za izmenjavo plačilnih informacij glede davka na dodano vrednost, drugi predlog pa se tiče področja e-trgovanja. Pravila sledijo naslednjim ciljem: zagotovitev enakopravnosti in konkurenčnosti domačih spletnih ponudnikov, se pravi, z odpravo oprostitev plačila davka na dodano vrednost ob uvozu, pri pošiljkah v vrednosti do 22 evrov, se pravi, tu se obdavčujejo sedaj tudi pošiljke, </font><br>
<br>
<b><font size="4">2. TRAK: (DAG) - 9.05</font></b><br>
<br>
<b><font size="4">	</font></b><font size="4">(nadaljevanje) na primer, iz Ljudske republike Kitajske in Združenih držav Amerike, ki so nižje od 22 evrov, s slovenskim DDV; poenostavitev in znižanje stroškov pri spoštovanju DDV pravil; tretji cilj pa je uresničitev načela obdavčitve v državi članici potrošnje, se pravi, nakupi potrošnikov iz Slovenije bodo obdavčeni s slovenskim davkom na dodano vrednost. </font><br>
<font size="4">	Prvi paket vsebuje informacije in predlog za izmenjavo plačilnih informacij glede davka na dodano vrednost. Tu se bodo s predlogom direktive določile nove obveznosti, pri čemer se bodo upoštevala tudi pravila iz Uredbe o varstvu potrošnikov, se pravi, podatki o plačnikih, o kupcih blaga skladno z uredbo ne bodo vključeni v te podatke, se pravi, fizičnih oseb. Pričakuje se, da bodo prihodki držav članic iz naslova davka na dodano vrednost višji, prav tako pa se bo zmanjšala nelojalna konkurenca na skupnem trgu. </font><br>
<font size="4">	Z drugim predlogom v svežnju, se pravi, s tem predlogom spremembe Uredbe o upravnem sodelovanju na področju davka na dodano vrednost, pa se davčnim organom naloži obveznost sporočanja podatkov o plačilnih transakcijah, prejetih od ponudnikov plačilnih storitev v enotno centralno evidenco pri komisiji. V tej centralni evidenci se podatki o plačilnih transakcijah hranijo dve leti in v tem času se obdelujejo in uporabljajo za namene boja proti DDV goljufijam pri e-trgovanju. Namen te nove uredbe je vzpostavitev obveznosti za plačila davka na dodano vrednost za dobave blaga in storitev po načelu države potrošnje, se pravi, pri končnemu potrošniku. Vse navedeno pa pomeni, da se zmanjšujejo administrativne obremenitve, znižujejo se stroški izpolnjevanja obveznosti glede davka na dodano vrednost za davčne zavezance, izboljšuje pa se tudi konkurenčnost pogojev za dobavitelje s sedežem v Uniji, tu se pričakujejo tudi višji prihodki v državah članicah Unije. Z navedeno direktivo se uveljavlja tudi posebna poenostavitev ureditev za prijavo in plačevanje davka na dodano vrednost na uvoz pošiljk majhne vrednosti za vse poštne operaterje in kurirske službe, kadar ni uporabljen sistem Vem. </font><br>
<font size="4">	Predlog direktive in uredbe omogočata lažje in učinkovitejše delo davčnih organov pri preiskovanju goljufij s področja davka na dodano vrednost v dejavnosti e-trgovine. Za izvajanje nalog iz predloga bo moral davčni organ vzpostaviti sistem za zbiranje podatkov in pošiljanje teh podatkov v centralni sistem Evropske komisije. Po predlogu direktive pa bodo ponudniki plačilnih storitev morali voditi evidenco o prejemnikih plačil in prejetih plačilih, prav tako bodo te evidence morali pošiljati vsako četrtletje davčnemu organu. Ponudniki plačilnih storitev bodo morali podatke v evidencah hraniti še dve leti po koncu, v katerem je bila plačilna transakcija izvršena. Za ta namen pa bodo morali razviti tudi informacijski sistem, se pravi, v ta informacijski sistem bodo morali vgraditi določene mehanizme, kjer se bo zajemal ta podatek o plačilnih storitvah, na podlagi določenih kriterijev. Predlog ima dolgoročen pozitivni vpliv na izboljšanje konkurenčnih pogojev za dobavitelje s sedežem v Uniji, ki poslujejo v sektorju e-trgovine. </font><br>
<font size="4">	Spremembe tako te Direktive o davku na dodano vrednost kot Uredbe o upravnem sodelovanju na področju davka na dodano vrednost pa se bodo začele uporabljati s 1. januarjem 2022. Do takrat bodo morale države članice vzpostaviti tudi ustrezne informacijske sisteme za spremljanje teh plačil. </font><br>
<font size="4">	Ob upoštevanju vsega navedenega predlagam, da se navedena predloga stališč k Predlogu za spremembo direktive Sveta in uredbe nekaterih zahtev </font><br>
<br>
<b><font size="4">3. TRAK: (DAG) - 9.10</font></b><br>
<br>
<b><font size="4">	</font></b><font size="4">(nadaljevanje) za ponudnike plačilnih storitev in predlog stališča k Predlogu uredbe Sveta v zvezi z ukrepi za krepitev upravnega sodelovanja na področju goljufij na področju DDV, podprete. </font><br>
<font size="4">	Najlepša hvala. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Na 25. seji, 12. 2. 2019, je gradivo od 1. do 4. točke obravnavala tudi Komisija Državnega sveta za mednarodne odnose in evropske zadeve ter sprejela mnenja, ki smo jih prejeli. Za predstavitev mnenja komisije Državnega sveta k 1. točki prosim predsednika komisije, gospoda Bojana Kekca. Izvolite. </font><br>
<br>
<font size="4">	</font><b><font size="4">BOJAN KEKEC: </font></b><font size="4">Hvala za besedo, gospod predsednik. </font><br>
<font size="4">	Torej, kot ste že omenili, je naša komisija celoten sveženj dveh direktiv in dveh uredb obravnavala in se do njih pozitivno opredelila. Predvsem vidimo zadevo v smeri izboljšanja glede zagotavljanja konkurenčnosti, bolj pravičnega pobiranja davka in tudi izenačitev naših ponudnikov s tistimi, ki niso iz Evropske unije. Člani komisija tudi poudarjamo, da je skupni sistem davka na dodano vrednost pomemben za enoten evropski trg, prav tako je pomembna njegova zmožnost prilagoditve izzivom svetovnega digitalnega in mobilnega gospodarstva, zato z naklonjenostjo obravnavamo predloge, ki omogočajo nadgradnjo učinkovitega sodelovanja med državami članicami na področju DDV. Podpiramo predlog za uvedbo elektronskega poslovnega portala za DDV, ki naj bi izboljšal pobiranje DDV pri spletni prodaji in bo tudi vplival na učinkovitejše obravnavanje čezmejnih goljufij na področju DDV pri e-trgovanju. Se pravi, komisija je celoten sveženj soglasno podprla. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. </font><br>
<font size="4">	Odpiram razpravo o vseh štirih točkah dnevnega reda. Se kdo javi k besedi? Izvolite, mag. Andrej Rajh, imate besedo. </font><br>
<br>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa, predsedujoči. </font><br>
<font size="4">	Izvajanje ukrepov za izogibanje plačil DDV podpiram, saj menim, da je ključnega pomena, da se zagotovi stabilnost, pravičnost in konkurenčnost našega okolja. To bo navsezadnje pripomoglo tudi k stabilizaciji razmer na področju zdravstva, pokojnin in dolgotrajne oskrbe.</font><br>
<font size="4">	Hvala lepa. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Je še kakšno vprašanje morda? Če ne, izvolite, gospa državna sekretarka, da odgovorite ali komentirate vprašanje. </font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Se zahvaljujem za pozitiven komentar. Prav tako tudi Vlada meni, da se bo na področju davka na dodano vrednost pri navedenih spletnih platformah zaradi tega poveča učinek pobiranja davka na dodano vrednost. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. </font><br>
<font size="4">	S tem končujem razpravo o 1. in 2. točki dnevnega reda. </font><br>
<font size="4">	Prehajamo na glasovanje. Na glasovanje dajem predlog stališča k 1. točki dnevnega reda, ki se glasi: »Republika Slovenija podpira Predlog za vzpostavitev centralne evidence podatkov o plačilnih transakcijah na ravni EU ter izmenjavo teh podatkov med državami članicami za namene boja proti DDV goljufijam pri e-trgovanju v skladu z načelom sorazmernosti in določili Splošne uredbe o varstvu podatkov, Uredba 2018/1725. Republika Slovenija si bo v postopkih sprejemanja v institucijah EU prizadevala za jasno razmejitev pristojnosti in nalog držav članic in Evropske komisije pri upravljanju s podatki iz centralne evidence in za sistem, ki bo omogočal učinkovito izmenjavo podatkov o plačilnih transakcijah, ki jih davčni organ potrebuje za ugotavljanje obveznosti glede DDV davnih zavezancev pri e-trgovanju med državami članicami ter rabo teh podatkov.« Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je stališče sprejeto. </font><br>
<br>
<font size="4">	S tem končujem 1. točko dnevnega reda. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI DIREKTIVE 2006/112-ES GLEDE UVEDBE NEKATERIH ZAHTEV ZA PONUDNIKE PLAČILNIH STORITEV. </font></b><br>
<b><font size="4">	</font></b><font size="4">Uvodno predstavitev smo opravili pri prejšnji točki dnevnega reda, prav tako tudi razpravo. </font><br>
<font size="4">	Prehajamo na glasovanje. Ker je predlog stališča daljši, ga, če se strinjate, ne bi bral v celoti. Tako dajem na glasovanje predlog stališča, kot je objavljen na tretji strani gradiva z dne 31. 1. 2019. Glasujemo.</font><br>
<font size="4">	</font><br>
<b><font size="4">4. TRAK: (ŠPE) – 9.15</font></b><br>
<br>
<b><font size="4">	</font></b><font size="4">(nadaljevanje) Kdo je za? (10 članov.) Kdo je proti? (Nihče.)</font><br>
<font size="4">	S tem je stališče sprejeto.</font><br>
<br>
<font size="4">	S tem končujem 2. točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI DIREKTIVE SVETA 2006/112/ES Z DNE 28. NOVEMBRA 2006 GLEDE DOLOČB V ZVEZI S PRODAJO BLAGA NA DALJAVO IN NEKATERIMI DOMAČIMI DOBAVAMI BLAGA.</font></b><br>
<b><font size="4">	</font></b><font size="4">Glede uvodne prestavitve prosim državno sekretarko, da predstavi še naslednji dve točki dnevnega reda. / Oglašanje iz dvorane/ Kolikor sem razumel iz vaše predstavitve, zadnji stavek je nekako se glasil, da je to bila predstavitev za dve točki. </font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Se opravičujem, ja. Mi smo predstavitev imeli za vse štiri točke, lahko pa še enkrat ponovim glede teh spletnih platform… / Oglašanje iz dvorane/. Ja, da smo vse v sklopu…</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Ste vse v sklopu prejšnje predstavitve?</font><br>
<br>
<font size="4">	</font><b><font size="4">NATALIJA KOVAČ JEREB:</font></b><font size="4"> Ja.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa. </font><br>
<font size="4">	Potem prehajamo na glasovanje, kajti razpravo smo tudi opravili za vse točke dnevnega reda, za prve štiri.</font><br>
<font size="4">	Na glasovanje dajem predlog stališča k tej točki dnevnega reda, ki se glasi: Republika Slovenije podpira predloge sprememb direktive Sveta 2006/112/ES z dne 28. novembra 2006, z namenom dopolnitve pravil iz direktive Sveta 2017/2455 z dne 5. decembra 2017 v zvezi z nekaterimi obveznostmi glede davka na dodano vrednost, ki veljajo za opravljanje storitev in prodajo blaga na daljavo, s katerim se omogoči pravilno izvajanje te direktive in prepreči dodatne administrativne obremenitve in stroške za davčne zavezance v primeru prodaje blaga z uporabo spletnega vmesnika. Republika Slovenija podpira tudi uskladitev pravil posebne ureditve za prijavo in plačilo uvoznega DDV, ki jih izvajajo carinski organi, s pravili carinskega zakonika unije.</font><br>
<font size="4">	Republika Slovenija si bo v postopkih sprejemanja v institucijah EU prizadevala za ukrepe, ki bodo razbremenili podjetja in bodo enostavni za izvajanje ter bodo hkrati zagotavljali preglednost poslovanja in omogočali učinkovit nadzor davčnega organa. Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto.</font><br>
<br>
<font size="4">	S tem končujem 3. Točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA IZVEDBENE UREDBE SVETA O SPREMEMBI IZVEDBENE UREDBE EU ŠT. 282/2011 V ZVEZI Z DOBAVO BLAGA ALI OPRAVLAJNJEM STORITEV, KI JIH LAJŠAJO ELEKTRONSKI VMESNIKI IN POSEBNIMI UREDITVAMI ZA DAVČNE ZAVEZANCE, KI OPRAVLAJJO STORITVE ZA OSEBE, KI NISO DAVČNI ZAVEZANCI TER PRODAJAJO BLAGO NA DALJAVO IN OPRAVLJAJO NEKATERE DOMAČE DOBAVE BLAGA, EPA 396-VIII, EU U 914.</font></b><br>
<font size="4">	Uvodno predstavitev smo že opravili pri 1. Točki dnevnega reda.</font><br>
<font size="4">	Zato prehajamo kar na glasovanje, ker je tudi bila razprava takrat opravljena. Na glasovanje dajem predlog stališča k tej točki dnevnega reda, ki se glasi: Republika Slovenija podpira podrobna izvedbena pravila in natančne opredelitve izrazov, ki so potrebni za pravilno izvajanje ukrepov iz direktive o DDV pri e-trgovanju. Direktiva EU 2017/2455 o spremembi Direktive 2006/112/ES in Direktive 2009/132/ES v zvezi z nekaterimi obveznostmi glede davka na dodano vrednost, ki veljajo za opravljanje storitev in prodajo blaga na daljavo in pomenijo večjo jasnost pravil in večjo pravno varnost za davčne zavezance in davčne uprave. Glasujemo.</font><br>
<font size="4">	Kdo je za? (12 članov.) </font><br>
<font size="4">	S tem je stališče sprejeto.</font><br>
<br>
<font size="4">	Zahvaljujem se udeležencem iz Ministrstva za finance na današnji seji in s tem končujem 4. točko dnevnega reda.</font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – INFORMACIJA O STANJU PRENOSA DIREKTIV V PRAVNI RED REPUBLIKE SLOVENIJE IN ODPRTIH POSTOPKIH UGOTAVLJANJA KRŠITEV PRAVA EU.</font></b><br>
<font size="4">	Ko gradivo k tej točki ste prejeli omenjeno informacijo z dne 23. januar 2019. Za njeno predstavitev prosim dr. Janeza Pogorelca vršilca dolžnosti direktorja Službe Vlade Republike Slovenije za zakonodajo.</font><br>
<font size="4">	</font><br>
<b><font size="4">5. TRAK: (TB) – 9.20</font></b><br>

<ul>
<ul><font size="4">(nadaljevanje) Izvolite, dr. Pogorelec, imate besedo.</font></ul>
</ul>
<br>
<b><font size="4">DR. JANEZ POGORELEC:</font></b><font size="4"> Lepa hvala, gospod predsednik, gospe in gospodje, spoštovani poslanke in poslanci.</font><br>
<font size="4">Pred vami je informacija o stanju prenosa direktiv v pravni vir Republike Slovenije in odprtih postopkih ugotavljanja kršitev prava EU. Informacija je vsebinsko razdeljena na dva dela; najprej stanje prenosa direktiv, katerih rok za prenos je že potekel, vsi predpisi za njihov prenos pa še niso sprejeti oziroma notificirani in direktiv, katerih rok za prenos poteče najpozneje 30. junija, 2019 in v drugem delu seznam odprtih postopkov ugotavljanja kršitev prava EU, pri čemer so postopki razdeljeni na tiste, ki jih je Evropska komisija sprožila zaradi nepravočasnega prenosa direktiv v pravni red Republike Slovenije oziroma zaradi ne notifikacije nacionalnih predpisov in tiste, sprožene iz razlogov nepravilnega prenosa pravnih aktov EU in neizpolnjevanja ali neustreznega izpolnjevanja drugih obveznosti, ki izhajajo iz pravnega reda EU.</font><br>
<font size="4">Kar se tiče stanja prenosa direktiv, imamo na dan 21. januar 2019 – 19 direktiv, katerim je rok za prenos že potekel, vsi predpisi pa še niso sprejeti oziroma notificirani in 14 direktiv, kjer predpisi še niso sprejeti, rok pa poteče najpozneje 30. junija 2019. Zelo verjetno gre v vseh teh primerih za zamudo pri implementaciji, ni pa to čisto vsakič nujno. Seznam odprtih postopkov sledi, kjer vidite, da gre za 54 odprtih postopkov - od tega 33 postopkov zaradi nepravočasnega prenosa oziroma ne notifikacije predpisov, podrobnejše informacije so v sami tabeli in 21 postopkov zaradi nepravilnega prenosa ali neizpolnjevanja drugih obveznosti.</font><br>
<font size="4">Če pogledamo na odprte postopke po ministrstvih, ugotovimo, da je stanje takole: Ministrstvo za okolje in prostor – 11, Ministrstvo za infrastrukturo – 10, Ministrstvo za finance – 8, Ministrstvo za notranje zadeve – 8, Ministrstvo za pravosodje – 6, MGRT – 4, Ministrstvo za zdravje - 3, Ministrstvo za delo – 3, Ministrstvo za kmetijstvo – 1, 0 pa Ministrstvo za javno upravo, Ministrstvo za izobraževanje, znanost in šport, Ministrstvo za kulturo, Ministrstvo za zunanje zadeve in MORS, pri čemur je seveda treba povedati, da imajo bistveno, bistveno več evropskih stvari ravno ta ministrstva, pri katerih so tudi zamude ali pa pri katerih je teh postopkov največ.</font><br>
<font size="4">Če pogledamo na to statistiko po fazi postopka, ugotovimo, da je v 36 postopkih faza uradnega opomina, se pravi je sprožen uradni opomin, v 10 postopkih je že bilo izdano obrazloženo mnenje, 5 je bilo vloženih tožb pred sodiščem Evropske unije; od tega sta 2 zadevi združeni v eni tožbi, 3 zadeve, v katerih je že bila izdana ugotovitvena sodba sodišča Evropske unije in je Evropska komisija na Republiko Slovenijo že naslovila administrativna pisma, v katerih je zaprosila za predložitev sprejetih ukrepov za izvršitev sodb, medtem ko je za eno zadevo izdala tudi uradni opomin zaradi neizvršitve sodbe sodišča EU.</font><br>
<font size="4">Tisto, o čemer bi bilo mogoče še treba povedat, je nekaj o tem, da so v nekaterih zadevah že bile izdane tudi ugotovitvene sodbe Sodišča EU.</font><br>
<br>
<b><font size="4">6. TRAK: (MK) – 9.25</font></b><br>
<br>
<font size="4">	(nadaljevanje) Gre za Ministrstvo za okolje in prostor, nespoštovanje zahtev zakonodaje EU glede odpadkov zaradi nezakonitih odlagališč na območju Celja in Bukovžlaka. Tu imamo torej uradni opomin zaradi neizvršitve sodbe sodišča EU. Odgovor na uradni opomin je bil že posredovan Evropski komisiji dne 2. 8. 2018. Postopek je še odprt, Republika Slovenija ni prejela obvestila o končanju ali nadaljevanju postopka, Evropski komisiji pa je ministrstvo nazadnje poročalo o napredku dne 30. 11. 2018, vsi pa vemo, da gre za zelo zahtevno materijo, ki seveda terja nek svoj čas in je seveda tukaj ta problematika dovolj pereča. </font><br>
<font size="4">	Naslednja stvar Ministrstva za okolje in prostor, gre za neizpolnjevanje zahtev zakonodaje Evropske unije glede odpadkov zaradi neprimernega ravnanja z odpadnimi gumami na območju gramozne jame v Lovrencu na Dravskem polju. Tukaj je bila tudi ugotovitvena sodba izdana že v letu 2017. Evropska komisija je 5. 5. 2017 na Republiko Slovenijo naslovila pismo za predložitev ukrepov, ki so bili sprejeti za izvršitev sodbe. Dne 6. 6. 2017 je ministrstvo poslalo odgovor na pismo in 23. 11 je ministrstvo nazadnje poročalo Evropski komisiji  o napredku pri odpravi kršitve.</font><br>
<font size="4">	Potem imamo še neizpolnjevanje obveznosti iz 14. člena direktive o odlaganju odpadkov na odlagališčih, ker Republika Slovenija ni zaprla ali ni zagotovila skladnosti vseh obstoječih odlagališč odpadkov, ki obratujejo na ozemlju Republike Slovenije. Tudi tukaj je na Republiko Slovenijo bilo naslovljeno pismo za predložitev ukrepov, ki so bili sprejeti za izvršitev sodbe in 28. 1. 2019 je ministrstvo poslalo odgovor glede izvršitve sodbe.</font><br>
<font size="4">	Na prvi pogled se mogoče zdi, da je zadeva lahko kakorkoli problematična, ali pa bolj problematična kot mogoče kje drugje, ampak primerjalna analiza z drugimi državami tega nikakor ne potrjuje. Mi smo trenutno na 13. mestu in spadamo v prvo polovico držav z najmanj kršitvami, tako da se uvršamo razmeroma visoko, se pa seveda to stanje nikakor ne bi smelo poslabšati. Mogoče bi, predsednik, opozoril samo še na eno stvar, da ne bom predlog, ki bo verjetno v prihodnjih, bolj mogoče letih kot mesecih, nekoliko otežila Sloveniji, ali pa bomo rekli zaostrila Sloveniji vprašanje pravočasnih prenosov prava Evropske unije, oziroma pravočasne harmonizacije. </font><br>
<font size="4">	Gre za to, da je v zvezi z izvajanjem tretjega odstavka 260. člena pogodbe o delovanju Evropske unije, ki pravi, da če komisija pred sodiščem vloži tožba v skladu z 258. členom, ker zadevna država članica ni izpolnila obveznosti o obvestilu glede ukrepov o prenosu direktive, sprejete v skladu z zakonodajnim postopkom, da lahko komisija v takih primerih, kadar meni, da je ustrezno, določi višino pavšalnega zneska ali denarne kazni, ki jo šteje ustrezno v danih okoliščinah in katero naj zadevna država članica plača. </font><br>
<font size="4">	Se pravi, če sodišče ugotovi kršitev lahko naloži zadevni državi članici plačilo pavšalnega zneska in denarne kazni, ki ne presega zneska, ki ga je določila komisija.</font><br>
<br>
<b><font size="4">7. TRAK: (MK) – 9.30</font></b><br>
<br>
<font size="4">	(nadaljevanje) In obveznost plačila, to je pa tisto, kar je bistveno za razliko od dosedanjih stvari, če smo mi še na hitro naredili do zdaj, prišlo do umika tožbe in je bilo vse v redu. Zdaj pa bo obveznost plačila učinkovala od dneva, ki ga sodišče določi v svoji sodbi in je zelo možno, da bo, kadar bo določen tak pavšal, vedno prišlo do plačevanja tega pavšala, kar bo seveda pomenilo določeno obremenitev za davkoplačevalska sredstva. In to se je zdaj zgodilo, da je v zvezi z izvajanjem tega omenjenega odstavka Evropska komisija sprejela sporočilo komisije glede izvajanja tega tretjega odstavka 260. člena pogodbe o delovanju Evropske unije in bistvene točke tega sporočila so, da če gre za tožbo po 258. Členu, se pravi za nepravočasen prenos oziroma ne-notifikacijo, lahko komisija Sodišču Evropske unije predlaga, da naj v isti sodbi, v kateri ugotovi neizpolnitev obveznosti, naloži tudi plačilo dnevne denarne kazni ali pavšalnega zneska. In torej, če sodišče ugotovi kršitev, lahko že v prvi ugotovitveni sodbi naloži državi članici plačilo pavšalnega zneska ali denarne kazni, ki pa ne sme presegati zneska, ki ga je predlagal Evropska komisija.</font><br>
<font size="4">	Seveda to pa potem pomeni, da bo o sodnih zadevah, kjer je komisija predlagala le denarno kazen, bo ta umaknila tožbo, če bo država članica sprejela predpise in jih notificirala, medtem ko v teh zadevah, kjer je pa predlagan pavšalni znesek, pa ne bo umaknila tožbe, kljub temu, in bo ta pavšalni znesek, kot rečeno problematičen in tisto, kar nam to sporoča, neko novo geslo Pravo EU: z boljšo uporabo do boljših rezultatov. Evropska komisija torej uvaja to novost, kot neko sistematično zahtevo po naložitvi pavšalnega zneska, tako da se nam bojo te stvari zelo verjetno vse pogosteje dogajalo. Poleg tega, si je Evropska komisija zadala cilj, da bo zadeve predložila Sodišču Evropske unije v 12 mesecih, če ne bo prišlo do prenosa pravočasno. In kot rečeno, da bo sistematično zahtevala naj se poleg dnevne denarne kazni naloži tudi pavšalni znesek, ki se mu potem ne bo, plačilu katerega se potem ne bo mogoče izogniti. </font><br>
<font size="4">	Ta novi pristop se bo uporabljal za kršitve, za katere je bil izdan uradni opomin. Po objavi tega sporočila v uradnem listu Evropske unije, se pravi od 19. 1. 2017, ampak kot rečeno, to šele zdaj počasi, počasi izvajajo. Zdaj, če vam približno poskušam dati neko tako oceno, za kakšne denarje tukaj gre, bi lahko rekel, da je nek primer kazni, lahko gre tam nekje, mogoče od 7 tisoč 200 evrov za vsak dan, pa da bi to lahko recimo v letu dni pomenilo tudi tam, 721 tisoč evrov, če bi se lahko kaj takega. Nek najnižji pavšalni znesek pa naj bi bil za Republiko Slovenijo, ki malo po državah članicah variirajo, okrog 469 tisoč evrov. Tako približno je taka, / oglašanje iz dvorane/ ja, letno ja, je taka zadeva - tako približno ta zadeva ta trenutek izgleda. </font><br>
<font size="4">	Tukaj je seveda bolj povedano neko statistično poročilo na neki načelni ravni, seveda v kakšne zelo večje podobnosti glede posameznih zadev</font><br>
<br>
<b><font size="4">8. TRAK: (TB) – 9.35</font></b><br>
<br>
<font size="4">	(nadaljevanje) pa seveda težko zdajle bi vam jaz več kot toliko odgovarjal, tako da bi vas za ta vprašanja prosil, da jih ni, ampak da eventuelno s kakšnim poslanskim vprašanjem, tam kjer bi šlo za neko konkretno vprašanje o konkretni zadevi, da ga naslovite pač na pristojnega ministra, ki je seveda za to stvar pristojen. Moramo pač razumeti, da mi, ki danes predstavljamo to poročilo, v bistvu skrbimo za notifikacijo in spremljanje teh sodnih postopkov na tej formalni ravni, zato vam tudi na tak način bolj statistično in kot je pač tudi v samem poročilu dano, to poročilo bilo predstavljeno. Lepa hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa dr. Pogorelcu.</font><br>
<font size="4">	Odpiram razpravo na to točko dnevnega reda. Doslej sta se javila dva poslanca, prvi je na vrsti dr. Milan Brglez, izvolite.</font><br>
<br>
<b><font size="4">DR. MILAN BRGLEZ (PS SD):</font></b><font size="4"> Ja, najlepša hvala. Kljub temu, da je bilo to(?) dobronamerno opozorilo, je ravno en tak primer - jaz sem namreč imel poslansko vprašanje o, bom rekel, ratifikaciji oziroma sprejemu direktive Evropske unije, ki je pač potrebna za to, da se lahko ratificira Marakeška pogodba za slepe, slabovidne in te zadeve in dejansko v odgovoru ministra in vse skupaj, niti ni bilo omenjeno dveh podatkov, ki sta tukaj važna – da smo dobili uradni opomin za to, 22. novembra 2018 in da smo tudi odgovorili na uradni opomin in da je bila ta zadeva posredovana.</font><br>
<font size="4">Torej, tisto, kar pričakujem, je, da bodo ti odgovori kompletni ali pa kar pričakujem je, v bistvu, da se dejansko različne službe uskladite med sabo, ker pač, različni ste zadolženi za spremljanje različnih zadev. Tukaj je treba nek sistem naredit, ker, ko se človek opozori, čisto dobronamerno na nekatere zadeve, pa že »itak« sem moral čakati 1 mesec, zaradi tega, ker ministra takrat ni bilo in sem hotel imeti ustni odgovor, / nerazumljivo/ je bila že decembra, dobil odgovor januarja, ampak teh elementov, ki so pa le pomembni zakaj in koliko se dejansko mudi tudi zaradi, iz teh razlogov, kako komisija spreminja sam sistem, to je en del zgodbe, ki je važen.</font><br>
<font size="4">Drugi del zgodbe, ki je pa važen, je pa seveda to, / nerazumljivo/ prav, če komisija zaostruje uporabo evropskega prava, potem najverjetneje lahko države članice zaostrujejo odnos do same komisije, pri tem, ko one uporabljajo to pravo ali pa ga ne uporabljajo. Bolj ali manj komisija le, ima neko politiko in je politika v ospredju, žal je tudi najmočnejše orožje, včasih, proti organom Evropske unije dejansko uporaba prava tam, kjer je pravo na tvoji strani, tako da, ampak to je / nerazumljivo/ splošni razmislek. Vidim, da pričakujete, da mi boste na to odgovorili, kar najverjetneje, je to edino logično, kar lahko narediš. Hvala.</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Naslednji razpravljavec je gospod Franci Kepa, izvolite.</font><br>
<br>
<b><font size="4">FRANCI KEPA (PS SDS):</font></b><font size="4"> Hvala za besedo. Vse lepo pozdravljam.</font><br>
<font size="4">Sicer je že nekaj odgovoril ta, na, zanima me, glede na te ukrepe, katere so iz Evropske unije nam podali, pri Celju za smeti ali Bukovžlah(?) – kakšni ukrepi so predvideni oziroma kakšne kazni so možne ob neukrepanju, pravočasnem. Kar nekaj kazni že dnevno plačujemo zaradi nekih finančnih zadev in to je, vsako tako stvar je škoda, da mečemo denar skozi okno ali celo skozi vrata. Kakšni ukrepi so predvideni ob nepravočasnem ukrepanju in saniranju teh zadev?</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa, torej, hvala lepa. K razpravi sta se prijavila še dva poslanca. Prvi je na vrsti od teh dveh, mag. Andrej Rajh, izvolite.</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči. Hm, dr. Pogorelec, zelo zanimive stvari ste povedali, ki se nanašajo na področje okolja. V Sloveniji imamo ene sistemske težave z nedovoljenimi posegi v prostor in nezmožnosti učinkovitega ukrepanja pristojne inšpekcije. To bo vsekakor predstavljalo te, v bistvu te spremembe, ki so navedene, ki ste jih izpostavili, bodo za Ministrstvo za okolje in prostor, predstavljale velike izzive, zato bomo morali tudi na tem področju sprejeti ustrezne ukrepe, ki bodo učinkovito preprečevali in sankcionirali povzročitelje. Hvala lepa.</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala. Naslednji razpravljavec je gospod Željko Cigler.</font><br>
<br>
<b><font size="4">ŽELJKO CIGLER (PS Levica):</font></b><font size="4"> Hvala lepa.</font><br>
<br>
<b><font size="4">9. TRAK: (ŠPE) – 9.40</font></b><br>
<br>
<font size="4">	(nadaljevanje) Spoštovani gospod Pogorelc, odlično predstavljena zadeva, predvsem kar se tiče deponije v Bukovžlaku, kjer gre za deponijo zemljin z nevarnimi težkimi kovinami, ki so izpostavljeni meteornim vodam in prašnim delcem in zanimivo v tej Republiki Sloveniji je to, da se zdaj ukvarjamo z kaznimi, ki jih bomo plačali evropski skupnosti in ko to sešteješ pavšal in pa dnevne denarne kazni in daš to skozi leta, ugotoviš, da gre za znesek, s pomočjo katerega bi se to ekološko breme lahko že v tej Republiki Sloveniji zdavnaj saniralo. Pri tem pa ugotovimo, ker se ne sanira, nam je popolnoma vseeno za zdravje in življenja prebivalcev, ki so deležni tega negativnega ekološkega vpliva.</font><br>
<font size="4">	Zanima nas predvsem plačevanja evropski skupnosti, koliko bomo plačali in ali bomo plačali. Tukaj se moramo po naši ekološki vesti in ekološki odgovornosti v Državnem zboru gotovo povprašati. Še posebej zato, ker je nedolgo tega, kakšna dva meseca nazaj prišlo do nestrokovnega posega na zemljišču stare cinkarne, ki je eno najonesnaženejših, najbolj nevarnejših zemljišč verjetno v Evropi, tako vsaj govorijo nevladne organizacije in pritrjujejo tudi različni državni organi, vendar je tudi tukaj reakcija države praktično izjemno počasna. Tako da mislim, da je tukaj na odgovornost do ljudi, ki bi jo v tem Državnem zboru pa absolutno morali prevzeti oziroma izvršilna veja oblasti, to je Ministrstvo za okolje in prostor in Vlada seveda, še posebej. </font><br>
<font size="4">Pri tem bi prosil, gospod Pogorelec, če se lahko dobi na vpogled pismo, ki je bilo 30. novembra 2018 poslano s strani mislim, da Ministrstva za okolje in prostor, ali Vlade na naslov Evropske unije glede deponije nevarnega zemljišča v Bukovžlaku, lepo prosim za vpogled v to pismo.</font><br>
<font size="4">Hvala lepa.</font><br>
<br>
<b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa. S tem zaključujem prvi sklop vprašanj.</font><br>
<font size="4">Izvolite dr. Pogorelec, imate besedo.</font><br>
<br>
<b><font size="4">DR. JANEZ POGORELEC: </font></b><font size="4">Ja, zdaj kot rečeno glede tega pisma, jaz mislim, da imate vso pravico ga zahtevati skozi eno poslansko vprašanje ali kakorkoli. Jaz ga ta trenutek žal z njim ne razpolagam in vam predlagam… vsaj prepričan sem, da je najkrajša pot, da to naredite, takšna.</font><br>
<font size="4">Kar se tiče problematike, ki ste jo omenjali. Vsi vemo, da je zanemarjena, da je dolgotrajna in mislim, da se tudi zelo kažejo že velika, velika prizadevanja Vlade, da bi jo rešila posebej na okoljskem ministrstvu, mislim, da tudi v Državnem zboru lahko opažate, kakšni napori so v to problematiko narejeni. Gotovo te stvari ne bo možno rešiti čez noč, ampak je pa seveda po drugi strani zelo jasno, da jih je nujno reševati, da tudi ta opozorila, da je seveda skrajno neumno plačevati denarne kazni v znesku, ki bi lahko celo mogoče kdaj presegle tisto, kar bi stala sama sanacija stvari, ker potem moramo sanacijo itak še vedno še enkrat plačati. Tako da vse te stvari lahko temu samo pritrdimo in kar se mene tiče, vem samo to, da Vlada temu zelo veliko pozornost posveča in da bo naredila kar je le v njenih močeh.</font><br>
<font size="4">	</font><br>
<br>
<b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa. Dr. Pogorelec, ne vem, če ste odgovorili tudi drugim poslancem /oglašanje iz dvorane/.</font><br>
<font size="4">Izvolite.</font><br>
<br>
<b><font size="4">DR. JANEZ POGORELEC: </font></b><font size="4">Mogoče še to glede kakšne kazni so možne. Tista kazen, ki je možna je precej različna in jo nalaga kakor jaz vem jo naloži sodišče v vsakem konkretnem primeru, medtem ko ti pavšalni zneski so pa tudi podrejeni določenim faktorjem in enemu izračunu, kako se ta stvar naredi. Imamo neko enotno pavšalno </font><br>
<br>
<b><font size="4">10. TRAK: (DAG) - 9.45</font></b><br>
<br>
<b><font size="4">	</font></b><font size="4">(nadaljevanje) osnovo, ki se posodobi vsako leto in je enaka za vse članice, potem pa to pomnožijo s koeficientom resnosti kršitve v razponu ena do dvajset, z obdobjem, ki je od napovedi vložitve tožbe preteklo. In potem se izračuna po vrednosti 0,1 na mesec, z najnižjo vrednostjo 1, najvišjo 3, in potem z nekim faktorjem, ki upošteva plačilno zmožnost, države članice to pomnožijo, ta faktor je bil določen v višini 0,78 takrat. In potem, kot sem že omenil prej, samo ta končni izid je lahko nek tak koeficient kazni, se pravi, če je koeficient resnosti kršitve, recimo, 10 in koeficient trajanja eno leto, potem pridemo, recimo, lahko na, na primer, 7 tisoč 200; če bi bil pa koeficient drug, pa gre lahko tudi tja do 700, 800 tisoč evrov. Ampak, da bi vam zdaj prav v podrobnosti znal to formulo razložiti, moram reči, da to ta hip presega moje zmožnosti. Če bi pa to informacijo želeli zelo v podrobnosti, vam jo pa gotovo lahko tudi pisni obliki še damo. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. </font><br>
<font size="4">	Odpiram drugi krog razprave. Se kdo javi k besedi? Če ne, zaključujem razpravo. </font><br>
<font size="4">	Ugotavljam, da se je Odbor za zadeve Evropske unije seznanil z informacijo o stanju prenosa Direktive v pravni red Republike Slovenije o odprtih postopkih ugotavljanja kršitev prava EU z dne 23. januar 2019. </font><br>
<font size="4">	Zahvaljujem se dr. Pogorelcu in vsem prisotnim na današnji seji. </font><br>
<br>
<font size="4">	S tem končujem 5. točko dnevnega reda in 32. sejo Odbora za zadeve Evropske unije. </font><br>
<font size="4">	Želim vam lep vikend in morda podaljšanje v počitnice, kajti naslednji teden so počitnice. Hvala. Na svidenje!</font><br>
<br>
<b><font size="4">Seja se je končala 22. februarja 2019 ob 9.48. </font></b>