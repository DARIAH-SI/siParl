<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br>
<b><font size="4">16. seja</font></b><br>
<br>
<b><font size="4">(15. januar 2020)</font></b></p></div><br>
<b><font size="4">Sejo je vodil Vojko Starović, predsednik odbora.</font></b><br>
<b><font size="4">Seja se je pričela ob 14.01.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Vse članice in člane odbora, vabljene ter ostale prisotne lepo pozdravljam!</font><br>
<font size="4">	Začenjam 16. sejo Odbora za delo, družino, socialne zadeve in invalide. Obveščam vas, da se nam na tej seji pridružujejo Anja Bah Žibert namesto Jelke Godec, potem Bojan Podkrajšek namesto Marijana Pojbiča in Monika Gregorčič namesto Janje Sluga in Suzano Lep Šimenko nadomešča Eva Irgl / medsebojni pogovor/.</font><br>
<font size="4">Ker v poslovniškem roku nisem prejel predlogov za spremembo dnevnega reda, ugotavljam, da je določen dnevni red seje, kot ste ga prejeli s sklicem. Dnevni red: 1. točka -Predlog zakona o spremembah Zakona o višini povračil stroškov v zvezi z delom in nekaterih drugih prejemkov, druga obravnava, 2. točka – razno.</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA - PREDLOG ZAKONA O SPREMEMBAH ZAKONA O VIŠINI POVRAČIL STROŠKOV V ZVEZI Z DELOM IN NEKATERIH DRUGIH PREJEMKOV.</font></b><font size="4"> Gradivo je objavljeno na spletnih straneh Državnega zbora – predlog zakona, mnenje Zakonodajno-pravne službe, mnenje Komisije Državnega sveta za socialno varstvo, delo, zdravstvo in invalide, mnenje Vlade in predlog za amandmaje odbora.</font><br>
<font size="4">Začenjam drugo obravnavo predloga zakona, v kateri bomo opravili razpravo in glasovanje o posameznih členih predloga zakona. Ugotavljam, da v poslovniško določenem roku ni bilo vloženih amandmajev, pripravljena pa sta predloga za amandmaja odbora poslanskih skupin koalicije.</font><br>
<font size="4">Želi predlagatelj predloga zakona podati dopolnilno obrazložitev k členom predloženega zakona? (Da.)</font><br>
<font size="4">Predstavnika predlagatelja sta Majda Marolt, predsednica SKVNS in Sebastijan Zupanc, direktor GZS-ZKG.</font><br>
<font size="4">Izvolite.</font><br>
<br>
<b><font size="4">MAJDA MAROLT:</font></b><font size="4"> Lepo pozdravljeni!</font><br>
<font size="4">Sem Majda Marolt, predsednica Sindikata komunale, varovanja in poslovanja z nepremičninami Sloveniji, kot eden izmed pobudnikov predloga spremembe in dopolnitve zakona. In sicer, gre za to, da v komunalni dejavnosti veljata dva različna sistema povračil stroškov prehrane. Govorimo s poudarkom na prehrani, ki bi pravzaprav morala biti slehernemu delavcu</font><br>
<br>
<b><font size="4">2. TRAK: (TB) – 14.05</font></b><br>
<br>
<font size="4">	(nadaljevanje) zagotovljena za kvalitetno opravljanje dela. Zakon pa velja tudi za druge primere. Ob tem želim še izpostaviti, da gre pravzaprav za delavce, katerih fizični napor je zagotovo potrebno upoštevati pri odmeri višine povračila stroška za prehrano.</font><br>
<font size="4">Vse to smo znali in zmogli socialni partnerji upoštevati pri kolektivnem dogovarjanju in se tudi dogovorili za višji strošek povračil stroškov prehrane, kot pa ga določa sam zakon. To pomeni, da imamo podjetja, ki so v lasti občinskih lokalnih skupnosti oziroma, v državni lasti in podjetja, v zasebni lasti, ki različno »povračajo« stroške prehrane. Ta zgodba, s temi povračili stroškov prehrane, se pravzaprav, ima že zelo dolgo zgodovino. Mi smo že v letu 2007 prvič predlagali, da se tu, na tem področju, naredi sprememba. Nismo bili uspešni, v letu 2016 pa smo v ta postopek ponovno šli.</font><br>
<font size="4">Jaz moram reči, da v tem obdobju smo se sporazumel tudi z drugo stranjo, s socialnim partnerjem in našli skupno stališče oziroma skupni pogled na razreševanje tega problema. Tako smo se tudi obrnil s predlogom, da se spremeni oziroma ukine ta zakon. Moram reči, da prvotno je šel naš predlog v smeri ukinitve, potem pa smo predlagal, po dveh poskusih, ko ni bil ta zakon, ta zakon je bil pravzaprav že obravnavan, pa že na portalu, pa je bil potem nekako zaustavljen ta postopek, ker je v medresorskem usklajevanju prišlo do nesoglasja, če temu tako rečem, tako da smo bili spet pred ponovnim izzivom na pritisk naših članov, na našo pobudo zbornici, na naš skupen sporazum, smo se lotil zbiranja podpisov in tukaj smo prišli do predloga, ki je podkrepljen z zbranimi podpisi, da se zakon spremeni tako, da se v primeru, ko je v dejavnosti sklenjena kolektivna pogodba, velja tisto, kar je dogovorjeno med socialnimi partnerji.</font><br>
<font size="4">Socialni partnerji vendarle poznajo specifiko dejavnosti, socialni partnerji upoštevajo pri odmeri nadomestila za prehrano tudi dejavnost, o kateri se pogovarjajo… Tako da, je naš predlog, pa naša pobuda, pravzaprav v smeri, da damo ali pa da odpravimo to neenakopravno obravnavo zaposlenih v komunalni dejavnosti. Seveda pa to velja tudi za druge dejavnosti, za druga podjetja, ki so v lasti države oziroma lokalne skupnosti. Ampak, glede na to, da smo mi Sindikat komunalnih dejavnosti, smo mi pravzaprav, gradimo na tej dejavnosti in za to dejavnost predlagamo in pri nas na pritisk naših članov, resnično moram reči, da je, ni pošteno, da na istem delu ali pa, opravljata dva delavca enako delo, delo opravljajo v slabih vremenskih pogojih – vročini, mrazu in tako naprej – težko fizično delo, umazano delo in tako naprej in eden prejema 6 evrov 12 centov, en pa prejme 4 evre in še nekaj in mi si pravzaprav želimo odpravit to neenakopravno obravnavo pri tem.</font><br>
<font size="4">Toliko mogoče za uvod, če bo treba še kaj dodatno pojasnit, pa seveda… pa še…</font><br>
<br>
<b><font size="4">PREDSEDNIK VOJKO STAROVIĆ:</font></b><font size="4"> Hvala za dodatna pojasnila.</font><br>
<font size="4">Aha, še, izvolite, pa predstavite se, prosim.</font><br>
<br>
<b><font size="4">SEBASTIJAN ZUPANC:</font></b><font size="4"> Hvala lepa. Sebastijan Zupanc, Zbornica komunalnega gospodarstva.</font><br>
<font size="4">Hm, ja, jaz bi mogoče to samo nekoliko dopolnil, zakaj je to nenavadno partnerstvo »delojemalske« in delodajalske strani. To se pravzaprav v Sloveniji redkokdaj zgodi, da grejo delodajalska in »delojemalska« stran v tako akcijo za zbiranje nekih podpisov, v smislu predloga spremembe zakona. Dejstvo je, da </font><br>
<br>
<b><font size="4">3. TRAK: (JJ) - 14.10</font></b><font size="4"> </font><br>
<br>
<font size="4">	(nadaljevanje) tudi direktorji komunalnih podjetij opažajo, so opazili, da je ta podhranjenost delavcev se odraža pri njihovem delu, se odraža pri učinkovitosti konec koncev ima lahko tudi vpliv na zdravje delavcev. Zakaj prehrana med delom sploh. Zdaj, jaz se ne bom spuščal tukaj ali je to prav, da je v Sloveniji poseben dodatek za prehrano med delom, ali je to v redu ali ni, ampak dejstvo je, da to pač imamo v Sloveniji in če izhajamo iz tega, da je prehrana med delom namenjena zato, da se delavcu omogoči obrok po katerem bo lahko še naprej učinkovito delal, preostanek delovnega časa in da pravzaprav ima ta prehrana neposredno vpliv na varovanje zdravja delavcev z vidika varstva pri delu, je ključno pri oblikovanju nadomestila. In kot je gospa Majda že povedala, socialni partnerji smo se sporazumeli o višini povračila. Dejstvo je, da komunalna dejavnost ali pa delavci v komunalni dejavnosti opravljajo težka fizična dela, zbiranje odpadkov, vzdrževanje javnih površin, ravnanje s pokojniki, gradbena dela in tako naprej. In iz tega vidika smo prepoznali, da morajo ti delavci imeti ustrezno povračilo za prehrano, da pravzaprav se bodo lahko prehranili. Ne moremo mimo dejstva, da komunalna dejavnost je pravzaprav dejavnost, ki se odvija na terenu. In ti delavci nimajo možnosti se prehranjevati v neki menzi, delodajalec jim ne more zagotoviti neke organizirane prehrane v smislu nekega toplega obroka v svojih prostorih. Oni se prehranjujejo po terenu, praviloma po gostinskih obratih. In vemo, da danes za dobre 4 evre se ne da dobiti tople malice v Sloveniji. Morda v Zasavju kjer so cene nekoliko nižje, ki je ta ekonomska moč regije nekoliko šibkejša, medtem ko drugje v Sloveniji pač to ni možno. In iz tega vidika se potem delavci prehranjujejo predvsem z mrzlo prehrano, s sendviči in tako naprej, kar pa vemo, da za njihove obremenitve ni zadosti močna malica, bom rekel, premalo kalorična, da bi lahko si nadomestili to prehrano. Zato smo s sindikatom šli v bistvu v to akcijo. Po vseh poskusih drugačne spremembe te zakonodaje, v zbiranje podpisov, kar nam je uspelo in danes je pravzaprav ta predlog spremembe zakona na mizi, ki verjamem, da je najbližje tudi pogledom Vlade, Ministrstvu za delo v primerjavi s tistim zakonom o razveljavitvi tega zakona iz leta 2017, ki je bil v javni obravnavi takrat od aprila do maja in potem iz nadaljnjega postopka umaknjen. Seveda za dodatne informacije, tako kot gospa Majda, sem še na razpolago. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za dodatno obrazložitev. Želi besedo Vlada. Izvolite državni sekretar Tilen Božič, beseda je vaša. </font><br>
<br>
<font size="4">	</font><b><font size="4">TILEN BOŽIČ:</font></b><font size="4"> Spoštovane poslanke, spoštovani poslanci in ostali prisotni. </font><br>
<font size="4">	Na kratko bi predstavi mnenje Vlade, pa dodal še kakšno informacijo, ki vam bo morda koristna. Kot je že povedala gospa Marolt, pa tudi gospod Zupanc, bil je že pred časom, to je bilo leta 2017 predlog zakona, ki bi odpravil dejansko ta zakon in v medresorskem, kot je bilo povedano, je prišlo do manjšega zastoja, ki se je pa tikal naslednje teme. Ugotovljeno je bilo, da če bi odpravili zakon, brez da se uredi nekatere teme v drugih zakonskih aktih, bi se lahko pojavile določene pravne praznine, dodatno je bilo pa tudi izpostavljeno to, da je treba imeti v obziru, se pravi poseben, lahko rečemo status teh družb, tudi dejavnost, ki jo opravljajo in od tu naprej tudi določen vpliv oziroma morebiten pritisk na zvišanje cen storitev javne službe, ki jo tudi pogosto opravljajo. </font><br>
<font size="4">	S tem v zvezi je kasneje prišlo do odločitve, da se pripravi zakon oziroma rešitev, ki bi razveljavila obstoječi zakon in rešila nekatere odprte teme. S tem v zvezi smo bili tudi s strani Ekonomsko-socialnega sveta pozvani dvakrat, tudi podali informacijo v fazi se nahaja ta postopke, potem pa zdaj konec leta je bil vložen ta predlog in s tem v zvezi lahko povem, da Vlada temu predlogu ne nasprotuje. </font><br>
<br>
<b><font size="4">4. TRAK: (JJ) - 14.15</font></b><font size="4"> </font><br>
<br>
<font size="4">	(nadaljevanje) Gre sicer za delno rešitev ene tematike oziroma problematike, ki je se je pojavila. Iz tega razloga tudi v skladu s sklepi Ekonomsko-socialnega sveta, tema je bila namreč obravnavana na Ekonomsko-socialnem svetu na podlagi posodobitve pravil delovanja ekonomsko socialnega sveta, ki smo jih izvedli lani, se pravi dva sklepa. Prvič nekako v tej smeri, da podpirajo ta predlog, drugi pa da seveda pričakujejo od nas, se pravi od ministrstva za delo pa tudi Vlade, da vseeno pripeljemo do konca ta postopek, da se potem ta zakon dokončno odpravi in v kolikor so kje pravne praznine oziroma drugi pomisleki, da se to ustrezno naslovi s kakšnim drugim zakonskim aktom. Zadeva je naložena, lahko rečemo trem ministrstvom. Se pravi, nam kot Ministrstvo za delo, družino, socialne zadeve in enake možnosti, Ministrstvu za gospodarstvo in seveda tudi Ministrstvu za finance, ki je imelo uvodoma oziroma tudi v tem medresorskem usklajevanju te temeljne pomisleke, ki jih je treba še nasloviti. </font><br>
<font size="4">	V kolikor bo še kakšno dodatno vprašanje, sem seveda tukaj na razpolago, tudi s sodelavce. Pred nekaj minutami smo dobili tudi kot razumem na mizo amandmaje odbora, ki sledijo pripombam zakonodajno pravne službe, tako da z našega vidika bi še rekel, da se nam zdijo razumni in primerni. Hvala. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za dodatna pojasnila. Želi besedo Zakonodajno-pravna služba. Izvolite gospa Metoda Hrovat Pirnat.</font><br>
<br>
<font size="4">	</font><b><font size="4">MAG. METODA HROVAT PIRNAT:</font></b><font size="4"> Hvala lepa za besedo gospod predsednik. </font><br>
<font size="4">	Zakonodajno-pravna služba je v svojem mnenju uvodoma napovedala spremembo naslova, tako da bo ta ustrezal vsebini, to bo Zakonodajno-pravna služba opravila v končni redakciji pred objavo v Uradnem listu Republike Slovenije. V Zvezi s pripombo k 1. členu in pripombo k 3. členu, pa ugotavljam, da sta pripravljena predloga amandmajev za amandma odbora, in sicer so jih pripravile koalicijske poslanske skupine. Amandmaja odpravljata pomanjkljivosti na katere smo opozorili v mnenju. Hvala.</font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za vaša pojasnila. Želi besedo predstavnik Državnega sveta? Gospa Lidija Jerkič, izvolite. </font><br>
<br>
<font size="4">	</font><b><font size="4">LIDIJA JERKIČ:</font></b><font size="4"> Hvala lepa. Komisija Državnega sveta je zakon obravnavala in ga podprla. Pri tem smo sledili zlasti dvema razlogom. En je razlog enakopravnosti zaposlenih v zasebnem in javnem sektorju, ki v tem trenutku prejemajo različno nadomestilo zneska za prehrano. Drugo pa je podpora kolektivnih pogodbam kadar se socialni partnerji na ravni države v skladu z zakonom dogovorijo za določeno pravico, je prav, da temu sledi tudi zakonodaja. Hkrati pa smo opozorili na to, da je za tako drobno spremembo pravzaprav treba 10 let. In da je to eno od področij, ki bi bilo lahko že zdavnaj urejeno in da ni bilo treba zakonodajne iniciative podpisnikov oziroma ljudi, ki so na ulicah dajo svoj glas za spremembo takega dela zakona. Tako,kot je bilo rečeno, obravnaval je spremembo tudi Ekonomsko-socialni svet in veseli smo, da je tokrat šlo soglasno podporo tudi pristojnih ministrstev, tako na Državnem svetu, kot na Ekonomsko-socialnem svetu. Hvala. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za vaša dodatna pojasnila. </font><br>
<font size="4">	Želijo besedo ostali vabljeni. Izvolite, pa predstavite se za magnetogram. </font><br>
<br>
<font size="4">	</font><b><font size="4">ZDENKO LORBER: </font></b><font size="4">(Predsednik Slovenske zveze sindikatov Alternativa) Lep pozdrav. Spoštovani poslanke in poslanci ter ostali gostje. Hvala gospod predsednik za besedo in to možnost, da lahko predstavim naše stališče. </font><br>
<font size="4">	Predlog sprememb zakona o povračilu stroškov v zvezi z delom je nastal kot posledica dolgoletne neenakopravne obravnave zaposlenih pri izplačilu povračil stroškov v zvezi z delom. Pripravljen je v obliki zakonodajne pobude državljanov, za kar se pobudnikom, predstavnikom zbornice in predvsem kolegom iz Sindikata komunale, varovanje in poslovanje z nepremičninami Slovenije posebej zahvaljujem. V naši sindikalni centrali razumemo tovrstno pobudo tudi kot odziv sindikatov na pasivnost sedanje vladne sestave, ki je dala socialnim partnerjem vsa zagotovila, da bo zakon o povračilu stroškov v celoti ukinjen. </font><br>
<font size="4">	Zakon o povračilu stroškov v zvezi z delom je nastal pred 23 leti z namenom, da se na celotnem področju </font><br>
<br>
<b><font size="4">5. TRAK: (JJ) - 14.20</font></b><br>
<br>
<font size="4">	(nadaljevanje) negospodarskih dejavnosti poenoti politika povračil stroškov v zvezi z delom. Če je bil namen poenotenja povračil stroškov v času uveljavitve zakona še upoštevan, se z uveljavitvijo ZUJF-a v letu 2012 popolnoma porušil. V tem letu je zakon o povračilu stroškov v zvezi z delom prenehal veljati za ves javni sektor, obveljal pa je še za zaposlene v javnih podjetjih in bankah, ki so jih ustanovile lokalne skupnosti oziroma država ali ki so v večinski lasti lokalnih skupnosti oziroma v večinski lasti države ter v drugih pravnih osebah javnega prava. Zanimivo je, da se je tudi znotraj podjetij v večinski lasti države pojavljala neenakost, saj večina podjetij v državni lastni ni zavezana k spoštovanju tega zakona, med tem ko na primer družba Dars d. o. ko oseba javnega prava njo, to družbo ta zakon zavezuje. Posledično to pomeni, da so zaposleni na Darsu prav tako omejeni z višino regresa za prehrano, ki se lahko izplačuje največ do višini 4,20 evra. Če tudi v podjetju poteka socialni dialog in imamo sklenjeno podjetniško kolektivno pogodbo jih zakon omejuje, da bi se lahko dogovorili za višji znesek. Žal tudi današnje spremembe zakona o povračilu stroškov v zvezi z delom  zaposleni na Darsu ničesar ne prinesejo, čeprav so zaposleni v tem podjetju prav tako prispevali podpise k zakonodajni pobudi in imajo iz tega naslova upravičena pričakovanja. Ker podjetja ne zavezuje nobena kolektivna pogodba dejavnosti bo za njih omejitev iz zakona še zmeraj veljala. V naši sindikalni centrali smo na problem opozorili na seji Ekonomsko-socialnega sveta in v nadaljevanju na Ministrstvo za delo posredovali več možnih predlogov kako premostiti omenjen problem, pa ni bilo ravno prave volje, da se dogovorimo za primerno rešitev. </font><br>
<font size="4">	V naši sindikalni centrali pričakujemo, da bo vladna stran spoštovala in realizirala svojo zavezo, ki je bila s strani vseh socialnih partnerjev verificirana na seji Ekonomsko-socialnega sveta, da se zakon o povračilu stroškov ukine. Vlada Republike Slovenije med drugim v odgovoru na poslansko vprašanje z dne 24. januar 2019 sama izpostavlja da, citiram: »postavlja Zakon o povračilu stroškov v zvezi z delom v neenakopraven položaj gospodarske družbe v lasti države ali lokalnih skupnosti v primerjavi z ostalimi gospodarskimi družbami. Ob tem je Vlada stran še izpostavila, ponovno citiram, da pomenijo povračila stroškov kot so določena v tem zakonu neenakopravno obravnavo zaposlenih v družbah, ki jih še ta zakon zavezuje. </font><br>
<font size="4">	Ministrstvo za delo, družino, socialne zadeve in enake možnosti na predlog socialnih partnerjev že v letu 2017 je pripravilo Predlog zakona o prenehanju veljavnosti Zakona o višini povračil stroškov v zvezi z delom in nekaterih drugih prejemkov, s katerim bi se veljavni zakon razveljavil. Kljub široki podpori socialnih partnerjev zakon ni doživel parlamentarne obravnave. Zadeva se je ponovila na 314. seji Ekonomsko-socialnega sveta kjer smo vsi socialni partnerji Vlado ponovno pozvali, da pripravi ustrezen predpis na podlagi katerega bo zakon o povračilu stroškov prenehal veljati. Kljub obljubam tovrstni predpis še danes ni pripravljen. Prav razlog zakaj omenjen predlog ne pride čez sito medresorskih usklajevanj nam še danes ni poznan. </font><br>
<font size="4">	Na podlagi navedenega predlagamo članom Odbora Državnega zbora za delo, družino in invalide, da s sklepom odbora podprejo predlog s katerim bi Vlado Republike Slovenije zadolžili, da sprejme predpis, ki bi omogočil prenehanje veljavnosti zakona o povračilu stroškov čim prej oziroma najkasneje v torku treh mesecev. Z ukinitvijo tega zakona se bo v vseh poslovnih subjektih med drugim tudi v Darsu dala socialnim partnerjem možnost, da se sami dogovorijo o višini povračil stroškov v zvezi z delom. Zakonska omejitev višine zneska za prehrano v višini 4,20 evra je diskriminatorna in zaposlenim ne omogoča pokritja stroškov, ki jih imajo za prehrano. Če kdo v to ni prepričan, naj poskuša v to prepričati Darsovega voznika vzdrževalca na terenu, ki v svojih oranžnih oblačilih cel dan pluži cestišča ali skrbi za pretočno pod nevarnostjo hitrega prometa na avtocestah. </font><br>
<font size="4">	Za vaš posluh v zvezi z realizacijo našega predloga, ki bi omogočil ukinitev zakona o povračilu stroškov v zvezi delavcev se že v naprej iskreno zahvaljujem. Hvala lepa. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za vašo razpravo. </font><br>
<font size="4">	Če ni več, da obravnavo opravimo na način, da razpravljamo po vrsti o vsakem članu in glasujemo o amandmaju. Po glasovanju o amandmajih pa na koncu glasujemo še o vseh členih skupaj. </font><br>
<font size="4">	Ali kdo temu nasprotuje? </font><br>
<br>
<b><font size="4">6. TRAK: (JJ) - 14.25</font></b><font size="4"> </font><br>
<br>
<font size="4">	(nadaljevanje) Ugotavljam, da nihče in v skladu s Poslovnikom prehajamo na razpravo o 1. Členu predlogu zakona in predlogu za amandma odbora. Želi kdo razpravljati? Iva Dimic je prijavljena. Izvolite. </font><br>
<br>
<font size="4">	</font><b><font size="4">IVA DIMIC (PS NSi):</font></b><font size="4"> Hvala lepa. Lepo pozdravljeni. Sem na nek način zadovoljna, da vendarle stopamo naprej, da vendarle prihaja v ospredje to, da se socialnim partnerjem v čim večji meri omogoča in pusti avtonomijo pri urejanju delovno pravnih razmerij, pa vendarle se mi zdi, da je pomembno tukaj vendarle glede kar ste predstavili in povedali, da delavci morajo za svoje delo dobiti pošteno plačilo. Njihova zaposlitev jim mora nuditi ustrezno raven varnosti in stabilnosti. To, da se do zdaj nekako ni našlo neke politične volje, ki bi omogočala res tistim, ki so izpostavljeni nekim, bom rekla tudi vremenskim razmeram, nekim drugačnim načinom dela, se mi zdi, da je neposluh za delavca ali pa nepoznavanje specifike nekaterih poklicev in da vendarle prihaja ta zadeva na naše mize in da prihaja v življenje. No, ko bo dejansko, sicer ne gre za veliko, gre za nek drobiž, neko malenkost pa vseeno se mi zdi, da je prav in jaz srčno upam, da bodo zadeve na ta način tudi na drugih področjih šle v to smer, kot gredo danes, da se delavcu omogoči. Zdaj govorimo o višini nekega prispevka za prehrano delavca ali kakorkoli. Jaz lahko povem iz svoje lastne izkušnje, da sem delala 25 let nazaj v nekem podjetju, kjer je podjetje, prehransko podjetje skrbelo za delavca tudi na način, da je izplačalo najvišjo možno izplačilo za prehrano. Žal, je takih podjetij bilo kasneje po letu 2004, ko je bila prehrambena industrija v Sloveniji deležna konsolidacije, se je ta miselnost v podjetniških vodah nekje izgubila. In je enostavno potem delavec predstavljal strošek in se je ta prehrana znižala. Pa ne bom govorila zdaj o katerem podjetju gotovim, pa niti ni več slovenski lasti. Na žalost, prehrambeno podjetje.  In se mi zdi, kako različno je, potem imamo dva menedžerja, kako različno dojemata delavca. Direktor v podjetju do leta 2004 je razmišljal delavec je vreden in tukaj najlažje delavcu omogočim višji dohodek, zato ker od prehrane se ne plača in ne vpliv na bruto plačo, da bi ga kasneje nekje v pri kakšnih otroških dodatkih bremznal ali zniževal osnovo. V drugem podjetju potem po letu 2004 pa je bilo to škoda in je bolj, da je, pošteno povedano, podjetje plačalo davek od dobička, kot da bi tisti denar na mesto, da ne bi bil toliko visok dobiček razdelilo delavcem. Jaz srčno upam, da s tem prihaja v slovensko, tudi v podjetništvo in upravljanje neka druga logika, da se delavcu da maksimalno možnost in višino prehrano, ker tudi ta denar ostane v Sloveniji, v naših trgovina, v naših gostilnah, v obratih s prehrano in mislim, da je to ponovno nek tak, bom rekla, spodbuda obojestranska, tako za delavca, kot tudi za tiste, ki to nudijo. </font><br>
<font size="4">	Tako, da jaz to pozdravljam in jaz upam, da bomo v letošnjem letu, ker smo na začetku leta stopali s takimi pobudami na prej. Na tem ni noben na slabšem, če se dvigne to. Res država dobi mogoče kakšen evro manj, ampak dobi pa na drugi strani veliko več. In vsi delamo zato, da dobri država veliko več, človek pa največ, kar se mi zdi, da je najpomembnejše v sej tej verigi. </font><br>
<font size="4">	V Novi Sloveniji to močno podpiramo. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala za razpravo. Še kdo? Če ni, zaključujem razpravo in dajem na glasovanje predlog za amandma odbora k 1. členu.</font><br>
<br>
<b><font size="4">7. TRAK: (JJ) - 14.30</font></b><br>
<br>
<font size="4">	(nadaljevanje) Prehajamo na glasovanje. </font><br>
<font size="4">	Kdo je za? (12 članov.) Je kdo proti? (Nihče.) </font><br>
<font size="4">	Ugotavljam, da je amandma sprejet. </font><br>
<br>
<font size="4">	Prehajamo na razpravo o 2. členu predloga zakona.</font><br>
<font size="4">	Izvolite Mojca Žnidarič, mikrofon je vaš. </font><br>
<br>
<font size="4">	</font><b><font size="4">MOJCA ŽNIDARIČ (PS SMC):</font></b><font size="4"> Hvala za besedo. Prej sem bila malo prepozna ali pretiha, čeprav sedim poleg predsednika, me ni slišal. </font><br>
<font size="4">	V glavnem želela bi vseeno povedati, da v SMC ocenjujemo, da je smiselno in pravično, da se ugotovljena diskriminacija med delavci zaposlenimi v različnih statusnih oblikah komunalnih podjetij odpravi. Temu še dodano botruje dejstvo, da je pritisk za spremembe prišel od zunaj in to enotno, torej tako s strani delodajalcev, kot tudi sindikatov, kar nas dejansko posebej veseli. Kajti to nakazuje na živost in moč socialnega dialoga. </font><br>
<font size="4">	Torej v SMC smo podporniki predlogov in rešitev, ki temeljijo na načelih enakega obravnavanja, pogodbene svobode in prostega socialnega dialoga, kot sem rekla. Sicer nam je po eni strani nerazumljivo, da aktivnosti za spremembo te problematike trajajo že več kot desetletje. Povedano nam je bilo na predstavitvah takrat, da že od leta 2007. Zagotovo je sicer imela vpliv vmes finančna in gospodarska kriza, zato smo toliko bolj veseli in seveda te spremembe trenutno tudi podpiramo. Kot smo slišali predlagani spremembi Vlada ne nasprotuje, prav tako je dobila podporo, se pravi predlog sprememb je dobil podporo Ekonomsko-socialnega sveta. Bi pa želeli opozoriti edino na to, da ta sprememba bo vsekakor vplivala na povečanje stroškov dela in nekako apeliramo ali ne želimo, da bi se te stroški prevalili na uporabnike, tore na zvišanje ven storitev upravljanja javne službe komunalnih storitev. Zato izražamo pričakovanje, da se učinki predlaganih spremembe torej ne prevalijo na končne uporabnike, odjemalce in da zaradi te spremembe ne pride do povišanja cen komunalnih storitev, kot slišimo v medijih, kot ste sami opozarjali in tako vi, kot tudi drugi uporabniki javnih storitev bo že tudi zaradi dviga minimalne plače prišlo do tega, tako da ne želimo, da dodatno pride do dviga teh cen javnih storitev še na račun tega. </font><br>
<font size="4">	Kot rečeno amandmaji odbora, oba ki sta vložena v imenu odbora sta nomotehnične narave. O prvem smo vmes že glasovali. Zdaj glede na to, kar nam je predstavnik sindikata Alternativa predstavil ta dopis, smo mi poslanci prejeli 14. januarja v zvezi s problematiko v zvezi s problematiko Darsa. Naše mnenje je sicer, da z nekim sklepom ne moremo sedaj tako na ad hooc odpraviti celotnega zakona, ker vmes lahko ostane neka pravna praznina in vprašanje je kaj vse se lahko na tem področju zgodi oziroma da ne bo kaj pokrito ali kaj izpade, tako da mislim, da je to pač naloga, potem da res ministrstvo za delo dokončno to uredi. Kajti kot nam je znano, so se te problematike vmes že lotili, ampak ste jih potem delodajalci in sindikati prehiteli, kar je pa v bistvu tudi dobro, da se vsaj za neko skupino reši čim prej, ostalo pa celovito pa potem v nadaljevanju. Hvala.</font><br>
<br>
<font size="4"> 	</font><b><font size="4">PREDSEDNIK VOJKO STAROVIĆ: </font></b><font size="4">Hvala za razpravo. Še kdo mogoče? Izvolite. Jožef Lenart, beseda je vaša. </font><br>
<br>
<font size="4">	</font><b><font size="4">JOŽEF LENART (PS SDS)</font></b><font size="4">: Hvala lepa za besedo predsednik. Lep pozdrav ministrstvu in vsem prisotnim gostom. </font><br>
<font size="4">	V preteklosti so se torej naredile nekatere napake. Prišlo je do anomalij. Da bi se jih odpravilo, se je dejansko dalo tudi ta predlog popravka, in sicer, da se izenači delavce v komunali, tiste, ki so običajno tudi zelo slabo plačani, in sicer glede na lastništvo ne bi smelo biti nikoli vzrok, da se obravnava diskriminatorno, se pravi tisti, ki so v javnih podjetjih in tisti, ki so v podjetjih zasebnega prava. </font><br>
<br>
<b><font size="4">8. TRAK: (JJ) - 14.35</font></b><br>
<br>
<font size="4">	(nadaljevanje)</font><b><font size="4"> </font></b><font size="4">Zdaj, če bom rekel, da smo s temi parimi evri pri enem človeku, ko mu damo malo večjo malico naredili bore malo, se ne morem zmotiti, kajti pred časom je bil delavec z neko poklicno izobrazbo, predvsem tisti, ki skrbi za našo ulico, nam odvaža smeti, tisti, ki odvaža vsebine greznic in je podvržen dejansko vsem vremenskim vplivom, je bil nekako, bom rekel, kulturno plačan. In ta moment vsi ti ukrepi, ki smo jih v preteklosti naredili, se pravi ustanavljali javne službe, ki sedaj ne morejo dati niti minimalne plače ali pa dajo minimalno plačo, potem pa niti ne poskrbijo za topel obrok. Jaz bi k temu dodal še to, če bi lahko danes tukaj reševali, da bi imeli vsi smetarji pa vsi komunalni delavci, pa vsi tisti, ki so dejansko na težaških delih, ki se opravljajo ročno, da bi imeli še poskrbljeno za topel obrok med delom, kajti ne gre samo za to, da zaslužiš, ampak za to, da skrbiš za svoje zdravje in nekateri ne morejo pustiti delovnega mesta, bom rekel, nekje na nekem odlagališču smeti, da bi šli jest, kar je strašansko slabo. </font><br>
<font size="4">	Torej, mi dejansko nekako podpiramo, da so se zadeve začele premikati, vsaj minimalno, čeprav to ni celovita rešitev. Moram pa še malo okarati sindikate, ker zadnjih desetih letih, ko se je to samo govorilo kaj je narobe, pa se je naredilo zelo malo, dejansko imamo združenja sindikalna, potem imamo tudi združenja cehovska, če temu tako reče in vsa ta združenja skupaj ne premorejo kaj dosti moč, tako da mislim, da v prihodnosti, saj če tukaj ne spreminjamo stvari, našem delavcem pač slabo piše. Hvala. 	</font><br>
<br>
<b><font size="4">	PREDSEDNIK VOJKO STAROVIĆ: </font></b><font size="4">Hvala za razpravo. Še kdo? Če ne, zaključujem razpravo in prehajamo na razpravo k 3. členu Predloga zakona in predlogu amandmaja odbora.</font><br>
<font size="4">	Se kdo prijavlja k razpravi? Če ne, gremo na glasovanje o amandmaju odbora k 3. členu. </font><br>
<font size="4">	Kdo je za? (12 članov.) Je kdo proti? (Nihče.) </font><br>
<font size="4">	Ugotavljam, da je amandma odbora k 3. členu sprejet. </font><br>
<font size="4">	Na glasovanje dajem še vse člene skupaj. </font><br>
<font size="4">	Kdo je za? (14 članov.) Je kdo proti? (Nihče.) </font><br>
<font size="4">	Ugotavljam, da so vsi členi sprejeti. </font><br>
<font size="4">	Sprejete amandmaje se vključi v dopolnjen predlog zakona, ki bo sestavni del poročila odbora. </font><br>
<font size="4">	S tem zaključujem drugo obravnavo predloga zakona na matičnem delovnem telesu. Poročevalec odbora na seji Državnega zbora bom sam, če ste za to. Hvala lepa. </font><br>
<font size="4">	Zaključujem to točko dnevnega reda. </font><br>
<br>
<font size="4">	Smo pri točki </font><b><font size="4">RAZNO.</font></b><font size="4"> Želi kdo kaj pod to točko? Če ne, zaključujem tudi to točko in tudi 16. sejo odbora. Vsem se zahvaljujem za sodelovanje in vas lepo pozdravljam.</font><br>
<br>
<b><font size="4">Seja je bila končana 15. januarja 2020 ob 14.39.</font></b>