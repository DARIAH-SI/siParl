<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">119. redna seja</font></b><br>
<br>
<b><font size="4">(22. oktober 2021)</font></b><br>
</p></div><br>
<b><font size="4">Sejo je vodil mag. Marko Pogačnik, predsednik Odbora za zadeve Evropske unije.</font></b><br>
<b><font size="4">Seja se je začela ob 8.32.</font></b><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice, kolegi.</font><br>
<font size="4">	Začenjam 119. sejo Odbora za zadeve Evropske unije.</font><br>
<font size="4">	Obveščam vas, da so zadržani in da se današnje seje ne morejo udeležiti poslanca gospod Hršak in gospod Jelinčič. Na seji kot nadomestni član sodeluje gospod Lenart, ki nadomešča gospoda Nika Prebila. Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika vlade ter predstavniki vlade in Državnega sveta. Vse navzoče prav lepo pozdravljam.</font><br>
<font size="4">	Prehajamo na </font><b><font size="4">določitev dnevnega reda</font></b><font size="4">. S sklicem seje ste prejeli dnevni red seje. Ker v poslovniškem roku nisem prejel predlogov za njegovo spremembo, je določen takšen dnevni red, kot sem ga prejel s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – STALIŠČE REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPLOŠNI VARNOSTI PROIZVODOV, SPREMEMBI UREDBE EU ŠT. 1025/2012 EVROPSKEGA PARLAMENTA IN SVETA TER RAZVELJAVITVI DIREKTIVE SVETA 87/357/EGS IN DIREKTIVE 2001/95/ES EVROPSKEGA PARLAMENTA IN SVETA.</font></b><br>
<b><font size="4">	</font></b><font size="4">Gradivo k točki dnevnega reda smo prejeli od vlade 14. oktobra na podlagi tretjega odstavka 4. člena Zakona o sodelovanju med Državnim zborom in vlado v zadevah Evropske unije. Skrajnji rok za njegovo obravnavo v Državnem zboru je danes. Stališče je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru ter Odboru za gospodarstvo kot matičnemu delovnemu telesu. Slednji je gradivo obravnaval na 38. nujni seji, dne 20. oktober in sprejel mnenje, ki smo ga prejeli.</font><br>
<font size="4">	Naprošam mag. Karlo Pintar, generalno direktorico direktorata za notranji trg na Ministrstvu za gospodarski razvoj in tehnologijo, da nam predstavi predlog uredbe in zlasti predlog stališča Republike Slovenije.</font><br>
<br>
<font size="4">	</font><b><font size="4">MAG. KARLA PINTAR: </font></b><font size="4">Hvala lepa, spoštovani predsedujoči. Poslanke in poslanci ter drugi prisotni.</font><br>
<font size="4">	Dovolite, da vam predstavim predlog stališča Republike Slovenije k Predlogu uredbe Evropskega parlamenta in Sveta o splošni varnosti proizvodov, katerega smo v skladu s pristojnostmi pripravili na Ministrstvu za gospodarski razvoj in tehnologijo. Splošni cilj predlagane uredbe je doseči visoko raven varstva potrošnikov, zagotavljanje njihovega zdravja in varnosti ter izboljšanje delovanja notranjega trga ob zagotovitvi enakih konkurenčnih pogojev za podjetja. Dejansko gre pri predlagani uredbi za prenovo direktive o splošni varnosti proizvodov, ki je bila po 20 letih od njene uveljavitve potrebna prenove zaradi novih okoliščin, ki jih prinaša tehnološki napredek, razvoj tehnologije in novih prodajnih poti, kot je spletna prodaja in dejstva, </font><br>
<br>
<b><font size="4">2. TRAK: (NM) – 8.35</font></b><br>
<br>
<b><font size="4">	</font></b><font size="4">(nadaljevanje) da je na trgu vedno več nevarnih proizvodov. Pri oceni uveljavitve direktive o splošni varnosti proizvodov se je namreč izkazalo, da sicer direktiva izpolnjuje splošne cilje, vendar je kljub temu na trgu še vedno preveč nevarnih proizvodov. Nadaljnja analiza je pokazala, da odpoklici nevarnih proizvodov od potrošnikov niso dovolj učinkoviti, določbe o nadzoru trga niso v celoti učinkovite in skladne s pravili, ki veljajo za harmonizirane proizvode. Pravila glede varnosti izdelkov zavajajoče videza, ki so podobni živilom, se po državah članicah uporabljajo nedosledno. Zato so specifični cilji, ki se jih želi doseči s predlagano uredbo, naslednji. Zagotovitev pravil o splošni varnosti za vse neživilske potrošniške proizvode in za varnostna tveganja, vključno s tistimi, ki so povezana z novimi tehnologijami. Zagotovitev varnosti proizvodov, ki se prodajajo preko spleta, izboljšanje uspešnosti in učinkovitosti odpoklica proizvodov, da nevarni proizvodi ne bi bili dostopni potrošnikom. Okrepitev nadzora trga ter zagotovitev boljše uskladitve pravil za harmonizirane in neharmonizirane potrošniške proizvode. Ohranitve tveganj v zvezi z izdelki zavajajočega videza, ki jih potrošnik lahko zamenja z živili, in zagotovitev enakih konkurenčnih pogojev za vsa podjetja. Uredba omogoča skladnejše izvajanje v vseh državah članicah Evropske unije, zato je izbrana kot ustreznejši pravni instrument od trenutno veljavne direktive. V predlaganem stališču izražamo podporo Republike Slovenije predlogu nove uredbe. Strinjamo se, da je direktiva potrebna prenove. Pri usklajevanju predloga uredbe si bo Republika Slovenija prizadevala za njeno izboljšanje v smislu večje jasnosti in konsistentnosti zakonodaje, poenotenje pravil in obveznosti za harmonizirane in neharmonizirane proizvode, zagotavljanje visoke ravni varstva potrošnikov in hkrati enakih konkurenčnih pogojev za podjetja. Predlog stališča je usklajen z ministrstvi, z Ministrstvom za okolje in prostor, Ministrstvom za finance, Ministrstvom za javno upravo, Ministrstvo za infrastrukturo in nadzornimi organi, tržni inšpektorat, zdravstveni inšpektorat, finančna uprava. Zato predlagamo, spoštovane poslanke in poslanci, da predlagano stališče podprete.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Pintar za to predstavitev.</font><br>
<font size="4">	Za predstavitev mnenja matičnega delovnega telesa naprošamo člana Odbora za gospodarstvo, gospoda Andreja Černigoja.</font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Se opravičujem, sem liste…</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Odpiram razpravo poslank in poslancev. / oglašanje iz dvorane/ Vidim, da razprave ni. </font><br>
<font size="4">Na glasovanje dajem predlog mnenja, ki se glasi: »Odbor za zadeve Evropske unije podpira stališče Republike Slovenije do Predloga uredbe Evropskega parlamenta in Sveta o splošni varnosti proizvodov, spremembi uredbe EU št. 1025/2012 Evropskega parlamenta in Sveta ter razveljavitvi direktive Sveta 87/357/EGS in direktive 2001/95/ES Evropskega parlamenta in Sveta, EPA 2085.« Začenjamo z glasovanjem.</font><br>
<font size="4">Kdo je za? (7 članov.) Kdo je proti? (Nihče.)</font><br>
<font size="4">Ugotavljam, da je mnenje sprejeto.</font><br>
<br>
<font size="4">Končujemo 1. točko dnevnega reda.</font><br>
<br>
<font size="4">In prehajamo na </font><b><font size="4">2. TOČKO DNEVNEGA REDA – IZREDNO ZASEDANJE SVETA EVROPSKE UNIJE ZA PROMET, TELEKOMUNIKACIJE IN ENERGIJO, LUKSEMBURG, 26. OKTOBER.</font></b><br>
<font size="4">Gradivo k točki smo prejeli od vlade 21. oktobra na podlagi 8. člena Zakona o sodelovanju med Državnim zborom in vlado v zadevah Evropske unije.</font><br>
<font size="4">Naprošam državnega sekretarja, gospoda Blaža Košoroka, da nam predstavi izhodišče za udeležbo slovenske delegacije na tem izrednem zasedanju, katerega pobudnica je bila Slovenija kot predsedujoča država.</font><br>
<br>
<b><font size="4">BLAŽ KOŠOROK: </font></b><font size="4">Hvala, predsednik, za besedo.</font><br>
<font size="4">V zadnjem času veste, da so energenti dvig cene energentov ena izmed glavnih tem, o katerih se nekako pogovarjamo. Na to se je odzvala tudi naša vlada oziroma predvsem minister, ki je za ta namen nekako sklical izredni vrh oziroma srečanje vseh energetskih ministrov v Evropski uniji. Zdaj naslednji teden, torej natančneje 26. oktobra bo v Luksemburgu, </font><br>
<br>
<b><font size="4">3. TRAK: (NM) – 8.40</font></b><br>
<br>
<b><font size="4">	</font></b><font size="4">(nadaljevanje) se bodo sestali na zasedanju ministri Sveta EU za energijo in o teh zadevah razpravljali. Kot veste, je bilo, v prejšnjem tednu je komisija 13. oktobra predstavila nabor ukrepov, s katerimi naj bi države članice lažje nekako našle orodja za spopadanje z visokimi cenami energentov in med te možne ukrepe nekako uvrstile tudi podporo najbolj ranljivim odjemalcem, se pravi tistim socialno najbolj šibkejšim, ki si bojo težko privoščili višje cene energentov, potem možnost odloga plačila računov, da se vzpostavijo zaščitni ukrepi v izogib odklopom iz omrežja, potem začasno ciljno znižanje davčnih stopenj za ranljive odjemalce, pomoč podjetjem, tudi gospodarskim panogam, ki bodo s tem najbolj prizadeti. Tukaj nekako se mehčajo pravila Evropske unije o državnih pomočeh. Potem tudi, da se okrepi mednarodna dimenzija energetike, da se zagotovi preglednost, likvidnost in pa prilagodljivost mednarodnih trgov. Tudi nekatere preiskave se bodo sprožile zaradi morebitnih kršitev pravil varovanja konkurence, da se bo okrepljeno spremljalo trgovanje z emisijskimi kuponi in pa seveda omogočil lažji dostop do nakupov elektrike iz obnovljivih virov energije. Komisija je napovedala tudi, da bo proučila možnosti ustanovitve mehanizma za skupen nastop pri nakupu plina, obenem pa seveda pozvala države k investiranju v čim bolj čistejšo proizvodnjo, se pravi, obnovljive vire energije, predvsem na tem področju. Torej naša država podpira razpravo o tej problematiki o rasti cen energije na evropski ravni in pa iskanje rešitev na, bi rekel, na celotni Evropski uniji. Ukrepi, ki jih morajo, v Evropski uniji morajo biti skladni seveda z zakonodajo Evropske unije in morajo zagotavljati, da integriteta predvsem notranjega trga na področju električne energije in plina ogljika ne bo ogrožena. Hkrati pa seveda mora biti to vse komplementarno inštrumentov, ki jih imajo države članice na razpolago na svoji ravni. Torej ključno je, da je dobro delujoči in stabilen notranje-energetski trg, da bo visoka samozadostnost oskrbe z električno energijo predvsem iz nizkoogljičnih virov energije in pa da se zmanjša uvozna odvisnost in pa seveda poveča učinkovita raba energije. To je ključnega pomena za nemoteno izvajanje vseh storitev, ki so pomembna za ohranjanje glavnih družbenih in pa gospodarskih funkcij, predvsem pa za zanesljivo oskrbo vseh držav članic. Torej opozarjamo kot Slovenija, da je treba na evropski ravni opredeliti dolgoročne ukrepe za energetsko neodvisnost Evropske unije in pa seveda pri tem zasledovati tudi jedrsko opcijo kot eno izmed možnosti za nizkoogljično proizvodnjo električne energije.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za to predstavitev.</font><br>
<font size="4">	Odpiram razpravo. Vidim, da interesa ni. </font><br>
<font size="4">Zato dajem na glasovanje predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na izrednem zasedanju Sveta Evropske unije za promet, telekomunikacije in energijo, ki bo v Luksemburgu 26. 10., in jih podprl.« Začenjamo z glasovanjem.</font><br>
<font size="4">Kdo je za? (6 članov.) Kdo je proti? (Nihče.)</font><br>
<font size="4">Ugotavljam, da je sklep sprejet.</font><br>
<br>
<font size="4">S tem končujem 2. točko dnevnega reda in 119. sejo Odbora za zadeve Evropske unije. Vsem skupaj želim lep in miren vikend.</font><br>
<br>
<b><font size="4">Seja je bila končana 22. oktobra 2021 ob 8.44.</font></b>