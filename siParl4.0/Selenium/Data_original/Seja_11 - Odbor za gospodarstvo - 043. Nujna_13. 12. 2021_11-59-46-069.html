<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">43. nujna seja</font></b><br>
<br>
<b><font size="4">(13. december 2021)</font></b><br>
</p></div><br>
<b><font size="4">Sejo je vodila Mateja Udovč, predsednica Odbora za gospodarstvo.</font></b><br>
<b><font size="4">Seja se je začela ob 18.20.</font></b><br>
<br>
<b><font size="4">1. TRAK (ŠS) – 18.20</font></b><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Spoštovane članice in člane Odbora, vabljene ter ostale prisotne lepo pozdravljam.</font><br>
<font size="4">	Pričenjam 43. nujno sejo Odbora za gospodarstvo. </font><br>
<font size="4">	Obveščam vas, da so zadržani in se seje ne morejo udeležiti naslednje članice in člani Odbora za gospodarstvo: mag. Alenka Bratušek iz Poslanske skupine SAB. Na seji pa kot nadomestni člani in članice odbora za gospodarstvo s pooblastilom sodelujejo: Jure Ferjan nadomešča mag. Marka Pogačnika, Franc Kepa nadomešča poslanca Franca Rosca, Jožef Lenart nadomešča poslanko Suzano Lep Šimenko. </font><br>
<font size="4">	S sklicem seje ste prejeli dnevni red Odbora, Predlog zakona o spremembah in dopolnitvah Zakona o spodbujanju investicij, nadaljevanje obravnave.</font><b><font size="4"> </font></b><br>
<font size="4">	Ker v poslovniško določenem roku ni bil predlog za sprememb, je določen takšen dnevni red seje kot ste ga prejeli s sklicem.</font><br>
<font size="4">	</font><br>
<font size="4">	Prehajamo na </font><b><font size="4">1. IN EDINO TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O SPODBUJANJU INVESTICIJ</font></b><font size="4">, nujni postopek, EPA 2284-VIII – nadaljevanje obravnave</font><b><font size="4">.</font></b><font size="4"> </font><br>
<font size="4">	Odbor za gospodarstvo je na 41. nujni seji 6. 12. 2021 kot matično delovno telo pričel z obravnavo predloga zakona, ki ga je Državnemu zboru v obravnavo in sprejetje po nujnem postopku predložila Vlada. Kolegij predsednika Državnega zbora je 122. seji 1. 12. 2021 sklenil, da se predlog zakona obravnava po nujnem postopku. Skupina poslank in poslancev, prvopodpisani dr. Matej T. Vatovec je 6. 12. 2021 na podlagi desetega odstavka 21. člena Poslovnika Državnega zbora vložila zahtevo za ponovno odločanje o odločitvi Kolegija predse4dnika Državnega zbora, da se predlog zakona obravnava po nujnem postopku. </font><br>
<font size="4">	Državni zbor je danes, 13. 12. 2021 na 28. seji sklenil, da se predlog zakona obravnava po nujnem postopku. Na podlagi te odločitve Državnega zbora Odbor za gospodarstvo kot matično delovno telo torej danes nadaljuje z obravnavo predloga zakona po nujnem postopku. </font><br>
<font size="4">	Kolegij predsednika Državnega zbora pa je na 124. seji, 10. 12. 2021 sprejet tudi sklep, da lahko Odbor za gospodarstvo za obravnavo predloga zakona o spremembah in dopolnitvah Zakona o spodbujanju investicij zaseda tudi po 22. uri.</font><br>
<font size="4">	Amandmaji k predlogu zakona se lahko vlagajo do zaključka razprave o posameznih členih na seji odbora. Do sedaj so amandmaje k predlogu zakona vložile  poslanske skupine SDS, SMC in NSi, in sicer k 1. in 2. členu dne 6. 12. 2021. </font><br>
<font size="4">	Uvodne predstavitve so bile opravljene že v okviru 41. nujne seje odbora za gospodarstvo, zato danes nadaljujemo z razpravo o členih ter o vloženih amandmajih. Tam smo namreč ostali pri obravnavi, ki je nismo dokončali v okviru 41. nujne seje Odbora za gospodarstvo v ponedeljek, 6. 12. 2021. In predno preidemo k razpravi, preberem še eno pooblastilo. Poslanec Primož Sitar nadomešča poslanca Miha Kordiša.</font><br>
<font size="4">	Sedaj pa dajem, nadaljujemo torej z razpravo o 1. členu in o vloženem amandmaju poslanskih skupin SDS, SMC in NSi  k 1. členu. Želi kdo besedo? Ugotavljam, da ja. Gospod kolega Pavlič, beseda je vaša.</font><br>
<br>
<b><font size="4">	EDVARD PAULIČ (PS LMŠ):</font></b><font size="4"> Hvala za besedo predsedujoča. Saj, če jaz prav razumem, lahko razpravljamo širše, ker pred prekinitvijo nismo imeli te priložnosti.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Samo trenutek. Jaz bi prosila, lahko širše razpravljate, ampak v okviru tega zakona lepo prosim.</font><br>
<br>
<b><font size="4">	EDVARD PAULIČ (PS LMŠ):</font></b><font size="4"> Seveda, seveda v okviru teg zakona. Zdaj prva ugotovitev, ko sem primerjal star zakon in pa to novelo spremembo Zakona o spodbujanju investicij je ta, da se pogoji za </font><br>
<font size="4">	</font><br>
<b><font size="4">2. TRAK (ŠS) – 18.25</font></b><br>
<font size="4"> </font><br>
<font size="4">	(nadaljevanje) subvencije v določenem delu spreminjajo, pogoji se nižajo ampak temu ni tako povsod. Namreč če je vrednost investicije nad 1 milijon eurov v predelovalni dejavnosti, nad 500.000 v storitveni in nad 500.000 v razvojno-raziskovalni, ta pogoj ostaja enak kot je trenutno veljaven. Kar pa ne velja za vrednost investicije, ki so višje od 10 milijonov.</font><br>
<font size="4">	Tako da, moje prvo vprašanje državnemu sekretarju je, zakaj se v določenem delu pogoji spreminjajo, nižajo v določenem delu pa ne. Potem imam tudi vprašanje na 2. člen oziroma ja, zdaj smo govorili o 1., členu. Bom potem pri 2. členu se oglasil, ampak generalno je vprašanje zakaj se bom rekel pogoji ne selektivno nižajo.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Hvala lepa kolegu Edvardu Pauliču za njegovo razpravo. Naslednji je na vrsti za razpravo Jože Lenart. Izvolite gospod Jože, beseda je vaša.</font><br>
<br>
<b><font size="4">	JOŽE LENART (PS LMŠ):</font></b><font size="4"> Ja hvala lepa tudi za popravek ja, ker sva danes oba prisotna kot vidim, za mangetogram. Ja glejte osnovni problem po svoje ni problem. </font><br>
<font size="4">	Ta zakon je nujen, čakajo sredstva za podjetnike in tudi ta cilj, ki si ga je že gospodarstvo zadalo, najprej gospodarstvo šele potem je politika povzela, da je naš cilj srednjeročno obdobje do leta 25 doseči dodano vrednost 60.000 na zaposlenega. Če dosežemo to, smo praktično dosegli tudi povprečje Evropske unije, če bi tako hitro v tem obdobju to dosegli, vendar ni enostavno in seveda ta zakon, ta sredstva so dejansko namenjena za to vendar problem je drugje. Glejte po tem hitrem postopku, tu je problem. Gospodarstvo vedno pričakuje, da bo sodelovalo, da bo dobro seznanjeno pod kakšnimi pogoji bodo lahko koristili ta sredstva in seveda po tako hitrem postopku je spet ni dobro, ker se gospodarstvo na to ne more dobro pripraviti in seveda vsi ti pogoji, ki so jih jaz tudi gledam takole.</font><br>
<font size="4">	Slovensko gospodarstvo je zelo izvozno usmerjeno in tudi smo vezani na te velike korporacije v Evropi in v svetu v velikem delu tudi na avtomobilsko industrijo, ker pa seveda je dodana vrednost nekoliko nižja. To niso tiste dejavnosti, kjer bi lahko rekli, da dosegamo ne vem kaj in ravno tu se bojim, da ravno ta podjetja te dejavnosti bodo težko prišla do po tem razpisu do teh sredstev. Pa ne govorimo o tistih delovno intenzivnih panogah, ki praktično izvisijo. Najbolj skrbi pa me ravno tista mala hitro rastoča podjetja, ki seveda nikakor ne dosegajo teh  pogojev milijon prometa, da bi sploh lahko prišla tu zraven.</font><br>
<font size="4">	Zdaj seveda ko si človek želiš predstavljat tudi sprašujejo me že, ker sem v življenju veliko delal na takih področjih razpisih, kaj zdaj to pomeni, kako naj pridejo zraven. Enostavno nimaš odgovora, ne, ker ga praktično še mi danes tu na tej seji nimamo. Zdaj zadnjič je bilo to nekako prestavljeno. Pogoje poznamo in veliko podjetij sploh ne more tu zraven. Zdaj zunaj se govori a ne, dajte se povezati z večjimi podjetji. To ni to. Glejte ravno tisto visoko dodano vrednost ustvarjajo mlada podjetja, hitro rastoča podjetja, ki samostojno vstopajo na trg s svojimi izdelki, s svojimi storitvami. Tam se to dosega in tiste bi bilo treba podpreti in enostavno smo tiste izbrisali.</font><br>
<font size="4">	Zdaj na koncu koncev je treba potem javnosti gospodarstvu jasno povedati kje so pa potem tisti drugi viri, drugi razpisi s katerimi bodo lahko ta podjetja potem se prijavljala, nastopala in šla v korak v razvoj. Brez tega razvoja pa smo že nič kolikokrat rekli pri samih proračunih, da brez tega ne bomo mogli izid iz t situacije, ki je v tem strukturnem primankljaju, ki smo. To se pravi po svoje je ta zadeva zelo koristna, zelo pomembna ampak zelo velika kritika zakaj po teh hitrih postopkih zakaj ne gre to v širšo razpravo </font><br>
<br>
<b><font size="4">3. TRAK (ŠS) – 18.30</font></b><br>
<font size="4"> </font><br>
<font size="4">	(nadaljevanje) da bi se podjetja lahko pripravila, da bila lahko tudi svoje mnenje dala,  da bi se zadeva lahko potem bolje realizirala. </font><br>
<font size="4">	To je tisti problem, potem ko se človek sprašuje a nam je tega treba, če pa smo že spomladi vedeli, da ta sredstva bojo in nismo znali pravi čas it v javnost s tako pomembnim razpisom kot je ta za gospodarstvo, da dosežemo tisti cilj 60.000 dodane vrednosti na zaposlenega v obdobju leta 25 ali pa še več do leta 30 pač različne cilje imamo postavljen. To je tisti problem in bi danes tudi želel, da predstavniki ministrstva, spoštovani državni sekretar, da tudi kaj več okoli tega rečete, da bo javnost bolj optimistično sprejemala potem takšne zadeve, da jih tudi napotite tisti, ki ne boste imeli možnost prit v ta razpis.</font><br>
<font size="4">	Posebej še enkrat poudarjam, gre za tehnološko razvojna podjetja, mala podjetja, mlada podjetja, ki seveda v tem trenutku še zdaleč ne dosegajo takega prometa, da bi se lahko na to prijavili. Mislim pa, da ravno tisti bi morali bit dobit največje spodbude, da bi vlekli voz gospodarstva Slovenije potem proti povprečju Evropske unije. Hvala lepa.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Kolegu Jožetu Lenartu se zahvaljujem za njegov prispevek k razpravi. Sedaj je pa na vrsti po seznamu Andrej Černigoj. Gospod Andrej, beseda je vaša.</font><br>
<b><font size="4">	</font></b><br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovana gospa predsedujoča, hvala za besedo, spoštovani državni sekretar, spoštovane kolegice in kolegi.</font><br>
<font size="4">	Naj najprej za začetek povem, da danes se na to tematiko že drugič srečujemo in upam, da bo razprava zelo plodna. Ampak naj povem za začetek, da na tem mestu popolnoma ne razumem dejanja tako imenovanje KUL opozicije oziroma nekatere ene stranke, ki se s poslovniškimi postopki preprečila čimprejšnjo črpanje sredstev v višini 88 in pol milijona eurov. Vsi se strinjamo, da so ta sredstva nujno potrebna in da sredstva morajo čim prej prit do gospodarskih društev. </font><br>
<font size="4">	Moje osebno mnenje je to, da tisti, ki hitro da, dvakrat da in moje spraševanje, moja misel bo šla v tej smeri, kdo drugi če ne gospodarske družbe so tiste, ki se hitro prilagodijo na bistvene na drugačne razmer na trgu in zato jaz, moje osebno mnenje da pri tem razpisu ne bodo imele nobenih težav za prijavit, da bodo postale še bolj konkurenčne. Zdaj sama zadeva je taka, jaz v Novi Sloveniji – krščanski demokrati Zakona o spremembah in dopolnitvah zakona o spodbujanju investicij podpiramo in si želimo čim prejšnje realizacije. Sam zakon sledi predvsem ciljem in usmeritvam, ki jih določa načrt za okrevanje in odpornost v okviru reforme za produktivnejše gospodarstvo za digitalni in zeleni prehod.</font><br>
<font size="4">	Če smo bili pozorni v prejšnji razpravi smo bili seznanjeni, da Evropska komisija, Evropska unija to zadevo podpira, to zadevo podpira tudi Državni svet in dobršen del slovenskega gospodarstva. Jaz se veselim, da bodo za investicije izvedeni ukrepi predmetnega dela samo ministrstvo zasleduje cilje, je dvig produktivnosti in dolgoročne konkurenčnosti podjetij ob istočasnem zagotavljanju trajnosti oziroma zmanjšanju ogljikovih izpustov in degitalizacija poslovanja. Vsi vemo, kaj pomeni dvig produktivnosti, višja dodana vrednost produktom in storitev v slovenskem izvozu, zame višja dodana vrednost produktov pomeni tudi višje plače in nenazadnje ustvarjanje delovnih mest z višjo dodano vrednostjo in to je tisto, kar v Sloveniji strmimo. To se pravi, da bi imeli v Sloveniji čim več delovnih mest z višjo dodano vrednostjo in zaradi tega je tudi svet padel na glavo ko tega nismo čim prej sprejeli.</font><br>
<font size="4">	Sam paket ni zanemarljivo majhen, 88,5 milijona eurov in nekateri ne morem reči drugače bi želeli modrovanja ob drevesu ko na tem mestu potrebujemo hitro akcijo in da ta denar pride4 v prave roke v čim krajšem času. </font><br>
<br>
<b><font size="4">4. TRAK (ŠS) – 18.35</font></b><br>
<font size="4"> </font><br>
<font size="4">	(nadaljevanje) Jaz tukaj pozdravljam napore ministrstva, ki je zadevo zelo dobro proučilo in s temi sredstvi dobo v samem razpisu verjamem tudi skrbno ravnali. Vsi se zavedamo, da tudi zeleni prihod podjetij je zelo pomemben in to sledimo tudi v prihodnosti ne samo Sloveniji ampak tudi celotne Evrope.</font><br>
<font size="4">	Kar pa se tiče digitalnega razvoja, to ni neki bav bav, ampak to je sedanjost. Digitalnega razvoja se ne smemo bati, ker je že med nami in če se tem ne bomo sprijaznili in šli korak s časom bomo to bitko izgubili. Bati se digitalnega razvoja je tako kot če bi ne želeli stopiti v industrijsko revolucijo. Tisti, ki ni vstopil s tem korakom naprej je prav ta del.</font><br>
<font size="4">	Samo še lar se tiče samega gospodarstva v Republiki Sloveniji, ki je pač vezana tudi na prejšnje razprave bi dodal to, da v Sloveniji posedujemo, imamo mala in srednje velika podjetja, kar predstavlja 99,8% vseh podjetij v Sloveniji. Ti podatki so vsem nam tukaj znani. Pravim, da so mala in srednja podjetja hrbtenica našega gospodarstva, saj zaposlujejo skoraj 70% ljudi in ustvarijo 65% prihodkov vseh podjetij in tu so zasebna podjetja, ki verjamem, da se bodo s časnimi nameni prijavljala na ta razpis in ta razpis jim bo pomagal pri lažjem dodatnem razvoju v smeri digitalnega in zelenega prehoda.</font><br>
<font size="4">	Za konec v Novi Sloveniji bomo to z veseljem podprli. Želimo si, da bi bili skupaj, da bi Odbor, da bi to podprl in da bi ta podjetja, katerim bo ta denar tudi namenjen začela s čim prejšnjim črpanjem in razvojem svojim lastnim kadrov in produktov. Hvala.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Hvala lepa gospod Črnigoj za vaš prispevek k razpravi. K repliki se je prijavil Jože Lenart.</font><br>
<br>
<b><font size="4">	JOŽE LENART (PS LMŠ):</font></b><font size="4"> Ja, hvala lepa. Spoštovani kolega, zdaj ne vem komu je bila namenjena ta kritika, nekako KUL. Dva sva zdaj samo razpravljala, nihče od naju ni negativno razpravljal, da ta razpis, ta sredstva niso pomembna. Ravno to sva poudarjala. Ampak midva sva poudarjala, kje so tisti problemi, da vsi do teh sredstev ne bodo mogli prit in na koncu še ta digitalizacija. Ta digitalizacija se je nihče ne boji. Niti omenjali je nismo zdaj noben v razpravi. Digitalizacija je pa največji ponder za produktivnost. To pa vsi vemo in ta mora bit sestavni del. Zeleno ne pa vemo, da je to naša prihodnost. Kdo bo zanemarjal v naslednjih investicijah zeleno, tu potem nima nobena nacija prehodnosti tako da tukaj ni nič spornega. Mi samo govorimo, da velik del gospodarstva sploh ne bo moglo po tem razpisu do toliko sredstev. To je bil osnovni problem in tu sem prosil državnega sekretarja, da okrog tega še kaj več pove. Hvala lepa.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Hvala. Naslednji na vrsti je Robert Polnar. Gospod Robert, beseda je vaša.</font><br>
<br>
<b><font size="4">	ROBERT POLNAR (PS DeSUS):</font></b><font size="4"> Hvala za besedo gospa predsednica. V na prejšnji seji, ki smo jo morali prekiniti sem vsebinsko razpravo o tem zakonu že opravil, zato mi dovolite danes samo telegrafski prehod, sprehod skozi zakonsko besedilo zato, da utrdim svojo podporo zakonu.</font><br>
<font size="4">	Pri Zakonu o spodbujanju investicij pravzaprav govorimo o zelo specifični temi ne pa o nečemu, kar bi bilo vse obsegajoče. Govorimo o določenem razvojnem področju načrta za okrevanje in odpornost. To razvojno področje se imenuje pametna trajnostna in vključujoča rast znotraj tega razvojnega področja. Govorimo o specifični komponentni. Komponenta se imenuje dvig produktivnosti za prijazno poslovno okolje za investitorje in znotraj te komponente govorimo o specifični reformi. Reforma pa se imenuje produktivnejše gospodarstvo za zeleni in digitalni prehod. </font><br>
<font size="4">	To je tista ozka </font><br>
<br>
<b><font size="4">5. TRAK (ŠS) – 18.40</font></b><br>
<font size="4"> </font><br>
<font size="4">	(nadaljevanje) zamejitev sprememb zakona, potrebne pa so za to, da lahko iz načrta za okrevanje in odpornost država pridobi nepovratno. To je posebej pomembno poudariti, nepovratno 88 in pol milijonov eurov.</font><br>
<font size="4">	Mi danes govorimo pravzaprav o investicijski politiki države. Govorimo o tem, katere so tiste smeri gospodarskega razvoja države, kateri so tisti sektorji, katere so tiste dejavnosti in projekti, ki bodo imeli prednost pri spodbudah. To se pravi ne govorimo na splošno o gospodarstvu in o gospodarskih temah ampak o točno določenih dejavnostih, projektih in sektorjih. Ravno tako govorimo o izbiri olajšav in stimulacij, ki jih bodo določeni investicijski podjemi deležni. Tu seveda je potrebno poudariti, da govorimo o določenih investicijskih podjemih ne pa o vseh in pa seveda pogovarjamo oziroma govorimo danes tudi o ustvarjanju pogojev, ki omogočajo in zagotavljajo uresničevanje investicijskih odločitev. Vse to govorimo v okolju denarja, ki ga bomo prejeli iz primarne emisije Evropske centralne banke 88,5 milijonov eurov. </font><br>
<font size="4">	Vedno je v Sloveniji mogoče najti na stotine razlogov da je nekdo proti neki stvari. Glede tega vsaj pri nas nimamo  nobenih težav. Mislim pa, da bi bilo dobro vsaj pri nekaterih zadevah ne biti samo proti ampak razmišljati tudi o tem kako biti za. Če je možno pridobiti nepovratna sredstva glede na celoto denimo državnega proračuna to res ni bog ve kaj je pa 88 milijonov in pol konkreten denar, če ga je možno nepovratno pridobiti potem kar se mene tiče bom vedno za. Hvala lepa.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Hvala lepa. Ker ugotavljam, da nikogar več nimam na listi za razpravo se bom še sama prijavila k razpravi.</font><br>
<font size="4">	Moram povedati, da bo kmalu minilo dve leti odkar smo se prvič srečali s to nesrečo današnjega časa. Večina nas niti ni v sanjah si predstavljala kaj nam je oziroma kaj nam še bo prinesla ta primitiven organizem v obliki virusa korona virus covid 19. Dolgo smo bili priča, da smo na tej stopnji tehnološkega in splošnega družbenega razvoja imuni in odporni na takšne vplive, pa smo se krepko vsi zmotili. </font><br>
<font size="4">	Po zaznanih primerih na začetku žarišča se je virus prenesel praktično na ves svet. Iz posamičnih zaznanih primerov se je razvila epidemija in v končni fazi je svetovna zdravstvena organizacija tudi razglasila pandemijo. Kot nam je danes že vsem kristalno jasno pandemija ni prinesla oziroma ne prinaša samo zdravstvenih problemov ampak je korenito posegla v vse pore našega življenja. Temeljito je spremenila naše vrednote, naše obnašanje, naše vedenje delovanja. Pa ne samo na zdravstvenem in socialnem področju tudi na področju gospodarstva. Lahko bi rekli, da je virus pretresel celotno svetovno ekonomijo. Utečeni in predvidljivi gospodarski sistem se je čez noč postavil nagrado. Izrazito se je spremenilo povpraševanje po določenih artiklih. Sočasno pa so se pojavile tudi velike ovire na področju transporta zagotavljanja osnovnih surovin in v nekaterih primerih celo osnovnih življenjskih potrebščin.</font><br>
<font size="4">	Seveda je zaradi vseh teh omejitev ukrepov za zajezitev pandemije najbolj na udaru storitvena dejavnost po panogah pa turizem na svetovni ravni. Naše gospodarstvo se uspešno pobira po udarcu, ki mu ga je prizadela pandemija covid 19. Da bi nadaljevali z ustvarjanjem dobre gospodarske klime moramo vzpostaviti ustrezne zakonske podlage za izvrševanje naših investicijskih načrtov. Prav tako si moramo </font><br>
<br>
<b><font size="4">6. TRAK (ŠS) – 18.45</font></b><br>
<font size="4"> </font><br>
<font size="4">	(nadaljevanje) prizadevati za to, da pripravimo podlago za učinkovito rabo evropskih sredstev, ki so namenjene projektom vključenim v naš načrt za okrevanje in odpornost. Ta mehanizem nam namreč zagotavlja finančno podporo za reforme in naložbe, ki bodo tudi v prihodnosti pripomogle k blaženju gospodarskih in socialnih učinkov pandemije korona virusa. </font><br>
<font size="4">	Pomemben del tega načrta težak je kar 88,5 milijonov eurov je predviden za reforme povezane s produktivnejšim gospodarstvom za digitalen in zelen prehod. Z drugimi besedami, gre za del načrta, ki daje poudarek na okoljskem in trajnostnem vidiku investicij ter na spodbujanju kapitalno intenzivnih investicij, ki bodo  prispevale k zelenemu prehodu za izvajanje te komponente načrta pa moramo dopolniti ta zakon, Zakon o spodbujanju investicij.</font><br>
<font size="4">	S temi dopolnitvami se bo torej omogočalo spodbujanje investicijskih projektov v prednostnih sektorjih, ki so bili izbrani na podlagi več nivojskega pristopa in ki smo jih vključili v naš načrt za okrevanje in odpornost. Intenca teh sprememb in dopolnitev zakona je povsem korektna, in sicer da se odpravi vse ovire za izvedbo ustreznih reform in izpeljavo načrta okrevanja in odpornosti. Tako da s predlaganimi rešitvami, kot so določitvijo zgornje vrednosti investicij in z odpravo zahteve glede števila ustvarjenih novih delovnih mest v okviru investicij nimam nobenih problemov. Prav tako pa tudi ne z dodajo pogojev in meril za zeleni prehod. </font><br>
<font size="4">	Povsem normalna in zelo potrebna pa se mi zdi nova dodana določba, da investicije v dejavnosti, ki škodujejo ciljem blažitve podnebnih sprememb in prehod v krožno gospodarstvo ne smejo biti finančno podprte iz sredstev mehanizma za okrevanje in odpornost.</font><br>
<font size="4">	Če mene vprašate, bi morale biti takšne investicije celo prepovedane, če želi doseči zastavljene cilje na tem področju. Naše investicije so v zahtevnih epidemioloških razmerah sprejele izjemne, učinkovite in hitre gospodarske ukrepe, ki so močno ublažile padec gospodarskih aktivnosti. Napovedi, ki zadevajo gospodarsko rast v prihajajočih okoljih so relativno dobre. Še več. Danes imamo predvsem zaradi tako dobro izpeljanih intervencij eno najnižjih brezposelnosti v Evropski uniji. Kljub ugodnim makroekonomskemu okolju in spodbudnim napovednim pa je ukrepanje še vedno potrebno, saj celotnega vpliva zdravstvene krize na gospodarstvo še vedno ni mogoče natančno oceniti.</font><br>
<font size="4">	Konec koncev pa takšnemu razmišljanju pritrjuje tudi evropski fiskalni odbor. Jasno je, da se moramo na vsak način izogniti morebitnim negativnim spremembam v investicijski dinamiki. To je še posebej pomembno v teh trenutkih, ko imamo ponovno slabšo epidemiološko sliko, zato se nam zdi vsem skupaj ključno, da v teh zahtevnih časih ne prenehamo z zagotavljanjem podpore našemu gospodarstvu temveč da naredimo vse, kar je v naši moči, da se našemu gospodarstvu priskrbijo dodatna investicijska sredstva, sploh če je namen teh sredstev usklajen z našim osrednjim ciljem na gospodarskem področju, kot sta zeleni in digitalni prehod.</font><br>
<font size="4">	Še enkrat, moram poudariti, da je potrebno, da je gospodarstvo generator blaginje, razvoja in socialne varnosti v vsaki družbi. Dejstvo je namreč, da bi se morebitna blokada in s tem znižanjem predvidenih sredstev namenjenim gospodarskim investicijam slej kot prej poznal tudi na drugih družbenih podsistemih. Toliko na kratko moj prispevek k razpravi. Sedaj pa bi dala </font><br>
<br>
<b><font size="4">7. TRAK (ŠS) – 18.50</font></b><br>
<font size="4"> </font><br>
<font size="4">	(nadaljevanje) besedo državnemu sekretarju Simonu Zajcu, da odgovori na nekatere vprašanja. Izvolite, beseda je vaša.</font><br>
<br>
<b><font size="4">	SIMON ZAJC:</font></b><font size="4"> Hvala za besedo. Spoštovane poslanke, poslanci, dober večer tudi  v imenu našega ministrstva. Odkar imamo, odkar ta zakon živi  smo našem ministrstvu dobili določene izkušnje. Spremenilo se je tudi to, da ni več največji problem, da s spodbujanjem investicij pridobimo dodatna delovna mesta, ampak da se Slovenija v bistvu sooča z drugo težavo. To pa je, da močno po našem mnenju močno zaostajamo za nekim ciljnim povprečjem dodane vrednosti na zaposlenega. Zato je ta sprememba filozofije v tem zakonu zdaj prisotna. </font><br>
<font size="4">	Torej da ne gremo več, da ni naša glavna mantra, da želimo kreirati nova in nova delovna mesta ampak je naša mantra zdaj obratna, da želimo 1., da se zadržijo mesta, ki so, predvsem pa da to dodano vrednost, ki bo nastala v podjetjih, ki jih spodbujamo seveda jo dvignemo, da na ta način nadalje ustvarjamo možnosti za nove investicije, dajemo možnost zaradi tega, da zadržimo dobre kadre v Sloveniji in da ti kadri nam ne uhajajo v tujino n pa tudi, da se podjetja sama lažje odločijo, da gredo na pot zelenega prehoda.</font><br>
<font size="4">	Zakaj, vprašanje je bilo, zakaj smo znižali nekatere pragove, nekatere pa ne. Mi v teh letih, odkar ta zakon obstaja in odkar dobivamo vloge za sofinanciranje investicij smo pač dobili določene izkušnje, da v nekaterih branžah oziroma dejavnostih ni takih investicij oziroma so bili ti pragovi previsoki. Zato smo jih različno znižali, samo zaradi tega, se pravi na podlagi izkušenj smo zakon prilagodili te pragove smo zdaj tako nastavili, da po našem mnenju bo večji delež podjetij, ki zdaj ni prišlo na vrsto, bo zdaj lahko zaprosil za ta sredstva.</font><br>
<font size="4">	Torej izključno zaradi izkušenj, ki smo jih do sedaj imeli. Seveda je vprašanje vedno, ko razpisujemo sredstva. Sredstev nikoli ni dovolj za vse, zato postavimo merila. Nekatera merila so v tem zakonu ostala bodo v razpisih za mal mikro podjetja. Imamo pa celo vrsto ukrepov, ki jih v glavnem peljemo skozi slovenski podjetniški sklad. Recimo je to vavčerski sistem, ki je zelo dobro sprejet. Potem imamo zakon, sredstva pa zakonu o skladnem in regionalnem razvoju, kjer tudi podpiramo mikro, mala in srednja podjetja, tako da tudi za manjše investitorje na našem ministrstvu je dovolj ukrepov. Tukaj se pa zdaj prilagajamo torej tem izkušnjam se prilagajamo novim sredstvom za okrevanje in odpornost in želimo pač predvsem, da tista podjetja, ki so pripravljena za investicije, da investirajo tako, da dvignejo svojo dodano vrednost glede na to kje so bila pa glede na tisto povprečje, ki ga imamo v Sloveniji. Hvala.</font><br>
<br>
<b><font size="4">	PREDSEDNICA MATEJA UDOVČ:</font></b><font size="4"> Državnemu sekretarju se zahvaljujem za dopolnilno obrazložitev. Ugotavljam, da nihče več ne želi besede. </font><br>
<font size="4">	S tem zaključujem razpravo. Ugotavljam, da je odbor sklepčen in lahko odloča. Prehajamo na glasovanje o amandmaju k 1. členu.</font><br>
<font size="4">	Glasujemo o amandmaju k 1. členu. Amandma koalicijskih poslanskih skupin.</font><br>
<font size="4">	Kdo je za? 10 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	V razpravo dajem 2. člen in amandma poslanskih skupin SDS, NSi in SMC k 2. členu. Želi kdo razpravljati? Ugotavljam, da ne. Zaključujem razpravo.</font><br>
<font size="4">	Glasujemo o amandmaju k 2. členu.</font><br>
<font size="4">	Kdo je za? 10 članov.) Je kdo proti? (Nihče.)</font><br>
<font size="4">	Ugotavljam, da je bil amandma sprejet.</font><br>
<br>
<font size="4">	V razpravo dajem člene od 3. do 14. h katerim ni vloženih amandmajev. Želi kdo razpravljati? Ugotavljam, da ne. Zaključujem razpravo. </font><br>
<br>
<b><font size="4">8. TRAK (ŠS) – 18.55</font></b><br>
<font size="4"> </font><br>
<font size="4">	(nadaljevanje) Zaključujem razpravo o členih in amandmajih. V skladu s sprejeto odločitvijo na 41. nujni seji Odbora za gospodarstvo prehajamo na glasovanje o vseh členih skupaj. Glasujemo!</font><br>
<font size="4">	Kdo je za? 10 članov.) Je kdo proti? (Nihče.)</font><br>
<font size="4">	Ugotavljam, da so členi sprejeti. </font><br>
<br>
<font size="4">	S tem zaključujem obravnavo predloga zakona na Odboru za gospodarstvo. Vsi sprejeti amandmaji bodo vključeni v dopolnjen predlog zakona, ki bo sestavni del tega del poročila.</font><br>
<font size="4">	Določiti moramo še poročevalca na seji Državnega zbora. Predlagam, da to delo opravim sama, kot predsednica Odbora za gospodarstvo. Kdo temu nasprotuje? Ugotavljam, da ne.</font><br>
<br>
<font size="4">	S tem zaključujem 1. točko in 43. nujno sejo Odbora za gospodarstvo in se vsem zahvaljujem za udeležbo. Lep večer še naprej.</font><br>
<br>
<b><font size="4">Seja je bila končana 13 decembra 1921 ob 18.56. </font></b>