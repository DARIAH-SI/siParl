<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><font size="4"><br>
</font><b><font size="4">DRŽAVNI ZBOR</font></b><font size="4"><br>
</font><b><font size="4">ODBOR ZA GOSPODARSTVO</font></b><font size="4"><br>
</font><b><font size="4">7. seja</font></b><font size="4"><br>
<br>
</font><b><font size="4">(6. februar 2020)</font></b></p></div><font size="4"><br>
</font><b><font size="4">Sejo je vodil Gregor Perič, predsednik odbora.</font></b>
<p><b><font size="4">Seja se je začela ob 12.02.</font></b>
</p><p>
</p><p><b><font size="4">PREDSEDNIK GREGOR PERIČ: </font></b><font size="4">Spoštovane kolegice in kolegi, pričenjam 7. redno sejo Odbora za gospodarstvo in vas obveščam, da se je dr. Franc Trček iz PS Levica danes opravičil, kot nadomestna člana pa imam trenutno dve pooblastili. Torej z nami bosta namesto kolega poslanca Franca Rosca iz poslanske skupine SDS kolegica poslanka Anja Bah Žibert in namesto kolegice poslanke Monike Gregorčič in poslanske skupine SMC kolegica poslanka Mateja Udovč. Verjamem pa, da bomo dobili še kakšno pooblastilo, ampak o tem kasneje.</font>
</p><p><font size="4">Prehajamo na določitev dnevnega reda seje Odbora. S sklicem ste prejeli naslednji dnevni red, pod 1. točko Predlog zakona o spremembah in dopolnitvah Zakona o industrijski lastnini</font><b><font size="4"> </font></b><font size="4">– po skrajšanem postopku in 2. točka Razno.</font>
</p><p><font size="4">Ker v poslovniškem roku nisem prejel nobenega predloga za spremembo dnevnega reda je ta določen kot ste ga prejeli s sklicem seje Odbora. </font>
</p><p>
</p><p><font size="4">	Prehajamo na </font><b><font size="4">1. TOČKO DNEVNEGA REDA</font></b><font size="4">, to je na obravnavo  </font><b><font size="4">PREDLOGA ZAKONA O SPREMEMBAH IN DOPOLNITVAH ZAKONA O</font></b><font size="4"> </font><b><font size="4">INDUSTRIJSKI LASTNINI</font></b><font size="4">,  ki ga je v Državni zbor 29. 11. 2019 posredovala Vlada. Kolegij predsednika Državnega zbora je na 53. seji 6. 12. 2019 sklenil, da se Predlog zakona obravnava po skrajšanem postopku. Za obravnavo je bilo posredovano naslednje gradivo, in sicer Predlog zakona z dne 29. 11. 2019, mnenje Zakonodajno-pravne službe z dne 23. 1. 2020, mnenje Komisije Državnega sveta za gospodarstvo, obrt, turizem in finance z dne 15. 1. 2020, opredelitev Ministrstva za gospodarski razvoj in tehnologijo do mnenja Zakonodajno-pravne službe z dne 5. 2. 2020 in pa pregled amandmajev z dne 5. 2. 2020. Vsa navedena gradiva so objavljena na  spletnih straneh Državnega zbora, v poslovniškem roku pa so bili vloženi tudi amandmaji poslanskih skupin LMŠ, SD, SMC, SAB in DeSUS k 3., 5., 6., 7., 8., 9., 11., 16., 21., 22., 24., 26., 30., 31., 35, 37., 40. in k 41. členu. </font>
</p><p>
</p><p><b><font size="4">2. TRAK: (ŠS) – 12.10</font></b>
</p><p>
</p><p><font size="4">	(nadaljevanje) 5. 2. 2020 je bila vložena tudi sprememba amandmajev poslanskih skupin LMŠ, SD, SMC, SAB in DeSUS k 11. in 31. členu.</font>
</p><p><font size="4">	Na sejo pa so bili danes k obravnavi te točke povabljeni tudi Vlada, Ministrstvo za gospodarski razvoj in tehnologijo, Urad RS za intelektualno lastnino, Državni svet in Zakonodajno-pravna služba. </font>
</p><p><font size="4">	Predno pričnemo z drugo obravnavo še kot napovedano pooblastilo, in sicer namesto poslanke Mag. Meire Hot iz poslanske skupine SD je danes z nami kolega poslanec Jani Prednik.</font>
</p><p><font size="4">	Torej pričenjamo </font><b><font size="4">drugo obravnavo</font></b><font size="4"> Predloga zakona v kateri bomo na podlagi 126. člena Poslovnika opravili razpravo in glasovanje o posameznih členih Predloga zakona, zato besedo dajem predstavnici predlagatelja, da nam poda dopolnilno obrazložitev k Predlogu zakona. Zato izvolite gospa državna sekretarka Eva Štraus Podlogar za torej priložnost uvodne obrazložitve. </font>
</p><p>
</p><p><b><font size="4">	EVA ŠTRAUS PODLOGAR: </font></b><font size="4">Hvala lepa za besedo, spoštovani predsednik, spoštovane poslanke in poslanci. Kot rečeno nekaj uvodnih dopolnil. S Predlogom zakona o spremembah in dopolnitvah Zakona o industrijski lastnini se v slovenski pravni red prenašajo določbe direktive EU 2015/2436 evropskega parlamenta in Sveta o približevanju zakonodaje držav članic v zvezi z blagovnimi znamkami. Direktiva je bila sprejeta z namenom uskladitve nacionalnih zakonodaj in postopkovnih pravil na področju znamk s tistimi, ki že veljajo z registracijo blagovnih znamk evropske unije, ki jih registrira Urad evropske unije za intelektualno lastnino. Ker bodo nacionalni sistemi registracije bolj podobni sistemu registracije znamk Evropske unije bodo za podjetja sistemi registracij znamk po vsej EU dostopnejši in bolj predvidljivi, zato se bodo lažje odločala za registracijo svojih znamk. </font>
</p><p><font size="4">	Zahvaljujemo se Zakonodajno-pravni službi Državnega zbora za skrbno proučitev Predloga zakona, ki ureja zelo strokovna vprašanja s področja prava znamk. Najpomembnejše novosti, ki jih prinaša predlog zakona zaradi prenosa določb direktive so naslednje: gre za širšo opredelitev znakov, ki lahko sestavljajo znamko, ker ni več zahteve, da je znak mogoče samo grafično predstaviti bo omogočeno tudi registracijo novih vrst znamk, kot so multimedijske znamke. Natančneje so določeni absolutni in relativni razlogi za zavrnitev znamke, ki so izpeljani iz sedanjih, kar bo za prijavitelje znamk povečalo predvidljivost postopka registracije. Enako, kot do zdaj bo Urad za intelektualno lastnino preveril absolutne razloge za zavrnitev znamke po uradni dolžnosti pri vsaki prijavi znamke, relativne razloge za zavrnitev registracije pa le na podlagi ugovora imetnika prej pridobljene znamke ali nekaterih drugih pravic. </font>
</p><p><font size="4">Zakon o industrijski lastnini že ureja kolektivno znamko, ki se od običajne znamke razlikuje po tem, da je v skladu s pravili, ki jih določa nosilec kolektivne znamke uporablja več oseb, ki so člani nosilca  kolektivne znamke. Določbe zakona o industrijski lastnini se usklajujejo z vsemi obveznimi določbami o kolektivni znamki, ki jih določa Direktiva. V Predlogu zakona so urejeni novi instituti, ki so povezani z uporabo znamke. Če imetnik znamke ne uporablja, ima to zanj posledice, kot je že zdaj razveljavitev znamke zaradi neuporabe. V primerjavi z zdaj veljavno ureditvijo je novo, da se pet-letno obdobje neuporabe znamke upošteva v postopkih ugotavljanja kršitev pravic iz znamke kot obramba v postopkih za ugotovitev ničnosti in kot obramba v postopkih ugovora zoper registracijo prijavljene znamke. Nova je tudi obveznost Urada, da v postopku ugovora zoper registracijo znamke prijavitelju znamke in vložniku ugovora na njuno zahtevo, skupno zahtevo omogoči, da lahko proučita možnost morebitne sklenitve poravnave. Predlagane so tudi nekatere spremembe in dopolnitve zakona, ki med drugim Uradu omogočajo postopni prehod na elektronsko poslovanje in tudi nekaj manj zahtevnih uskladitev z Zakonom o prekrških kot so tudi določanje glob v eurih.  Mnenje Ministrstva glede amandmajev Odbora za gospodarstvo, ki so jih vložile poslanske skupine LMŠ, SD, SMC, SAB in DeSUS je , da so amandmaji večinoma sledijo mnenju in priporočilom Zakonodajno-pravne službe Državnega zbora, zato predlagamo, da se sprejmejo. Pripravili pa smo tudi pojasnila k mnenju ZPS. </font>
</p><p><font size="4">Torej spoštovani, predlagali smo, da se zakon sprejme po skrajšanem postopku, ker gre za manj zahtevne spremembe in dopolnitve, ki pa so nujne zaradi uskladitve zakona s pravom Evropske unije. Hvala lepa.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Hvala tudi vam gospa državna sekretarka. Želite iz Urada za intelektualno lastnino? Potem verjetno sproti med samo razpravo, če bo potrebno intervenirali, velja. Želi besedo predstavnica Zakonodajno-pravne službe mag. Andreja Kurent, izvolite, beseda je vaša.</font>
</p><p>
</p><p><b><font size="4">	MAG. ANDREJA KURENT:</font></b><font size="4"> Ja pozdravljeni, hvala za besedo. Hvala tudi državni sekretarki za zahvalo, če sem prav razumela. Mnenja ZPS ne bi predstavljala. Prejeli ste ga pred 14. dnevi, bi pa par stvari vseeno izpostavila. Torej bistveni razlog za ta zakonodajni predlog je prenos direktive. Te prenosi oziroma uskladitve pa znajo biti večkrat tudi problematični. Kot je Zakonodajno-pravna služba  v svojih mnenjih že večkrat opozorila zgolj prepis teh določb  posamezne direktive ni ustrezen, ampak jih je treba implementirat. Pri tem pa je treba upoštevati ne samo besedilo direktive, predvsem je treba upoštevati veljavno slovensko zakonodajo in v tem okviru predvsem osnovni zakon, ki se novelira, saj mora biti celoten pravni sistem koherenten. </font>
</p><p><font size="4">Zdaj same direktive ne le da imajo popolnoma drugo intenco, njihov slog precej odstopa od sloga pisanja zakonov po slovenski nomotehniki. Direktive načeloma vsebujejo precej odvečnih besed, po tem izrazu, ki imajo lahko v našem pravnem redu drugačen pomen ali pa nakazujejo na istost besed subjektov ali vsebujejo izraze, ki v naši zakonodaji niso opredeljeni in zato ni jasno, kaj naj bi zajemali. V tem obravnavanem primeru žal osnovni zakon o industrijski lastnini nima pojmovnika, ki bi se lahko s temi posameznimi termini, ki se s to novelo vnašajo, da bi se dopolnil. Opozoriti je namreč treba, da sam izbor izrazov ni minornega pomena, saj ti izrazi vneseni v zakonsko besedilo nadalje determinirajo samo vsebino zakona. Nenazadnje je treba pri tem upoštevati Ustavo, ki zahteva jasnost in določnost predpisov. </font>
</p><p><font size="4">	Po našem mnenju je treba izpostaviti, da gre v tem obravnavanem primeru za tako direktive kot predloga zakona za zahtevno materijo, ki je tudi precej ozko specializirana. </font>
</p><p><font size="4">Z gospod Pečar z Urada za intelektualno lastnino, moram povedati, da sva se večkrat in dolgo usklajevale, predvsem glede vsebine posameznih določb zakonskega predloga. Mislim, da kjer sva se uskladile so pripravljeni amandmaji, ki so jih vložile poslanske skupine, sicer je pa pripravljeno in predloženo izčrpno in temeljito pripravljeno pojasnilo glede našega mnenja. Na ta način je to pojasnilo postalo v zgoščeni in pisni obliki del zakonodajnega gradiva. </font>
</p><p><font size="4">	V zvezi s samimi amandmaji z vidika naše vloge ZPS nima pripomb, če pa bo potrebno pa sem na voljo za dodatna pojasnila. Hvala.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Najlepša hvala mag. Kurent. Kolikor vidim predstavnikom Komisije Državnega sveta za gospodarstvo, obrt, turizem in finance ni tukaj, bomo upoštevali njihovo pisno mnenje v katerem so se s Predlogom zakona strinjali, zato prehajamo sedaj na razpravo in glasovanje o posameznih členih in vloženih amandmajih v okviru druge obravnave Predloga zakona. Razpravo bomo opravili na podlagi pregleda amandmajev z dne 5. 2. 2020. Torej tako imenovano Delovno gradivo in predno gremo na samo vsebino tudi Odboru spoštovane kolegice in kolegi predlagam, da po končani razpravi o členih v skladu s tretjo alineo 128. člena Poslovnika glasujemo o vseh členih skupaj, torej da gremo o vseh členih skupaj ne pa posamično </font>
</p><p>
</p><p><b><font size="4">3. TRAK: (ŠS) – 12.15</font></b>
</p><p>
</p><p><font size="4">	(nadaljevanje) in moje vprašanje Odbor je ali se oziroma ali temu kdo nasprotuje. Jaz predlagam, da o tem kar glasujemo, tako da prosim, da vzamete vaše glasovalne naprave in o tem glasujete, torej če se strinjate s tem, da na koncu glasujemo o vseh členih skupaj. Torej pričenjam z glasovanjem, glasovanje poteka, prosim, da glasujete. Zaključujem z glasovanjem 11 glasov ZA, noben proti. Hvala lepa.</font>
</p><p><font size="4">	Tako, da zdaj pa dajem v razpravo  člene Predloga zakona, in sicer v razpravo dajem 1. člen, h kateremu ni vloženih amandmajev. Želi kdo razpravljati? Vidim dve roki, gospod kolega poslanec Koražija pa potem gremo naprej. Izvolite, beseda je vaša.</font>
</p><p><b><font size="4">	</font></b>
</p><p><b><font size="4">	BOŠTJAN KORAŽIJA (PS Levica): </font></b><font size="4">Spoštovani predsednik, najlepša hvala za besedo. V Levici smo do širitve definicije blagovnih znamk zadržani. Treba se je namreč zavedati, da se z registracijo blagovne znamke zasebnim institucijam omogoči ekskluzivno lastnino oziroma ekskluzivno pravico nad uporabo skupnih dobrin v zasebne komercialne namene. V osnovi gre za privatizacijo grafičnih in ponovno tudi drugih oblik, ki sicer nimajo lastnika, zato nas sleherna širitev definicija blagovne znamke lahko problematična, saj omogoča komercializacijo širšega spektra vizualnih ali drugih komunikacijskih sredstev, ki so načeloma skupna lastnina vseh. Ključna funkcija blagovne znamke naj bi bila identifikacija izdelka ali storitve z unikatnim znakom pa naj gre za grafični simbol, logotip, zvok ali multimedijsko vsebino. Prek unikatnim znakom je namreč možno izdelke enega proizvajalca razlikovati od enakovrstnih izdelkov njegovih konkurentov. </font>
</p><p><font size="4">	Sodobne kapitalistične države sploh ZDA pa tudi članice EU pa vse do Kitajske v zadnjih desetletjih intenzivno krepijo pravno zaščito blagovnih znamk in drugih oblik industrijske lastnine. Blagovne znamke danes namreč predstavljajo in vi tudi najboljše veste na Ministrstvu kar v povprečju kar petino vrednosti določene blagovne znamke oziroma pač vrednost določene blagovne znamke. V tej luči tudi moramo razumeti te trende, ki se trenutno pojavljajo, da se zvišujejo registracija blagovnih znamk v svetu, sploh v ZDA v Nemčiji, tudi v EU in tudi v Sloveniji. Porast je bil kar nekje 6,4% pa tudi tale evropski urad za intelektualno lastnino EU IP je lani beležil rekordnih 152.488.000 prijav. </font>
</p><p><font size="4">	Zakonodajalci v luči teh trendov v rigorozni zaščiti blagovnih znamk praviloma vidijo zgolj pozitivne lastnosti. Osnovna razlikovalna funkcija blagovne znamke pa naj bi prinašala nekaj očitnih prednosti in so sicer, jih bom kar navedel, proizvajalce ščiti pred konkurenti, kot inštrument pred ponarejanjem ali zavajanjem ščiti tudi potrošnika. Omogoča tudi identifikacijo porekla izdelka s tem, da pravno ščiti izvor izdelka. V določenih primerih lahko blagovna znamka deluje kot garant kakovosti izdelka ali zanesljivosti storitve, ki potrošniku olajša izbiro. </font>
</p><p><font size="4">¸	Vendar se je pa tukaj treba zavedati, da zlasti mednarodne korpuracije pravno zaščito blagovnih znamk s pridom izkoriščajo za utrditev monopolnega položaja na trgu. Pa se bom kar navezal na en članek, ki je izšel pred kratkih, in sicer je tale revija Forum je objavila globalno lestvico regirano od lastnikov blagovnih znamk glede na vrednost in na prvem mestu je pač pristal Apple z vrednostjo njihove blagovne znamke, ki je ocenjena na 205 milijard dolarjev. Potem pa sledijo Google, Microsoft, Amazon in Facebook. Zelo pojemljivo je, da so pač na teh prvih mestih v bistvu se nahajajo vsi tehnološki giganti in to je zaskrbljujoče. Velike korporacije z ogromnim denarnim tokom in dobički s svojimi blagovnimi znamkami dvigujejo vstopne ovire na trgu, kar manjšim podjetjem z lokalnimi blagovnimi znamkami otežuje dostop do trgov. </font>
</p><p><font size="4">	Pravno zaščito blagovnih znamk in drugih oblik industrijske lastnine po korporaciji s pridom žal izkoriščajo za sodno preganjanje vsakogar, ki doda nezaželeno asociacijo na njihove izdelke oziroma storitve. Mednarodne korporacije pod vprašaj postavljajo tudi osnovno funkcijo blagovne znamke, ki naj bi bila v razlikovanju njihovih produktov z drugimi. In ta funkcija v bistvu blagovne znamke se tudi razvodeni, ko eno korporacija zakupi na stotine različnih blagovnih znamk in si s tem zagotovi njihovo ekskluzivno uporabo in monopol. Poznamo primere, recimo lani je Novartis,  </font>
</p><p>
</p><p><b><font size="4">4. TRAK: (ŠS) – 12.20</font></b>
</p><p>
</p><p><font size="4">	(nadaljevanje) ki je prisoten tudi na slovenskem trgu vložil kar 174 prijav blagovnih znamk, nemški Deimer je vložil 129 prijav, Apple ameriški pa 87 prijav. Poznamo tudi simpomatični primer, je tudi ta italijanski gigant v bistvu Luksotika, ki se ukvarja s prodajo očal oziroma tudi proizvodnjo očal in vseh storitev v zvezi s tem in pomenljivo je, da kar obvladuje 80% trga očal in pokupila je tudi veliko večino vseh blagovnih znamk očal, ki jih vidimo pri optiku. Hkrati je pa tudi največji lastnik prodajaln, tako da žal mnoštvo producentov na trgu očal in tudi na splošno je tako na videz, ki deluje ravno na mnoštvo blagovnih znamk. </font>
</p><p><font size="4">V Levici tudi vidimo pozitivne stvari teh zadev, in sicer v Levici pozdravljamo razširitev absolutnih razlogov za zavrnitev registracije blagovne znamke, in sicer po novem so med absolutnimi razlogi dodani novi na primer nasprotovanje tradicionalnim izrazom za vino, nasprotovanjem z zajamčenim tradicionalnim posebnostim in nasprotovanj žlahniteskim pravicam. Tako ne bo moglo priti do komercializacije simbolov, ki jih izenačuje skupno kulturno dediščino na primer izraz penina bo zdaj ne bo mogel postaviti ekskluzivni znak posameznega podjetja, temveč po ostal v skupni rabi. </font>
</p><p><font size="4">Bi pa rad tudi poslušalcem in gledalcem razložil, da pač absolutni pogoji pomenijo, da pač Urad ko pač daje ta potrdila v bistvu nujno preveri pred sleherno odobritvijo registracije znamke temeljito zadeve. Relativni razlogi za zavrnitev registracije pa Urad preverja le ob morebitnem ugovoru tretje osebe. V noveli tegale Zakona o industrijski lastnini ZIL1 je nova tudi zahteva, da se registrirane blagovne znamke dejansko uporabljajo v zvezi z blagom ali storitvami za katere so registrirane in tu vidimo pač zelo dobro potezo, ker v primeru neuporabe v petih letih, kot je že gospa prej tudi omenila, od datuma zaključka postopka registracije jih je mogoče razveljaviti in prav je, da je registracija blagovne znamke zvezana z resno in dejansko porabo blagovne znamke. Če denimo podjetje znamko zgolj registrira, vendar je nato ne uporabi, znamko pa stane le pravno zaščiteni monopol, ki drugim gospodarskim subjektom preprečuje njeno rabo, med tem, ko izgubi sleherno pozitivno gospodarsko funkcijo. Hvala.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Hvala lepa kolega</font><b><font size="4"> </font></b><font size="4">Koražija. Tokrat sem upam pravilno naglasil priimek. Besedo dajem zdaj kolegu Kramarju, izvolite.</font>
</p><p>
</p><p><b><font size="4">	FRANC KRAMAR (PS SAB):</font></b><font size="4"> Hvala lepa predsednik. Dejstvo je, da pač blago, ki ima blagovno znamko predstavlja konkurenčno prednost pred ostalimi izdelki, ki so na trgu. Jaz bi se tukaj mogoče navezal na neke blagovne znamke, ki se pojavljajo v zadnjih letih v slovenskem okolju, kar nekaj je takih lokalnih blagovnih znamk, ki jih lahko, recimo primer okusi Bleda, bohinjsko in lahko še kaj drugega, in dejstvo je, da pač ta lokalna blagovna znamka  težko prodre na globalno tržišče in tukaj moja ocena je pač ta, da bi tukaj mogli čim bolj poenostaviti pot tistim, ki danes že imajo lokalne blagovne znamke in jih skušati plasirati na širši trg, se pravi globalno, pa me zanima. Rad bi odgovor na to, ali je možno, da neka lokalna blagovna znamka prodre tudi širše na trg, se pravi, če ne na evropski, pa vsaj na slovenski, ker to prinaša veliko primerljivo prednost pred ostalimi in verjemite mi, da v sodobnem času te lokalne znamke postajajo zelo iskano blago. Dejstvo je, da so zelo iskano blago, da jih iščejo, da so seveda imena izdelkov tista, ki predstavljajo tudi pot do višje cene. Jaz naj samo povem, da imamo sir, ki se imenuje bohinjski, ki dosega ceno 17 eurov za kg. Si zamislite 17 eurov, francoski siri so po štiri  eure, pet eurov, ta blagovna znamka, čeprav je lokalna pa dosega ceno 17 eurov, se pravi dobra blagovna znamka pomeni tudi višjo ceno izdelka in boljši prodor na trg. </font>
</p><p><font size="4">Tako, da mene zanima ali je od </font>
</p><p>
</p><p><b><font size="4">5. TRAK: (ŠS) – 12.25</font></b>
</p><p>
</p><p><font size="4">	(nadaljevanje) znotraj tega zakona o industrijski lastnini kakšna opcija za to, da prodrejo tudi te lokalne blagovne znamke.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Hvala lepa, še kolega Polnar in če se ne bo več noben oglasil potem damo priložnost še Vladi za odziv. Izvolite.</font>
</p><p>
</p><p><b><font size="4">	ROBERT POLNAR (PS DeSUS):</font></b><font size="4"> Gospod predsednik, hvala za besedo. Gospe poslanke, gospodje poslanci ostali gospe in gospodje. Mi danes razpravljamo o spremembah Zakona o industrijski lastnini in govorimo predvsem s pravnega vidika. Tisto, kar je bilo možno zaslediti tudi v gradivu, ki ga je pripravila Zakonodajno-pravna služba Državnega zbora pa je orientirano izključno na pravno terminologijo, kar seveda ni mogoče zanikati kot zelo pomembno komponento celotnega zakona. Meni se zdi pomembno v prvi vrsti to, da z implementacijo te evropske direktive, ki nekoliko harmonizira postopkovna pravila na področju registracije blagovnih znamk in poskuša tudi  poenotiti materialno pravo znamk na nivoju Evropske unije, zamujamo, zakaj datum za prenos te Direktivne je bil 14. januar 2019, razen v tistem določilu 45. člena, ko je datum za prenos 14. januar 2023 in govori o dveh novih upravnih postopkih, ki se bosta nanašala na razveljavitev znamke in na ničnost znamke. To se pravi, da gre za relativno tehnični prenos Direktive, s katerim eno leto zamujamo in to velja zabeležiti in imeti v mislih pri odločanju o celotnih spremembah in dopolnitvah zakona.</font>
</p><p><font size="4">Nesporno je, da že obstoječi Zakon o industrijski lastnini vsebuje pomembna določila, ki se tičejo materialnih določb o blagovni znamki, postopka registracije, obnavljanja znamke in njenega vzdrževanja, vpisa sprememb v register, sodnega varstva blagovnih znamk z vsemi tistimi tehničnimi podrobnostmi in predvsem uveljavljanja pravic iz blagovne znamke. </font>
</p><p><font size="4">Na tej točki, kar se tiče čisto pravnega pogleda na zadevo, nameravam tudi končati, zakaj, meni se kot članu Odbora za gospodarstvo in kot udeležencu današnje seje Odbora za gospodarstvo v zvezi z blagovnimi znamkami kaže kot bistveno bolj pomembna komponenta tisto, o čemer se pravijo ekonomski učinki blagovne znamke in to se mi zdi, da je sicer v tem zakonu tudi inkorporirano, vendar je vendarle potrebno tudi poudariti, določanje blagovne znamke je namreč najpomembnejši del trženske strategije kateregakoli proizvajalca ali pa prodajalca. </font>
</p><p><font size="4">Ko se nekdo srečuje z odločitvijo o blagovni znamki je predvsem soočen s tem, da bo za razvijanje izdelkov z blagovno znamko moral zelo veliko dolgoročno investirati, predvsem na področju oglaševanja, tržnih komunikacij in pa embaliranja. Samo tista podjetja, ki imajo močno blagovno znamko lahko na trgu konkurirajo in predvsem računajo na zvestobo svojih bodočih porabnikov. In ni pretirano trditi, da je najpomembnejša lastnost profesionalnega tržnika predvsem sposobnost oblikovanja, ohranjanja zaščite in poudarjanja blagovne znamke. To velja kajpada tudi za slovenska podjetja.</font>
</p><p><font size="4">Res je, tako kot je bilo malo prej tudi že v razpravi izrečeno, da se blagovne znamke razlikujejo po količini in predvsem po moči in vrednosti, ki jo imajo na trgu. Najosnovnejša razdelitev je tista, ki govori o blagovnih znamkah za katere je značilna precej visoka stopnja prepoznavnosti. Nad njimi so blagovne znamke, za katere je značilno, da imajo visoko stopnjo sprejemljivosti. Tiste, ki imajo visoko stopnjo priljubljenosti so še en rang višje. Najvišje pa so blagovne znamke z visoko stopnjo zvestobe. To je vredno poudariti zato, ker je vrednost blagovne znamke tem višja, čim višja je zvestoba blagovni znamki, prepoznavnosti imena, zaznana kakovost in pa predvsem močne asociacije v zvezi z blagovno znamko. Visoka vrednost blagovne znamke predvsem zagotavlja konkurenčne prednosti podjetja in to se mi zdi še posebej pomembno poudariti in tiste konkurenčne prednosti se dajo opredeliti predvsem skozi stroške za trženje, ki so zaradi prepoznavnosti in zvestobe bistveno nižje kot bi bili sicer. Podjetje je bolj </font>
</p><p>
</p><p><b><font size="4">6. TRAK: (ŠS) – 12.30</font></b>
</p><p>
</p><p><font size="4">	(nadaljevanje) učinkovito pri pogajanjih z distributerji in s trgovci na drobno, zato ker kupci od teh pričakujejo, da bodo blagovne znamke imeli v svojem prodajnem asortimanu. Če ima blagovna znamka višjo zaznavno kakovost potem lahko podjetje upravičeno računa na višjo ceno kot njegovi konkurenti, če pa ima blagovna znamka veliko verodostojnost jo podjetje tudi lažje razširi, preprosteje povedano ima lažje stroške z distribucijo. </font>
</p><p><font size="4">Torej, če povzamem kar se tiče z ekonomskega vidika gre za to, da ima blagovna znamka dva namena, predvsem prepoznavanje izdelka ali pa storitve in pa razlikovanje izdelkov in storitev od konkurenčnih. To ni nič takega, kar bi bilo izjemno ali pa kar bi bilo posebno, je pa v kapitalistični ekonomiji pomembno za vsakogar, ki pač na trgu nastopa v odprtem konkurenčnem boju. </font>
</p><p><font size="4">Osebno mislim, da je tu potrebno še poudariti eno zadevo, da se morda tudi malo pretirava pri pomenu blagovnih znamk, zlasti zato, ker če pogledamo bilance velikih pomembnih svetovanih podjetij bomo v zelo, zelo redkih primerih našli, da bi v bilancah stanja imeli opredeljene tudi vrednosti svojih blagovnih znamk zato, ker je navada zlasti računovodska navada, da so ocene vrednosti blagovnih znamk enostavno preveč pristranske in so kot bilančna postavka neuporabne. </font>
</p><p><font size="4">	Če povzamem, med dvema komponentama pravno in ekonomsko v zvezi z Zakonom o industrijski lastnini se mi zdi pomembno, da današnji predlog sprememb in dopolnitev zakona sprejmemo ne zgolj zato, ker že eno leto zamujamo, ampak zato, da dejansko nacionalno zakonodajo harmoniziramo z evropsko zakonodajo in zato tudi po tem pravnim subjektom slovenskega nacionalnega področja omogočimo dodatno konkurenčnost v širšem gospodarskem prostoru. Hvala lepa.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Hvala  tudi vam kolega Polnar. Priložnost še za vladno stran za odziv. Torej besedo dajem direktorju Urada za intelektualno lastnino dr. Tomanu, izvolite.</font>
</p><p>
</p><p><b><font size="4">	**** DR. TOMAN:</font></b><font size="4"> Hvala lepa za besedo. No saj v tej razpravi dejansko je bilo povedanega zelo veliko in mislim, da so bili vmes podati tudi odgovori na vprašanja oziroma tudi razmišljanja sama, predvsem, kar se tiče razmišljanja oziroma vprašanja s strani gospoda Koražije, in sicer iz postavitve problematike monopolnega položaja, ščitenja pred konkurenti in podobno. Namreč v tem delu lahko izpostavim ravno to, da ravno ta dopolnitev oziroma ta predlog, ki je trenutno na mizi rešuje velik del te problematike.</font>
</p><p><font size="4">	Namreč v praksi se pojavlja ravno to, da veliko podjetij registrira veliko znamk za svoje storitve in pa proizvode, ki jih pa potem ne uporablja in na ta način dejansko, kot ste tudi sami omenili, onemogoča neko normalno konkurenčno delovanje na prostoru in seveda to vpliva tudi na gospodarsko rast, razvoj, skratka celotnega gospodarstva in ravno ta sprememba, ki se tu implementira da je s tem institutom uporabe bistveno težo na ta del. Namreč zahteva uporabo določene znamke, kar seveda v praksi pomeni, da nekdo, ki registrira več znamk, uporablja pa potem samo eno dejansko v primeru, da pride do sporov oziroma ugovora s strani nekega drugega, bodisi imetnika znamke, se v tem primeru upošteva in dokazuje ravno ta uporaba oziroma neuporaba. In če ni uporabe, potem ta znamka ne vzdrži. Seveda to lahko pomeni, da se znamka recimo v primeru razveljavi samo v določenem delu, lahko tudi samo za določeno blago in storitev, medtem ko za drugo pa velja, tako da mi dejansko pričakujemo, da se bo iz tega naslova, kako naj rečem, da se bodo stvari izboljšale in da bo, učinki pozitivni na gospodarstvo. </font>
</p><p><font size="4">	Kar se pa tiče vprašanja s strani gospoda Kramarja oziroma komentarjev v smislu, ali so v zakonu predvidena tudi posebna določila </font>
</p><p>
</p><p><b><font size="4">7. TRAK: (ŠS) – 12.35</font></b>
</p><p>
</p><p><font size="4">	(nadaljevanje) vezana na promocijo lokalnih znamk na globalnem delu, če sem pravilno razumel, v tem smislu. Zdaj zakon sam tega ne predvideva v tem smislu same promocije, je pa res delno, če se navezujem še na prvo vprašanje, znamke niso skupna lastnina. Znamke so tipični primer intelektualne lastnine. Nastanejo praktično pri posamezniku, če tako rečem, oziroma so delo intelekta in je potrebno potem veliko vlaganja promocije, veliko energije, denarja, da v bistvu ta znamka pridobi tisto, o čemer praktično služi. To pomeni nek razlikovalni učinek in seveda posledično, kar je bilo rečeno tudi v razpravi, neko dodano vrednost. </font>
</p><p><font size="4">	Absolutno se strinjamo, da je to pomembno, da se lokalne znamke širijo navzven, obstajajo pa seveda z vidika tega zakona že sedaj možnosti. Namreč tu obstaja pot preko Urada Evropske unije za intelektualno lastnino, ki omogoča, da se registrira znamka tudi za vse ostale članice Evropske unije, to pomeni vseh 28 oziroma 27 članic Evropske unije, prav tako pa je tudi še tu madridski sporazum, ki omogoča tudi druge države. Skratka možnosti so, med tem ko v smislu same promocije v tem zakonu, da bi se tega dotikala, se pa tega ne dotika. Hvala lepa.</font>
</p><p>
</p><p><b><font size="4">	PREDSEDNIK GREGOR PERIČ: </font></b><font size="4">Hvala lepa tudi vam za pojasnila. Ker vidim, da ni želje po razpravi o 1. členu, jo tudi zaključujem in v razpravo dajem 2. člen h kateremu ni vloženih amandmajev. Ni želje po razpravi, torej jo zaključujem. V razpravo dajem 3. člen, h kateremu je vložen amandma. Želi kdo razpravljati? Ni te želje. Zaključujem razpravo, Bomo pa glasovali o amandmaju k 3. členu, tako da prosim, da glasujete. Pričenjam z glasovanjem o amandmaju k 3. členu. Torej glasovanje poteka, prosim, da oddate svoj glas. Zaključujem z glasovanjem in ugotavljam, da je 9 glasov ZA in noben proti. </font>
</p><p><font size="4">	Torej nadaljujemo s 4. členom, ki ga dajem v razpravo, Je kakšna želja po razpravi? Vidim da ne. Torej zaključujem razpravo k 4. členu in v razpravo dajem 5. člen, h kateremu je vložen amandma. Želi kdo razpravljati? Ni te želje. Torej prehajamo na glasovanje k amandmaju k 5. členu. Prosim, da glasujete. Torej glasovanje poteka, prosim, da oddate svoj glas. Zaključujem z glasovanjem.  9 glasov ZA in noben proti. Zaključujem tudi razpravo k temu členu in prehajamo k 6. členu h kateremu je ravno tako bil vložen amandma. Ne vidim želje po razpravi, tako da prehajamo na glasovanje k 6. členu. Pričenjam z glasovanjem. Glasovanje poteka. Zaključujem z glasovanjem. 9 glasov ZA in noben proti. </font>
</p><p><font size="4">	Nadaljujem s 7. členom in amandmajem k 7. členu. Ker ne vidim želje po razpravi prehajamo na glasovanje k amandmaju. Začenjam z glasovanjem, prosim, da glasujete. Zaključujem z glasovanjem in ugotavljam, da je 9 glasov ZA in noben proti in zaključujem tudi obravnavo 7. člena.</font>
</p><p><font size="4">	Prehajamo k 8. členu h kateremu je bil ravno tako vložen amandma. Ker ni želje po razpravi prehajamo na glasovanje. Prosim, da glasujete. Glasovanje poteka. Zaključujem z glasovanjem. 9 ZA in noben proti. Torej zaključujem razpravo k 8. členu in prehajamo k 9. členu h kateremu je bil prav  tako vložen amandma. Želi kdo razpravljati? Ne. Prehajamo na glasovanje. Glasovanje poteka, prosim, da glasujete. Zaključujem z glasovanjem. 9 ZA, noben proti.  Dajem v razpravo 10. člen h kateremu ni bilo vloženih amandmajev. Ni želje po razpravi, zaključujem razpravo in prehajamo k 11. členu, h kateremu </font>
</p><p>
</p><p><b><font size="4">8. TRAK: (ŠS) – 12.40</font></b>
</p><p>
</p><p><font size="4">	(nadaljevanje) pa je bil vložen amandma. Ker ravno tako ne vidim želje po razpravi dajem ta amandma na glasovanje. Torej pričenjam z glasovanjem. Glasovanje poteka, zato prosim, da oddate svoj glas. Zaključujem z glasovanjem. 9 ZA, noben proti. Prehajamo k 12. členu h kateremu ni bilo vloženih amandmajev. Ni želje po razpravi, zaključujem razpravo. Prehajamo k 13. členu, odpiram razpravo. Odpiram razpravo, ni želje po razpravi. Prehajamo k 14. členu, ravno tako ni želje po razpravi. In prehajamo še k 15. členu ravno tako ni želje po razpravi.</font>
</p><p><font size="4">	K 16. členu odpiram torej razpravo k 16. členu, h kateremu je bil vložen amandma. Želi kdo razpravljati? Ne, tako da prehajamo na glasovanje. Prosim kolegice in kolegi, da glasujete. Glasovanje poteka. Zaključujem z glasovanjem. 9 ZA, noben proti. Zaključujem razpravo k 16. členu in dajem 17. člen v razpravo. Ni želje po razpravi, zaključujem in prehajamo k razpravi o 18. členu. Ravno tako ni želje. Zaključujem razpravo. 19. člen, želi kdo razpravljati? Zaključujem razpravo. 20. člen, ravno tako ne. Torej k 21. členu prehajamo k 21. členu je bil vložen amandma. Ker pa ni želje po razpravi dajem ta amandma na glasovanje. Prosim, da glasujete k 21. členu. Hvala lepa. Zaključujem z glasovanjem. 9 ZA, noben proti. 22. člen, torej tudi ta člen je bil amandmiran. Želi kdo razpravljati? Ne, torej prehajamo k glasovanju. Glasovanje poteka, prosim, da glasujete. Zaključujem z glasovanjem. 9 ZA, noben proti. Odpiram razpravo k 23. členu brez amandmaja. Ni te želje, zapiram razpravo  oziroma zaključujem. Prehajamo k razpravi k 24. členu, kjer pa je bil vložen amandma. Želi kdo kaj dodati? Ne. Tako da prehajamo na glasovanje, torej glasovanje poteka. Prosim, da k 24. členu in amandmaju glasujete. Zaključujem z glasovanjem. 8 glasov ZA, 0 proti. Tako, malo spremembe. Torej zaključujem razpravo k 24. členu. Prehajamo k 25. členu, kjer ni bilo amandmajev. Želi kdo razpravljati? Ne želi. Zaključujem razpravo in gremo k 26. členu, kjer je bil vložen amandma. Ker ne vidim želje po razpravi, dajem ta amandma na glasovanje. Prosim, da oddate svoj glas. Zaključujem z glasovanjem. 9 ZA, 0 proti. Hvala za pomoč. Torej zaključujem razpravo k 26. členu in prehajamo na glasovanje k 27. členu, kjer ni bilo amandmajev. Želi kdo razpravljati? Ne želi. Zaključujem razpravo. Prehajamo k 28. členu. Ravno tako ni želje po razpravi, ki jo zaključujem. 29. člen, ni želje po razpravi. Zaključujem razpravo o 29. členu. Prehajamo k 30. členu, kjer je bil vložen amandma. Ne vidim želje po razpravi, zato prehajamo k glasovanju o amandmaju k 30. členu. Torej pričenjam z glasovanjem. Glasovanje teče, prosim, da glasujete. Zaključujem z glasovanjem in ugotavljam, da je 9 glasov ZA in noben proti. Zaključujem tudi razpravo k 30. členu in prehajamo k 31. členu in amandmaju k 31. členu. Ker ravno tako ni želje po razpravi ga dajem na glasovanje. Torej glasovanje poteka. Zaključujem z glasovanjem. 9 glasov ZA in 0 proti. </font>
</p><p><font size="4">	Prehajamo k obravnavi 32. člena. Ni želje po razpravi. Zaključujem razpravo in prehajamo k obravnavi 33. člena. Ravno tako ni želje po razpravi in prehajamo </font>
</p><p>
</p><p><b><font size="4">9. TRAK: (ŠS) – 12.45</font></b>
</p><p>
</p><p><font size="4">	(nadaljevanje) k 34. členu. Tudi tukaj zaključujem razpravo, ker želje po njej ni in prehajamo k 35. členu in amandmaju k 35. členu. Ni želje po razpravi, zato dajem ta predlog na glasovanje. Prosim, da glasujete. Glasovanje je v teku. Zaključujem z glasovanjem in ugotavljam, da je 8 glasov ZA in 0 proti. Zaključujem tudi razpravo k 35. členu in odpiram razpravo o 36. členu. Ni želje po razpravi, zapiram razpravo in prehajamo k 37. členu in amandmaju k 37. členu. Ker ravno tako ni želje po razpravi ga dajem na glasovanje. Prosim, da glasujete o 37. členu. Zaključujem z razpravo oziroma z glasovanjem. 8 glasov ZA in 0 proti. Zapiram razpravo k 37. členu in odpiram razpravo k 38. členu. Ni želje po razpravi. Prehajamo k 39. členu. Zapiram razpravo o 39. členu in dajem v razpravo 40. člen in amandma k 40. členu. Ker ni želje po razpravi bomo o temu glasovali. Prosim, da oddate svoj glas. Glasovanje poteka. Hvala lepa. 9 glasov ZA in noben proti. Zapiram razpravo k 40. členu in prehajamo k 41. členu in amandmaju k temu členu. Ker ni želje po razpravi, dajem ta predlog na glasovanje. Torej glasovanje teče. Prosim, da oddate svoj glas. Zaključujem z glasovanjem in ugotavljam, da je 9 glasov ZA in noben proti. In še 42. člen, torej dajem v razpravo še 42. člen. Ker ni želje po razpravi torej zaključujem tudi z razpravo o 42. členu, torej tudi zadnjem členu, ki smo ga imeli danes na mizi.</font>
</p><p><font size="4">	Torej zaključili smo glasovanje o amandmajih in v skladu s prej sprejeto odločitvijo prehajamo na glasovanje o vseh členih predloga zakona skupaj. Želi kdo obrazložiti svoj glas, predno glasujemo? Ne vidim te želje. Tako da predlagam, da gremo torej glasovati o vseh členih Predloga zakona skupaj. Ta predlog dajem na glasovanje. Glasovanje poteka, prosim, da oddate svoj glas. Zaključujem z glasovanjem in ugotavljam, da je 9 glasov ZA in noben proti.</font>
</p><p><font size="4">	S tem tudi zaključujem drugo obravnavo Predloga zakona o spremembah in dopolnitvah Zakona o industrijski lastnini na matičnem delovnem telesu. Sprejeti amandmaji bodo vključeni v Dopolnjen predlog zakona, ki bo sestavni del Poročila Odbora.</font>
</p><p><font size="4">	Določiti moramo še poročevalca, ki bo Poročilo Odbora predstavil na seji Državnega zbora in predlagam, da to storim kot predsednik Odbora jaz, če se s tem strinjate. Se strinjate, hvala lepa. </font>
</p><p>
</p><p><font size="4">	S tem zaključujem tudi to točko dnevnega reda in prehajamo še na </font><b><font size="4">2. TOČKO DNEVNEGA REDA</font></b><font size="4">, točko </font><b><font size="4">RAZNO</font></b><font size="4">. Bi želel še kdo kaj dodati? Vidim, da te želje ni, tako da se kolegice in kolegi, spoštovani gostje in predstavniki Vlade in ostalim lepo zahvaljujem in zaključujem to točko dnevnega reda in 7. redno sejo Odbora za gospodarstvo. Hvala lepa</font>
</p><p>
</p><p><b><font size="4">Seja se je končala 6. februarja 2020 ob 12.50.</font></b></p>