<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA<br>
DRŽAVNI ZBOR<br>
ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b>
</p><p><b><font size="4">NADALJEVANJE 19. NUJNE SEJE </font></b>
</p><p><b><font size="4"><br>
(11. marec 2020)</font></b>
</p><p></p></div><br>
<b><font size="4">Sejo je vodil Zvonko Černač, predsednik odbora.<br>
Seja se je začela ob 20.31.</font></b>
<p>
</p><p><b><font size="4">PREDSEDNIK ZVONKO ČERNAČ:</font></b><font size="4"> Spoštovane kolegice in kolegi, spoštovani vsi ostali prisotni. Pričenjam nadaljevanje 19. nujne seje Odbora za notranje zadeve, javno upravo in lokalno samoupravo. Prejel sem dve opravičili za odsotnost današnje seje, in sicer se seja ne moreta udeležiti poslanka Nataša Sukič in poslanec Boštjan Koražija – poslanska skupina Levica. Prejel pa sem tudi dve obvestili glede nadomeščanja, in sicer na seji namesto Žana Mahniča poslanca sodeluje poslanka Alenka Jeraj poslanska skupina Slovenske demokratske stranke in namesto poslanca Jerneja Vrtovca na seji sodeluje poslanka Tadeja Šuštar – poslanska skupina Nove Slovenije. </font>
</p><p>
</p><p><font size="4">Nadaljujemo z obravnavo točke </font><b><font size="4">ODLOČITEV SPECIALIZIRANEGA DRŽAVNEGA TOŽILSTVA, DA NA PODLAGI UGOTOVITEV NACIONALNEGA PREISKOVALNEGA URADA OPUSTI PREGON ZOPER DOMNEVNE STORILCE ZLORABE POLOŽAJA V PRIMERU FARROKH</font></b><font size="4">.</font>
</p><p><font size="4">	Kot gradivo ste k tej točki prejeli zahtevo poslanske skupine Nova Slovenija z dne 31. januar 2020. Na sejo smo povabili predstavnike predlagatelja, gospoda Boštjana Poklukarja, ministra za notranje zadeve, ki opravlja tekoče posle, ki sodeluje na seji, gospoda Darka Muženiča, direktorja Nacionalnega preiskovalnega urada, nismo dobili obvestila glede opravičila oziroma nesodelovanja, ampak ugotavljam, da ga danes ni med nami, gospo Branko Glojnarič, direktorico Urada Republike Slovenije za preprečevanje pranja denarja, ki sodeluje na seji, gospo Darjo Šlibar, začasno vodjo specializiranega državnega tožilstva, ki se je opravičila, gospoda Boštjana Vasleta, guvernerja Banke Slovenije, ki se je opravičil, gospoda Rada Pezdirja, strokovnega sodelavca v Preiskovalni komisiji o ugotavljanju zlorab in negospodarnega ravnanja v DUTB, ki se je za današnjo sejo tudi opravičil in gospoda Blaža Brodnjaka, predsednika Uprave Nove ljubljanske banke, ki je do pol ure nazaj na to sejo čakal, vendar zaradi drugih obveznosti na tej seji ne more sodelovati in se je za sejo opravičil.</font>
</p><p><font size="4">Točko smo prekinili na točki razprave, tako da sprašujem, ali želi še kdo razpravljati v tej zadevi. Ugotavljam, da ne, zaradi tega zaključujem razpravo in prehajamo na razpravo o predlogih sklepov, ki jih je predlagala poslanska skupina Nove Slovenije, in sicer odločali bomo o dveh sklepih, in sicer: </font>
</p><p><font size="4">Prvi sklep: Odbor za notranje zadeve, javno upravo in lokalno samoupravo predlaga ministru za notranje zadeve, ki opravlja tekoče posle, da ponovno odredi poizvedbo notranjega nadzora na delu Nacionalnega preiskovalnega urada v primeru Faroh. O izsledkih notranjega nadzora poroča pristojnemu odboru v roku meseca dni.</font>
</p><p><font size="4">Pri tej ročki želi razpravljati kolega poslanec Nik Prebil. Izvolite.</font>
</p><p>
</p><p><b><font size="4">NIK PREBIL (PS LMŠ):</font></b><font size="4"> Hvala lepa predsednik, saj bom zelo hiter. Jaz bom, bi samo podal tukaj stališče stranke Liste Marjana Šarca. Minister je že na prejšnji seji, gre, pač danes to sejo nadaljujemo, ker smo jo prekinili zaradi nekaterih razlogov, ki so pač še danes vedno na tem aktivni, ampak dobro, saj je vseeno. Minister je </font>
</p><p>
</p><p><b><font size="4">2. TRAK (ŠS) - 20.35</font></b>
</p><p>
</p><p><font size="4">(nadaljevanje) pojasnil, da pri ponovni odredbi notranjega nadzora nad delom NPU nima pristojnosti dokler postopek vodi Specializirano državno tožilstvo in zato bom sam tudi proti prvemu in drugemu sklepu glasoval proti. </font>
</p><p><font size="4">Moram pa poudariti eno stvar, da sklepa ne zavračam zaradi te njene vsebine, ampak zato, ker sta pač pravno neizvedljiva in pa zato brezpredmetna o tej točki. Ker v LMŠ smo vedno trdno zagovarjali, da morajo ljudje na položajih prevzeti svojo odgovornost kot to narekuje zakon in da so s strani pristojnih institucij zadeve vodene tako, kot morajo in oblasti med seboj neodvisne in samostojne. Zagovarjamo tudi vladavino prava in zato torej temeljito in pa neodvisno in profesionalno preiskavo vseh sumov kaznivih dejanj in verjamem, da se bo, v le-ta tudi odvila kljub temu, da teh amandmajev ne bom podprl. Ker kot rečeno so pravno neizvedljivi in zato brezpredmetni. Toliko. Hvala.</font>
</p><p>
</p><p><b><font size="4">PREDSEDNIK ZVONKO ČERNAČ:</font></b><font size="4"> Ja, ja preberem še drugi sklep. Odločali bomo o vsakem posebej. </font>
</p><p><font size="4">Drugi sklep se pa glasi: Odbor za notranje zadeve, javno upravo in lokalno samoupravo od Nacionalnega preiskovalnega urada zahteva izdelavo celovitega poročila o ugotovitvah kriminalistov, ki so bile podlaga, da je specializirano državno tožilstvo opustilo pregon zoper domnevne storilce zlorabe položaja v primeru Faroh. Nacionalni preiskovalni urad poročilo v enem mesecu predloži pristojnemu Odboru. Želi še kdo razpravljati o teh dveh predlogih sklepov? Ja, obrazložitev glasu Anja Bah Žibert, izvoli. </font>
</p><p>
</p><p><b><font size="4">ANJA BAH ŽIBERT (PS SDS):</font></b><font size="4"> Ja hvala lepa za besedo. Jaz bom oba sklepa podprla, je pa evidentno, da se je gospod Muženič tem sejam izogibal in to samo po sebi največ pove, tako da očitno imamo v državi res velik problem in kaj takega da se pravzaprav ne bi smelo dogajati. Se pravi, podpiram oba sklepa.</font>
</p><p>
</p><p><b><font size="4">PREDSEDNIK ZVONKO ČERNAČ:</font></b><font size="4"> Ja, žal minister vam ne morem več dati besede, ker smo v fazi glasovanja, tako da obrazložitev  glasu.</font>
</p><p><font size="4">Ugotavljam, da ni več interesa po obrazložitvi glasu, tako da prehajamo na glasovanje in dajem na glasovanje prvi predlog sklepa. Glasujemo! </font>
</p><ul>
<ul><font size="4">Kdo je za? (7 članov.) Je kdo proti? (1 član.)</font>
<p><font size="4">Ugotavljam, da je sklep sprejet.</font></p></ul>
</ul>
<font size="4">Na glasovanje dajem drugi predlog sklepa. Glasujemo! </font>
<ul>
<ul><font size="4">Kdo je za? (7 članov.) Je kdo proti? (1 član.)</font>
<p><font size="4">Ugotavljam, da je sklep sprejet.</font></p></ul>
</ul>

<p><font size="4">Predno zaključim to točko dnevnega reda in to nujno sejo Odbora naj se pač vsem, ki smo sodelovali v tem mandatu zahvalim za sodelovanje, tudi ministru in celotni ekipi in ne glede na to, ali bom sam del nove vladne ekipe ali ne, se bo sestava verjetno tega Odbora malo spremenila in bo tudi predsednik v vsakem primeru drugi, tako da mislim, da je to zadnja seja v tej sestavi oziroma, da jo jaz vodim, tako da še enkrat hvala vsem za sodelovanje in vam želim uspešno delo še naprej. </font>
</p><p><font size="4">S tem pa zaključujem to točko dnevnega reda in s tem 19. nujno sejo Odbora za notranje zadeve, javno upravo in lokalno samoupravo. Lep večer.</font>
</p><p>
</p><p><b><font size="4">Seja je bila končana 11. marca 2020 ob 20.39 uri.</font></b></p>