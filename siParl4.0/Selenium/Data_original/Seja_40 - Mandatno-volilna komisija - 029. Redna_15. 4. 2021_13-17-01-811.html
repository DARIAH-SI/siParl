<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">29. seja</font></b><br>
<br>
<b><font size="4">(15. april 2021)</font></b></p></div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 9.02</font></b><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Pričenjam 29. sejo Mandatno-volilna komisije. Vse članice in člane komisije, vabljene ter ostale prisotne prav lepo pozdravljam.</font><br>
<font size="4">	Obveščam vas, da kot nadomestni člani oziroma članice na seji sodelujejo Jerca Korče nadomešča Braneta Golubovića, Jani Prednik nadomešča mag. Bojano Muršič, Tomaž Lisec nadomešča Anjo Bah Žibert in pa Monika Gregorčič kot iz kvote SMC. </font><br>
<font size="4">	S sklicem seje ste prejeli naslednji dnevni red. 1. Predlog sklepa o imenovanju člana programskega sveta RTV Slovenija na podlagi sedme alineje šestega odstavka 17. člena Zakona o radioteleviziji Slovenija. 2. Predlog sklepa o spremembah sklepa o sestavi in imenovanji predsednika, podpredsednika članov in namestnika članov Preiskovalne komisije o ugotavljanju odgovornosti in nosilcev javnih funkcij na programu otroške kardiologije ter področju nabav in opravljanja z medicinsko opremo in zdravstvenim materialom. 3. Predlog sklepa o spremembah sklepa o sestavi in imenovanju predsednika, podpredsednika članov, namestnika članov Preiskovalne komisije o ugotavljanju domnevnega pranja denarja v NKBM d.d. domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018. 4. Predlog sklepa o spremembah sklepa o sestavi imenovanja predsednika, podpredsednika članov in namestnikov članov Preiskovalne komisije o ugotavljanju zlorab in negospodarnega ravnanja v DUTB. 5. Predlog sklepa o spremembah sklepa o sestavi in imenovanju predsednika, podpredsednika članov in namestnikov članov Preiskovalne komisije o ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo nalezljive bolezni covid-19. </font><br>
<font size="4">1. aprila, 8. aprila in 14. aprila 2021 sem predlagal razširitev dnevnega reda seje z naslednjimi točkami in sicer. A1. Predlog za imenovanje članov strokovnega sveta agencije za zavarovalni nadzor. 1.a Predlog sklepa o sestavi in imenovanju predsednika, podpredsednika članov in namestnika članov Preiskovalne komisije o ugotavljanju morebitne politične odgovornosti nosilcev javnih funkcij zaradi suma nedopustnega političnega vmešavanja v delo policije in političnega vplivanja na potek oziroma izid predkazenskih in drugih postopkov. 5.a Predlog sklepa o spremembi sklepa o sestavi in imenovanju predsednika, podpredsednika članov in namestnikov članov Preiskovalne komisije o zagotavljanju zaščitne opreme ter ukrepih inštitucij in nosilcev javnih funkcij za zajezitev širjenja bolezni covid-19 od 1. februarja 2020 do odreditve predmetne parlamentarne preiskave. In 6. Nadzor premoženjskega stanja po 21. členu Zakona o integriteti in preprečevanju korupcije eno leto po prenehanju funkcije predsednika Komisije za preprečevanje korupcije. </font><br>
<font size="4">Želi kdo v imenu svoje poslanske skupine predstaviti stališče v predlogu za razširitev </font><br>
<br>
<b><font size="4">2. TRAK: (ŠZ) – 9.05</font></b><br>
<br>
<font size="4">	(nadaljevanje) dnevnega reda seje? Če ne, bomo glasovali. Glasujemo o predlagani razširitvi, aha, še za magnetogram, Miha Kordiš nadomešča na seji Violeto Tomić.</font><br>
<font size="4">Glasujemo o predlagani razširitvi dnevnega reda z novo A1. točko. Glasujemo.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Sedaj glasujemo o predlagani razširitvi dnevnega reda z novo 1.a točko. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Sedaj glasujemo o predlagani razširitvi dnevnega reda z novo 5.a točko. Glasujemo.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Sedaj glasujemo še o predlagani razširitvi dnevnega reda z novo 6. točko. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovane na podlagi zakona. V kolikor jih nameravate navajati oziroma v zvezi z njimi sprožiti vprašanja, vas prosim za predhodno opozorilo, saj bo v takem primeru v skladu s 1. členom Poslovnika Državnega zbora, sejo zapreti za javnost. </font><br>
<br>
<font size="4">	Sedaj pa prehajamo na </font><b><font size="4">A1. TOČKO DNEVNEGA REDA – PREDLOG ZA IMENOVANJE ČLANOV STROKOVNEGA SVETA AGENCIJE ZA ZAVAROVALNI NADZOR</font></b><font size="4">, ki ga je državnemu zboru predložila vlada. </font><br>
<font size="4">Del gradiva je objavljen pri EPI. Obrazložen predlog vlade, življenjepise kandidatov ter dokazila, da se članice in člani zaradi varstva podatkov prejeli v varovani predal v sistem UDIS. </font><br>
<font size="4">K tej točki dnevnega reda sem vabil Ministrstvo za finance, seje pa se udeležuje državna sekretarka, mag. Kristina Šteblaj, ki jo prav lepo pozdravljam. </font><br>
<font size="4">	Uvodna pojasnila Zakonov o zavarovalništvu v 493. členu določa, da sta organa agencije za zavarovalni nadzor strokovni svet agencije in direktor. V nadaljevanju prvi odstavek 494. člena določa, da strokovni svet agencije sestavlja pet članov, od katerih je eden predsednik strokovnega sveta in od katerih najmanj dva nista zaposlena v agenciji za zavarovalni nadzor. Prvi odstavek 497. člena navedenega zakona določa, da člane strokovnega sveta agencije imenuje in razrešuje Državni zbor na predlog vlade. Drugi odstavek istega člena pa, da so člani strokovnega sveta agencije imenovani za šest let in so lahko ponovno imenovani. Trenutni strokovni svet agencije šteje štiri člane, od katerih dvema, to je 8. junija 2021 poteče mandat, zato vlada Državnemu zboru predlaga, da bo strokovni svet agencije za mandatno obdobje šestih let in sicer od 9. junija 2021 do 8. junija 2027, imenuje mag. Andreja Zupančiča, Petra Papeža in Aleksandra Volaša. K predlogu vlade so predloženi tudi življenjepisi kandidatov ter dokazila oziroma izjave o izpolnjevanju pogojev za člane strokovnega sveta agencije iz 498. člena zakona, pri čemer je vlada 2. aprila 2021 predlog za imenovanje dopolnila z izjavama dveh kandidatov o izpolnjevanju pogojev za imenovanje. Želi predstavnica predlagatelja predlog dodatno obrazložiti? Izvolite gospa državna sekretarka, beseda je vaša. </font><br>
<br>
<b><font size="4">3. TRAK: (ŠZ) – 9.10</font></b><br>
<br>
<b><font size="4">MAG. KRISTINA ŠTEBLAJ:</font></b><font size="4"> Hvala lepa za besedo gospod predsednik. spoštovane poslanke in poslanci, lepo pozdravljeni. </font><br>
<font size="4">Dvema članoma strokovnega sveta Agencije za zavarovalni nadzor poteče mandat 8. junija letos. Med ključne naloge Agencije za zavarovalni nadzor sodita priprava podzakonskih predpisov in na podlagi Zakonov o zavarovalništvu ter izvajanje nadzora z namenom zaščite udeležencev na trgu. strokovni svet je poleg direktorja eden od organov agencije in odloča o dovoljenih in soglasjih v posameznih zadevah, ter sprejema predpise iz svoje pristojnosti in poslovnik agencije. V pristojnost strokovnega sveta sodi tudi sprejem poročila o stanju na področju zavarovalništva, letni načrt dela strokovnih služb agencije, letno poročilo o delu agencije ter sprejem tarife. V skladu z Zakonom o zavarovalništvu člane strokovnega sveta imenuje Državni zbor na predlog vlade in sicer za obdobje šestih let kot je bilo že pojasnjeno. Gospod predsednik te komisije je tudi že pojasnil, da trenutno strokovni svet agencije šteje štiri člane, skladno z zakonom pa naj bi jim imel pet, zato vlada predlagala imenovanje treh članov, s čimer bo strokovni svet popolnjen. Vlada tako predlaga Državnemu zboru, da za člane strokovnega sveta imenujejo gospoda Andreja Zupančiča, Petra Papeža in Aleksandra Volaša. Andrej Zupančič je po izobrazbi univerzitetni diplomirani ekonomist in je zaposlen na tej agenciji od leta 2012 dalje. Od leta 2015 je tudi član strokovnega sveta agencije in predsednik senata pri vodenju postopkov in odločanju o posameznih zadevah. Peter Papež je po izobrazbi magister prava, ki je delovne izkušnje v preteklosti že pridobival tudi v eni od slovenskih zavarovalnic. Aleksandar Volaš je strokovnjak s področja financ, ki je delovne izkušnje pridobil na področju turizma, kjer je deloval na področju financ, računovodstva in kontrolinga. Glede na to, da so predlagani kandidati strokovnjaki s področja zavarovalništva oziroma financ, bi njihovo imenovanje pripomoglo k strokovnemu opravljanju nalog strokovnega sveta agencije. Na podlagi navedenega, torej vlada Državnemu zboru predlaga, da omenjene člane strokovnega sveta potrdi.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev. Sedaj pa odpiram razpravo članic in članov komisije. Želi kdo razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da za člane strokovnega sveta Agencije za zavarovalni nadzor za dobo šestih let imenuje mag. Andreja Zupančiča, Petra Papeža in Aleksandra Volaša, ki jim mandat začne teči 9. junija 2021. Glasujemo.</font><br>
<font size="4">Kdo je za? (11 članov.) Kdo je proti? (6 članov.)</font><br>
<font size="4">Ugotavljam, da je sklep sprejet.</font><br>
<font size="4">Zaključujem to točko dnevnega reda. Državni sekretarki se zahvaljujem za sodelovanje.</font><br>
<br>
<font size="4">Sedaj prehajamo na </font><b><font size="4">1. TOČKO DNEVNEGA REDA – PREDLOG SKLEPA O IMENOVANJU ČLANA PROGRAMSKEGA SVETA RTV SLOVENIJA - NA PODLAGI SEDME ALINEJE ŠESTEGA ODSTAVKA 17. ČLENA ZAKONA O RADIOTELEVIZIJI SLOVENIJA.</font></b><font size="4"> </font><br>
<font size="4">Kot gradivo za to točko dnevnega reda ste prejeli javni poziv, delovno besedilo predloga sklepa in seznam vseh predlaganih kandidatov, ki so objavljeni na spletni strani Državnega zbora s sklicem seje in pa predloga kandidatov in seznam kandidatov s podatki o predlagateljih in o regionalni zastopanosti ste članice in člani zaradi varstva podatkov prejeli v varovani predal v sistemu UDIS. </font><br>
<font size="4">Uvodna pojasnila, Državni zbor je 14. decembra 2017 imenoval osem članov programskega sveta RTV Slovenija, med drugim tudi Mateja Koširja, ki pa je 26. januarja 2021 podal odstopno izjavo iz tega mesta. Državni zbor je na podlagi odstopne izjave 8. marca 2021 sprejel sklep o ugotovitvi prenehanja mandata navedenemu članu programskega sveta, istega dne pa je bil objavljen tudi javni poziv za predlaganje kandidatov za enega člana programskega sveta RTV Slovenija, ki ga v skladu z določbo sedme alineje šestega odstavka 17. člena v povezavi s sedmim odstavkom 17. člena Zakona o Radioteleviziji Slovenija imenuje Državni zbor na predlog gledalcev in poslušalcev programov RTV Slovenija, univerz in fakultet ter društev, zvez društev oziroma </font><br>
<br>
<b><font size="4">4. TRAK: (ŠZ) – 9.15</font></b><br>
<br>
<font size="4">	(nadaljevanje) njihovih organizacij, zlasti s področja umetnosti, kulture, znanosti in novinarstva ter drugih organizacij civilne družbe, razen političnih strank in njihovih organizacijskih oblik in sicer za preostanek mandata. V skladu z osmim odstavkom 17. člena Zakona o Radioteleviziji Slovenija Državni zbor pri imenovanju članov programskega sveta iz sedme alineje šestega odstavka tega člena upošteva kot enega od kriterijev tudi regionalno zastopanost različnih delov Slovenije. V skladu z devetim odstavkom istega člena, sprejme Državni zbor odločitev o imenovanju članov programskega sveta iz sedme alineje šestega odstavka tega člena z večino glasov vseh poslancev. Prejeli smo predloge za devet kandidatov, od katerih predlog za enega kandidata ne ustreza v javnem pozivu navedenim pogojem v celoti, predlogi za osem kandidatov pa so popolni. Za člane Mandatno-volilne komisije je kot delovno gradivo pripravljen seznam predlaganih kandidatov z opombami, iz katerega izhaja kateri predlog je nepopoln. Predlagam, da najprej razpravljamo in odločamo o tem, da tega predloga ne bomo upoštevali. Gre za Martina Kranjca, pri katerem sploh nismo prejeli predloga predlagatelja, temveč le podpisano soglasje k kandidaturi in izjavo o izpolnjevanju pogojev. Za vse druge predlagane kandidatke in kandidate smo prejeli pravočasne predloge, ki smo jih privili iz vidika izpolnjevanja zakonskih pogojev za imenovanje. Pri nobenem kandidatu iz vloge ne izhaja, da bi bil podan kakršenkoli od razlogov iz tretjega ali četrtega odstavka 17. člena zakona, ki predstavljajo izključitvene razloge za imenovanje. Vsi predlagani kandidati so namreč podpisali soglasje h kandidaturi in izjavo, da so seznanjeni z zakonskimi pogoji za imenovanje in jih izpolnjujejo. Želi kdo o tem razpravljati? Če ne, dajem na glasovanje predlog, da se v postopku izbire kandidatov ne upošteva kandidat Martin Krajnc. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Glede na sprejeti sklep ugotavljam, da bomo izbirali med preostalimi osmimi kandidatkami in kandidati. Želi kdo o tem razpravljati? Če ne, zaključujem razpravo in prehajamo na izvedbo glasovanja. Glede na to, da je predlaganih več kandidatov, imenuje pa se le enega, bomo glasovali z glasovnico, zato predlagam, da glasovanje vodi komisija v naslednji sestavi. Andreja Zabret Poslanska skupina LMŠ za predsednico, Jožef Horvat Nova Slovenija kot član in pa Dušan Šiško SNS kot član. Glasujemo.</font><br>
<font size="4">	Kdo je za? (16 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Izmed predlaganih osmih kandidatov bomo za eno prosto mesto člana programskega sveta RTV Slovenija izbirali enega kandidata. Mandatno-volilna komisija bo odločala z večino glasov vseh članov komisije, kar pomeni, da mora posamezni kandidat prejeli najmanj deset glasov od skupno 19-ih. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bo obkrožen več kot en kandidat bo neveljavna. Prav tako bo neveljavna tudi glasovnica, ki ne bo izpolnjena in glasovnica iz katere volja poslanca ne bo jasno razvidna. Če pri prvem glasovanju noben kandidat ne prejme zadostnega števila glasov, se opravi drugo glasovanje pri katerem se glasuje o tistih dveh kandidatih, ki sta pri prvem glasovanju prejela največ glasov. Če bo pri prvem glasovanju več kandidatov dobilo enako oziroma drugo najvišje število glasov, se izbira izmed dveh kandidatov za ponovno glasovanje med kandidati z enakim  </font><br>
<br>
<b><font size="4">5. TRAK: (ŠZ) – 9.20</font></b><br>
<br>
<font size="4">	(nadaljevanje) številom glasov določi z žrebom. Prosim komisijo, da razdeli glasovnice. Glasovanje se bo pričelo ob 9.20 in bo trajalo pet minut do 9.25 in po opravljenem glasovanju potrebujejo člani komisije seveda primeren čas, da glasove prešteje, zato bomo sejo nadaljevali ob 9.35. Prekinjam sejo. Komisija naj začne z delom. Hvala.</font><br>
<br>
<font size="4">(Seja je bila prekinjena ob 9.21.)</font><br>
<br>
<b><font size="4">6. TRAK: (ŠZ) – 9.35</font></b><br>
<br>
<font size="4">(Seja se je nadaljevala ob 9.35.)</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Nadaljujemo s sejo. Prosim predsedujočo, da nas seznani z rezultati glasovanja. Izvoli, Andreja.</font><br>
<br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala, predsednik.</font><br>
<font size="4">	Ja, komisija v sestavi člana Jožefa Horvata, Dušana Šiška in predsednice Andreje Zabret, to sem jaz, smo ugotovili izid glasovanja za enega člana programskega sveta RTV Slovenija na podlagi sedme alineje šestega odstavka 17. člena Zakona o Radioteleviziji Slovenija. Razdeljenih je bilo 18 glasovnic, oddanih je bilo 18 glasovnic, neveljavnih ni bilo in pa veljavnih je bilo 18 glasovnic. Kandidati so prejeli naslednje število glasov, Dobljekar Nevenka nič glasov, Gaši Anuša nič glasov, Jezernik dr. Božidar sedem glasov, Kovačič Vili Viljem nič glasov, Kramberger Ivan deset glasov, Savič Domen en glasov, Vodičar Janez nič glasov in pa Žilič Fišer dr. Suzana nič glasov. Se pravi večino glasov vseh članic in članov Mandatno-volilne komisije, to je najmanj deset glasov od 19-ih je prejel naslednji kandidat, to je Kramberger Ivan.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala komisiji za opravljeno delo in podano poročilo o izidu glasovanja. Na podlagi izida glasovanja ugotavljam, da smo določili kandidata, ki ga bomo vključili v besedilo predloga sklepa in posredovali odločitev Državnemu zboru. Na glasovanje zato dajem naslednji predlog sklepa. Mandatno-volilna komisija predlaga Državnemu zboru, da sprejme sklep, s katerim se za člana programskega sveta RTV Slovenija, na podlagi sedme alineje šestega odstavka 17. člena Zakona o Radioteleviziji Slovenija imenuje Kramberger Ivan za čas do izteka mandata članov imenovanih s sklepom, imenovanih osmih članov programskega sveta RTV Slovenija, na podlagi sedme alineje šestega odstavka 17. člena Zakona o Radioteleviziji Slovenija z dne, 14. decembra 2017. Za sprejem sklepa zadošča navadna večina. Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">1.A TOČKO DNEVNEGA REDA – PREDLOG SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU MOREBITNE POLITIČNE ODGOVORNOSTI NOSILCEV JAVNIH FUNKCIJ ZARADI SUMA NEDOPUSTNEGA POLITIČNEGA VMEŠAVANJA V DELO POLICIJE IN POLITIČNEGA VPLIVANJA NA POTEK OZIROMA IZID PREDKAZENSKIH IN DRUGIH POSTOPKOV.</font></b><br>
<font size="4">Kot gradivo za to točko dnevnega reda ste prejeli poziv poslanskim skupinam ter predloge poslanskih skupin, ki ste jih prejeli v sistemu UDIS in pa delovno besedilo predloga sklepa z dne, 14. aprila 2021, ki je objavljeno na e-klopi.</font><br>
<font size="4">	Uvodna pojasnila. Državni zbor je na seji, 29. marca 2021, odredil parlamentarno preiskavo o ugotavljanju morebitne politične odgovornosti nosilcev javnih funkcij zaradi suma nedopustnega političnega vmešavanja v delo policije in političnega vplivanja na potek oziroma izid predkazenskih in drugih postopkov. Poslovnik v parlamentarni preiskavi v 5. členu določa, da Državni zbor za vsako parlamentarno preiskavo imenuje posebno preiskovalno komisijo, ki jo praviloma imenuje na isti seji, na kateri sprejme sklep oziroma izda akt o odreditvi parlamentarne preiskave, najkasneje pa na prvi naslednji seji. </font><br>
<font size="4">	V skladu s prvim odstavkom 6. člena poslovnika sestavlja preiskovalno komisijo najmanj pet članov, vsak član ima svoje namestnika, ki je član iste poslanske skupine, poslanska skupina pa se lahko odpove članstvu oziroma namestništvu v preiskovalni komisiji. Predsednik in podpredsednik preiskovalne komisije se v skladu z drugim odstavkom 6. člena Poslovnika imenujeta izmed članov. Na podlagi tretjega odstavka 6. člena poslovnika se lahko v preiskovalno komisijo imenujejo samo poslanci. Navedena parlamentarna preiskava je odrejena na zahtevo  </font><br>
<br>
<b><font size="4">7. TRAK: (ŠZ) – 9.40</font></b><br>
<br>
<font size="4">	(nadaljevanje) poslancev, zato je potrebno pri njeni sestavi upoštevati peti odstavek 6. člena poslovnika v skladu s katerimi imajo vse poslanske skupine v preiskovalni komisiji enako število članov oziroma njihovih namestnikov. Predsednik preiskovalne komisije pa se imenuje izmed poslancev, ki so vložili zahtevo za uvedbo parlamentarne preiskave. Po odreditvi parlamentarne preiskave so bile poslanske skupine pozvane, da sporočijo svoje predloge o zastopanosti v preiskovalni komisiji. Po prejetih predlogih poslanskih skupin bi preiskovalna komisija imela sedem članovi in sedem namestnikov članov in sicer so poslanske skupine SDS, LMŠ, SD, Levica, NSi-Krščanski demokrati, SAB in SNS predlagala vsaka po enega člana in namestnika članov. Poslanska skupina LMŠ je podala tudi predlog za predsednika preiskovalne komisije, Poslanska skupina SD pa predlog za podpredsednika preiskovalne komisije. Poslanske skupine Italijanske in Madžarske narodne skupnosti, DeSUS, SMC in Nepovezanih poslancev so se članstvu oziroma namestništvu v preiskovalni komisij odpovedali. Želi kdo o tem razpravljati? Če ne, zaključujem razpravo. Na glasovanje dajem naslednji predlog sklepa. Mandatno-volilna komisija predlaga Državnemu zboru da sprejme sklep o sestavi in imenovanju predsednika, podpredsednika članov in namestnika članov preiskovalne komisije o ugotavljanju morebitne politične odgovornosti nosilcev javnih funkcij zaradi suma nedopustnega političnega vmešavanja v delo policije in političnega vplivanja na potek oziroma izid predkazenskih in drugih postopkov v predlaganem besedilu. Pričenjamo z glasovanjem. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ODGOVORNOSTI NOSILCEV JAVNIH FUNKCIJ NA PROGRAMU OTROŠKE KARDIOLOGIJE TER PODROČJU NABAV IN UPRAVLJANJA Z MEDICINSKO OPREMO IN ZDRAVSTVENIM MATERIALOM</font></b><br>
<font size="4">	Kot gradivo za to točko dnevnega reda ste prejeli predlog Poslanske skupine modernega centra z dne, 13. aprila 2021 in pa novo delovno besedilo predloga sklepa z dne, 14. aprila 2021, ki je objavljeno na e-klopi. Uvodna pojasnila v skladu s sklepom o sestavi in imenovanju predsednika, podpredsednika članov in namestnika članov navedene preiskovalne komisije imata Poslanska skupina modernega centra in Poslanska skupina Demokratične stranke upokojencev Slovenije v preiskovalni komisiji po enega člana in enega namestnika člana. Na predlog poslanske skupine Stranke modernega centra je bil za namestnika članice imenovan mag. Branislav Rajić, na predlog Poslanske skupine Demokratične stranke upokojencev Slovenije pa za namestnika člana Jurij Lep. Poslancema, mag. Branislavu Rajiću in Juriju Lepu zaradi izstopa iz navedenih poslanskih skupin preneha funkcija namestnika članice oziroma članov preiskovalnih komisij. Poslanska skupina Stranka modernega centra za namestnico članice predlaga Moniko Gregorčič. Poslanska skupina DeSUS pa Mandatno-volilni komisiji še ni posredovala svojega predloga za novega namestnika člana. V skladu z navedenim je pripravljen predlog sklepa, ki ste ga prejeli kot delovno gradivo. Odpiram razpravo članic oziroma članov. Želi kdo razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlagala Državnemu zboru, da sprejme sklep o spremembah sklepov o sestavi in imenovanju predsednika, podpredsednika članov in namestnika članov preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in opravljanja z medicinsko opremo in zdravstvenim materialom v predlaganem besedilu. Glasujemo.</font><br>
<font size="4">	Kdo je za? (11 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<b><font size="4">8. TRAK: (ŠZ) – 9.45</font></b><br>
<br>
<font size="4">	(nadaljevanje) Prehajamo na </font><b><font size="4">3. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU DOMNEVNEGA PRANJA DENARJA V NKBM D.D., DOMNEVNEGA NEZAKONITEGA FINANCIRANJA POLITIČNE STRANKE SDS IN DOMNEVNEGA NEZAKONITEGA FINANCIRANJA VOLILNE KAMPANJE SDS ZA PREDČASNE VOLITVE POSLANCEV V DRŽAVNI ZBOR 2018</font></b><br>
<font size="4">	Kot gradivo za to točko dnevnega reda ste prejeli predloge Poslanske skupine modernega centra, Poslanske skupine Nepovezanih poslancev z dne, 13. aprila 2021 in Poslanske skupine Stranke Alenke Bratušek z dne, 14. aprila 2021 ter novo delovno besedilo predloga sklepa z dne, 14. aprila 2021, ki je objavljeno na e-klopi.</font><br>
<font size="4">	Uvodna pojasnila. V skladu s sklepom o sestavi in imenovanju predsednika, podpredsednika članov in namestnika članov navedene preiskovalne komisije imata Poslanska skupina Alenke Bratušek in Poslanske skupine Stranke modernega centra v preiskovalni komisiji po enega člana in namestnika člana. Za namestnika člana je bil na predlog Poslanske skupine Stranke Alenke Bratušek imenovan Franc Kramar, za namestnico člana pa Janja Sluga na predlog Poslanske skupine Stranke modernega centra. Poslancu Francu Kramarju je s prenehanjem mandata poslanca prenehala funkcija namestnikov članov v preiskovalni komisiji, zato poslanska skupina Stranka Alenke Bratušek za novega namestnika člana predlaga Vojka Starovića. Poslanki Janji Sluga pa zaradi izstopa iz poslanske skupine Stranke modernega centra preneha funkcija namestnice članov v preiskovalni komisiji, zato poslanska skupina Stranke Alenke Bratušek, Stranke modernega centra, se opravičujem, za namestnika člana v preiskovalni komisiji predlaga mag. Dušana Verbiča. Poslanska skupina Nepovezanih poslancev je sporočila, da želi v preiskovalni komisij pridobiti mesto članice, za članico pa predlaga Janjo Sluga. V skladu z navedenimi je pripravljen predlog sklepa, ki ste ga prejeli kot delovno gradivo. Odpiram razpravo članic in članov. Izvoli, Gregor Perič. </font><br>
<br>
<font size="4">	</font><b><font size="4">GREGOR PERIČ (PS SMC):</font></b><font size="4"> Ja, hvala gospod predsednik. Kolegice in kolegi, lep pozdrav vsem.</font><br>
<font size="4">	Jaz bi res samo v luči, tudi dogajanja oziroma sklepa na včerajšnjem kolegiju predsednika Državnega zbora v zvezi z vlogo nepovezanih poslancev prosil zgolj za utemeljitev oziroma pojasnitev, torej vloge nepovezanih poslancev tudi v preiskovalnih komisijah. Ne žalim polemizirati v tem smislu, / oglašanje iz dvorane/ smem? Ne želim polemizirati, čeprav kolegi so vidim že nervozni, prav nobene potrebe po nervozi ni, samo želel bi slišati utemeljitev oziroma interpretacijo s strani Mandatno-volilne komisije v tej situaciji s katero se ne znajdemo vsak dan, tako da bomo danes, pa tudi v prihodnje, kadar se pojavi kakšna takšna situacija potem lažje oblikovali neke parlamentarne prakse, ki se jih bomo potem upam tudi v prihodnje držali.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Bom povedal kaj je na tej stvari. Skratka, članstvo v matičnih delovnih telesih urejuje Poslovnik Državnega zbora. To kar ste vi včeraj sklenili se nanaša na članstvo v matičnih delovnih telesih na podlagi določil Poslovnika Državnega zbora. za preiskovalne komisije pa je poslovnik v parlamentarni komisiji, ki je čisto ločen od Poslovnika Državnega zbora in v 6. členu Poslovnika piše takole: »Če je parlamentarna preiskava uvedena na zahtevo tretjine poslancev, imajo vse poslanske skupine, tudi nepovezani v tem pomenu, pomeni v preiskovalni komisiji enako število članov oziroma njihovih namestnikov. Predsednik preiskovalne komisije se izvoli izmed poslancev, ki so vložili zahtevo za uvedbo parlamentarne preiskave. Mislim, da je to čisto jasno, da je to čisto ločeno in je v skladu z Poslovnikom o parlamentarni preiskavi. Še kdo želi razpravljati? Če ne, zaključujem razpravo in na glasovanje dajem… / oglašanje iz dvorane/ Aja, izvoli Danijel Krivec, se opravičujem, nisem videl. </font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Ja, hvala za ta pojasnila. Mislim, da je bilo korektno vprašanje in da je tudi prav, da slišimo ta odgovor. Predlagal bi pa mogoče edino to, da ločeno glasujemo. V enem primeru gre za imenovanje novega člana, v drugih primerih gre za nadomeščanje v okviru iste poslanske </font><br>
<br>
<b><font size="4">9. TRAK: (ŠZ) – 9.50</font></b><br>
<br>
<font size="4">	(nadaljevanje) skupine. Mislim, da ne gre najbolj za isto materijo, tako da bi predlagal, da se ločeno glasuje. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Ne glede na to, no, bi rekel bom dal na glasovanje naslednji predlog sklepa, ki mislim, da je čisto korekten. Ja, izvoli Jože Tanko.</font><br>
<br>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa za besedo.</font><br>
<font size="4">	Jaz mislim, da je Poslovnik Državnega zbora krovni akt, poslovnik za preiskovalne komisije je tudi akt, pa generalno ureja delo Državnega zbora, Poslovnik Državnega zbora. Jaz predlagam, gospod predsednik, da glasovanje o tem sklepu, ki ste ga predlagali razdelimo in sicer najprej glasujemo o prvi točki, to se pravi o tem, da se sploh širi število komisije oziroma število poslanskih skupin, to se pravi, da se glasuje najprej o prvi točki, potem pa še o drugi točki. Da to ločeno glasujemo, to kar je bilo predlagano, ker s tem se moramo nekako moramo določiti tam ali sploh pristanemo na to, da se širi v skladu s sklepom kolegija, ker tisto velja generalno za vsa delovna telesa Državnega zbora, to se pravi za stalne komisije, ad hoc komisije, preiskovalne komisije in najbrž tudi za delegacije in tudi kolegij. Tako, da bi bilo smiselno, da se izognemo tem stvarem, da najprej glasujemo o prvi točki, potem pa, če bo potem po drugi točki, tisto kar bo od nje ostalo. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Besedo ima Maša Kociper.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ja, postopkovno. Ugovarjam postopkovnemu predlogu poslanca Tanka. Glede na to, da je on izkušen poslanec, ki je v tem parlamentu že od malega in rad pove, da je en največjih poznavalcev poslovnika, me njegov predlog izjemno preseneča. Mislim, da bi v vseh teh letih lahko že osvojil pojem lex specialis, se pravi specialnejši predpis, ki velja v določenih primerih. Nedvomno je, da imamo sprejet poslovnik, ki zadeva področje parlamentarnih preiskav, vedno smo ga uporabljali v teh primerih in e vidim nobene pravne podlage, da bi ločevali glasovanje tako, kot poslanec Tanko predlaga. Če se boste za to odločil predsednik, bi prosila za točno navedbo na kakšni podlagi boste izvedli to glasovanje na ta način, se pravi v obliki dveh ločenih sklepov. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Matjaž Han ima besedo.</font><br>
<br>
<b><font size="4">	MATJAŽ HAN (PS SD):</font></b><font size="4"> Najprej ko glasujemo o tem, kakšno članstvo bomo imeli v preiskovalnih komisijah, dragi moji se glasuje o kompletu, ker drugače bo vsaka večina lahko izglasovala svoje ljudi, druge ljudi pa pač ne bo mogla. Kaj takega si jaz ne znam več predstavljati. In dragi moji, kam mi gremo? Kam mi peljemo to državo? Mi smo bili prej tiho, ko ste izglasovali programskega kandidata za RTV, zato ker je imel SMC dva kandidata. Če SMC ne bi imel dva kandidata danes, ta član v programski svet ne bi bil izglasovan, ker bi imel samo devet ljudi, če bi glasovali za, ker jih je deset. In zdaj vi oporekate eni stranki, ki je nastala znotraj Državnega zbora, da bi sodelovala v preiskovalni komisiji. Pa kam smo prišli. Ja saj, kam smo prišli. Mislim, predsednik daj čim prej na glasovanje, ker drugače bo še katerega kap.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Sedaj ima besedo Matjaž Tašner Vatovec. Izvoli.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Matej, hvala. </font><br>
<font size="4">	Mislim, ni da imamo Poslovnik Državnega zbora, imamo tudi Zakon o parlamentarni preiskavi in če že govorimo o Poslovniku Državnega zbora tretji odstavek 2. člena pravi, da parlamentarno preiskavo ureja posebej poslovnik. Se pravi, Jože tu ni ravno, mislim te argumentacije so za lase privlečene. Jasno je, da če je ustanovljena takšna preiskovalna komisija na zahtevo tretjine poslancev, ima vsaka poslanska skupina možnost imeti notri člane. Tako, da ta debata je popolnoma odveč, brezvezna,</font><br>
<br>
<b><font size="4">10. TRAK: (ŠZ) – 9.55</font></b><br>
<br>
<font size="4">	(nadaljevanje) to je nek avtomatizem, formalizem, ki se ga je pač treba držati. Zdaj, če hočete pa vi še dodatno onemogočiti delo štirim poslancem tega Državnega zbora dajte to povedati na glas. Včeraj ste to naredili na kolegiju, ste enostavno rekli, da ne boste dovolili štirim poslanem, da so člani, polnopravni člani delovnih teles v tem Državnem zboru, dajte povedati, da boste onemogočili še njihovo delo v preiskovalnih komisijah, ki so popolnoma nepovezane z 33. členom poslovnika, parlamentarna preiskava ni klasično delovno telo Državnega zbora. Pač povejte da je koalicija, manjšinska koalicija pripravljena z vsemi sredstvi povaljati vse standardne demokracije v tej državi, poslovnik, zakone in kar še je podobnega. Povejte na glas in naredite to. Ampak nehajte se sprenevedati. Predsednik jaz predlagam da daste sklep tako, kot ste ga sestavili na glasovanje in bomo videli kakšen bo rezultat.</font><br>
<font size="4">	</font><br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Želi še kdo razpravljati? Če ne, zaključujem razpravo in glede na mojo obrazložitev, da je za članstvo v preiskovalnih komisijah, to se pravi poslovnik o parlamentarni preiskavi, bi dal na glasovanje naslednji predlog sklepa, ki smo ga že prej pripravili. Mandatno-volilna komisija predlaga Državnemu zboru, da sprejme sklep o spremembah sklepov o sestavi in imenovanju predsednika, podpredsednika, člane namestnika, članov preiskovalne komisije ugotavljanju domnevnega pranja denarja v NKBM d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018 v predlaganem sklepu. Glasujemo.</font><br>
<font size="4">	Kdo je za? (15 članov.) Kdo je proti? (1 član.)</font><br>
<font size="4">	Ugotavljam, da je sklep sprejet.</font><br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ZLORAB IN NEGOSPODARNEGA RAVNANJA V DUTB.</font></b><br>
<font size="4">	Kot gradivo za to točko dnevnega reda ste prejeli predlog Poslanske skupine Stranke Alenke Bratušek z dne, 14. aprila 2021 ter novo delovno besedilo predloga sklepa z dne, 14. aprila 2021, ki je bilo objavljeno na e-klopi. </font><br>
<font size="4">	Uvodna pojasnila. V skladu s sklepom o sestavi in imenovanju predsednika, podpredsednika člana, namestnika člana navedene preiskovalne komisije, imata Poslanska skupina Alenke Bratušek in Poslanska skupine Demokratične stranke upokojencev Slovenije v preiskovalni komisiji po enega člana in enega namestnika člana. Za člana je bil na predlog Poslanske skupine Stranke Alenke Bratušek imenovan Franc Kramar, na predlog Poslanske skupine Demokratične stranke upokojencev Slovenije pa Jurij Lep. Poslancu Francu Kramarju je s prenehanjem mandata poslanca prenehala funkcija člana v preiskovalni komisij, zato Poslanska skupina Stranke Alenke Bratušek za novega člana predlaga Vojka Starovića. Poslancu Juriju Lepu pa je zaradi izstopa iz Poslanske skupine Demokratične stranke upokojencev Slovenije preneha funkcija člana. Poslanska skupina Demokratične stranke upokojencev Slovenije pa Mandatno-volilni komisiji še ni posredovala predloga za novega člana preiskovalne komisije. V skladu z navedenim je pripravljen predlog sklepa, ki ste ga prejeli kot delovno gradivo. Odpiram razpravo članic oziroma članov. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembah sklepov o sestavi in imenovanju predsednika, podpredsednika člana in namestnika članov preiskovalne komisije o ugotavljanju zlorab in negospodarnega ravnanja v DUTB v predlaganem besedilu. Pričenjamo glasovanje. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNIKA,</font></b><br>
<br>
<b><font size="4">11. TRAK: (ŠZ) – 10.00</font></b><br>
<br>
<font size="4">	(nadaljevanje) </font><b><font size="4">PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU MOREBITNE POLITIČNE ODGOVORNOSTI NOSILCEV JAVNIH FUNKCIJ ZA FINANČNO NEUSTREZNE UKREPE IN SUM NEUPRAVIČENEGA OMEJEVANJA PRAVIC PRI IZVAJANJU UKREPOV, POVEZANIH Z EPIDEMIJO NALEZLJIVE BOLEZNI COVID-19.</font></b><br>
<font size="4">	Kot gradivo za to točko dnevnega reda ste prejeli predloga Poslanske skupine Stranke modernega centra in Poslanske skupine Nepovezanih poslancev z dne, 13. aprila 2021 ter novo delovno besedilo predloga sklepa z dne, 14. aprila 2021, ki je objavljeno na e-klopi.</font><br>
<font size="4">	Uvodna pojasnila. V skladu s sklepom o sestavi in imenovanju predsednika, podpredsednika članov in namestnika članov navedene preiskovalne komisije, ima Poslanska skupine Stranke modernega centra v preiskovalni komisiji enega člana in enega namestnika člana. Na predlog Poslanske skupine Stranke modernega centra je bila za članico imenovana Janja Sluga, za namestnika članice pa mag. Branislav Rajić. Navedenima poslancema zaradi izstopa iz Poslanske skupine Stranke modernega centra prenehata funkcij članic oziroma namestnika članice v preiskovalni komisiji, zato Poslanska skupina Stranke modernega centra predlaga, da se za članico imenuje Monika Gregorčič in za namestnika članice Gregor Perič. Poslanska skupina Nepovezanih poslancev je sporočila, da želi v preiskovalni komisiji pridobiti mesto članice, za članico za predlaga Janjo Sluga. V skladu z navedenim je pripravljen predlog sklepa, ki ste ga prejeli kot delovno gradivo. Sedaj pa odpiram razpravo poslank in poslancev. Želi kdo o tem razpravljati? Če ne, zaključujem razpravo. Na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembah sklepa o sestavi in imenovanju predsednika, podpredsednika članov in namestnika članov preiskovalne komisije, o ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo nalezljive bolezni covid-19 v predlaganem besedilu. Glasujemo.</font><br>
<font size="4">	Kdo je za? (16 članov.) Kdo je proti? (1 član.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">5.A TOČKO DNEVNEGA REDA - PREDLOG SKLEPA O SPREMEMBI SKLEPA O SESTAVI IN IMENOVANJU PREDSEDNIKA,</font></b><font size="4"> </font><b><font size="4">PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O ZAGOTAVLJANJU ZAŠČITNE OPREME TER UKREPIH INSTITUCIJ IN NOSILCEV JAVNIH FUNKCIJ ZA ZAJEZITEV ŠIRJENJA BOLEZNI COVID-19 OD 1. FEBRUARJA 2020 DO ODREDITVE PREDMETNE PARLAMENTARNE PREISKAVE.</font></b><br>
<font size="4">	Kot gradivo za to točko dnevnega reda ste prejeli predlog Poslanske skupine Socialnih demokratov z dne, 13. aprila 2021 ter delovno besedilo od predloga sklepa z dne, 14. aprila 2021, ki je objavljeno na spletnih straneh Državnega zbora z razširitvijo seje.</font><br>
<font size="4">	Uvodna pojasnila. V skladu s sklepom o sestavi in imenovanju predsednika, podpredsednika, članov, namestnikov članov navedene preiskovalne komisije, ima Poslanska skupina Socialnih demokratov v preiskovalni komisiji enega člana in enega namestnika člana. Navedena poslanska skupina predlaga, da funkcijo namestnika člana v tej preiskovalni komisij namesto mag. Dejana Židana opravlja Jani Prednik. V skladu z navedenim je pripravljen predlog sklepa, ki ste ga prejeli kot delovno gradivo. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep o spremembi sklepa o sestavi in imenovanju predsednika, podpredsednika, članov in namestnikov članov Preiskovalne komisije o zagotavljanju zaščitne opreme ter ukrepih inštitucij in nosilcev javnih funkcij za zajezitev širjenja bolezni covid-19 od 1. februarja 2020 do odreditve predmetne parlamentarne preiskave v predlaganem besedilu. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.  </font><br>
<br>
<b><font size="4">12. TRAK: (ŠZ) – 10.05</font></b><br>
<br>
<font size="4">	(nadaljevanje) S tem zaključujem tudi to točko dnevnega reda.</font><br>
<br>
<font size="4">	Prehajamo na </font><b><font size="4">6. TOČKO DNEVNEGA REDA</font></b><font size="4"> - </font><b><font size="4">NADZOR PREMOŽENJSKEGA STANJA PO 21. ČLENU ZAKONA O INTEGRITETI IN PREPREČEVANJU KORUPCIJE ENO LETO PO PRENEHANJU FUNKCIJE PREDSEDNIKA KOMISIJE ZA PREPREČEVANJE KORUPCIJE.</font></b><br>
<b><font size="4">	</font></b><font size="4">Gradivo ste člani in članice zaradi varstva podatkov prejeli v varovani predal v sistemu UDIS. </font><br>
<font size="4">	Uvodno pojasnilo. 21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma, predsedniku komisije za preprečevanje korupcije s smiselno uporabo določb tega zakona. Nadzor nad premoženjskim stanjem ureja zakon v 41. do 46. členu. Poklicni funkcionarji imajo v skladu z drugim odstavkom 41. člena dolžnost sporočiti komisiji podatke o svojem premoženjskem stanju tudi po prenehanju funkcije in sicer najpozneje v enem mesecu po prenehanju funkcije ter eno leto po prenehanju funkcije. Glede na navedeno nam je gospod Boris Štefanec poročal o premoženjskem stanju leto dni po prenehanju funkcije predsednika komisije za preprečevanje korupcije. Odpiram razpravo. </font><br>
<font size="4">Želi kdo o tem razpravljati? Če ne, zaključujem razpravo in na glasovanje najprej dajem naslednji predlog sklepa. Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki o premoženjskem stanju Borisa Štefaneca, posredovanimi na obrazcu za odjavo premoženjskega stanja po enem letu od prenehanja funkcije predsednika komisije za preprečevanje korupcije z dne, 31. december 2021 ter nanje nima pripomb. Glasujemo.</font><br>
<font size="4">Kdo je za? (15 članov.) Kdo je proti? (Nihče.)</font><br>
<font size="4">Ugotavljam, da je sklep sprejet.</font><br>
<br>
<font size="4">S tem zaključujem to točko dnevnega reda in 29. redno sejo Mandatno-volilne komisije in se vsem zahvaljujem za sodelovanje. </font><br>
<br>
<b><font size="4">Seja je bila končana 15. aprila 2021 ob 10.08.</font></b>