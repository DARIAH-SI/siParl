<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">1. nadaljevanje 5. seje</font></b><br>
<br>
<b><font size="4">(18. december 2018)</font></b><br>
<br>
</p></div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 8.01. </font></b><br>
<br>
<b><font size="4">1. TRAK: (SC) </font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam prvo nadaljevanje 5. seje Mandatno-volilne komisije. </font><br>
<font size="4">	Vse članice in člane komisije, vabljene ter ostale prisotne lepo pozdravljam. </font><br>
<font size="4">	Obveščam vas, da so zadržani in se seje ne morejo udeležiti naslednje članice in člani komisije: Dušan Šiško. Po pooblastilu sodelujejo: Nataša Sukič po pooblastilu nadomešča Mateja T. Vatovca, Prednik Jani po pooblastilu nadomešča Matjaža Hana in pa mag. Andrej Rajh po pooblastilu nadomešča Mašo Kociper. </font><br>
<br>
<font size="4">	S sklicem prvega nadaljevanja 5. seje ste prejeli naslednji dnevni red: </font><b><font size="4">A3</font></b><font size="4"> - </font><b><font size="4">Predlog za imenovanje članice nadzornega sveta Slovenskega državnega holdinga d.d.</font></b><font size="4"> Nadaljujemo s prekinjeno obravnavo navedene točke dnevnega reda. Nekatera gradiva za današnjo sejo ste prejeli v varovani predal v sistem Udis, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja vas prosim za predhodno opozorilo, saj moramo v takem primeru v skladu s 101. členom Poslovnika sejo zapreti za javnost. K tej točki dnevnega reda je vabljeno Ministrstvo za finance in se ga udeležuje minister dr. Andrej Bertoncelj in ga prav lepo pozdravljam. </font><br>
<font size="4">	Uvodna pojasnila. Mandatno-volilna komisija je na 5. seji 13. 12. 2018 ob obravnavi predloga Vlade za imenovanje članic nadzornega sveta Slovenskega državnega holdinga d.d. sprejela sklep, s katerim je zaprosila Vlado, da gradivo, ki je podlaga za obravnavo te točke dopolni v skladu s predlogi izraženimi v razpravi. Iz navedenega razloga sem obravnaval točke 13. 12. 2018 prekinil. Vlada je 14. 12. 2018 posredovala dopolnitev obrazložitve predloga za imenovane članice nadzornega sveta Slovenskega državnega holdinga d.d., ki je objavljeno pri EPI. Ugotavljam, da iz dopolnitve obrazložitve, ki nam jo je posredovala Vlada ne izhaja medsebojna primerjava treh kandidatov, ki jih je strokovna komisija na podlagi v naprej določenih meril ocenila kot strokovno primerne za člane nadzornega sveta SDH iz česar bi bilo razvidno, da je predlagana kandidatka najprimernejša za opravljanje nalog članicam nadzornega sveta SDH, zato sprašujem ministra gospoda Bertonclja ali bi lahko takšno dopolnitev podal ustno na današnji seji. V tem primeru bi moral sejo na podlagi drugega odstavka 101. člena Poslovnika zapreti za javnost, saj druga dva kandidata, ki Državnemu zboru nista predlagana v imenovanje uživata varstvo osebnih podatkov. </font><br>
<font size="4">	Želite uvodno besedo gospod minister? Izvolite. </font><br>
<br>
<font size="4">	</font><b><font size="4">DR. ANDREJ BERTONCELJ: </font></b><font size="4">Hvala lepa, gospod predsednik. </font><br>
<font size="4">	Spoštovani članice in člani komisije!</font><br>
<font size="4">	Jaz seveda bom z veseljem v celoti predstavil postopek nimam nobenega problema tudi razkriti imena in seveda, če to članice in člani želite, potem bi predlagal, da se v skladu s pravilnikom </font><br>
<br>
<b><font size="4">2. TRAK: (SC) - 8.05</font></b><br>
<br>
<b><font size="4">	</font></b><font size="4">(nadaljevanje) in ostalimi zadevami, potem seja zapre? </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Se opravičujem! Želi še kdo besedo? Če ne bi za magnetogram še povedal, da Mojca Žnidarič po pooblastilu nadomešča poslanca Igorja Zorčiča. </font><br>
<font size="4">	Glede na to, da se Vlada strinja z ustno dopolnitvijo obrazložitve, v kateri bi bila predstavljena tudi neizbrana kandidata v skladu z drugim odstavkom 101. člena Poslovnika del seje bo potekal brez navzočnosti javnosti. Zaradi izvedbe zaprtega dela seje prekinjam sejo za 10 minut in jo bomo začeli ob 8.15. Glasovanje bomo nato opravili na odprtem delu seje. </font><br>
<font size="4">	Prekinjam sejo za 10 minut. </font><br>
<br>
<b><font size="4">	(SEJA JE BILA PREKINJENA 18. DECEMBRA 2018 OB 8.06.)</font></b>