<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">16. redna seja</font></b><br>
<br>
<b><font size="4">(7. oktober 2021)</font></b><br>
<br>
</p></div><br>
<b><font size="4">Sejo je vodila Mateja Udovč, predsednica Odbora za gospodarstvo.</font></b><br>
<b><font size="4">Seja se je začela ob 11.59.</font></b><br>
<br>
<b><font size="4">	PREDSEDNICA MATEJA UDOVČ: </font></b><font size="4">Spoštovani! Vse članice in člane Odbora za gospodarstvo, vabljene ter ostale prisotne prav lepo pozdravljam.</font><br>
<br>
<b><font size="4">2. TRAK: (ES) – 12.00</font></b><br>
<br>
<b><font size="4">	</font></b><font size="4">(nadaljevanje) Pričenjam 16. sejo Odbora za gospodarstvo. Obveščam vas, da so zadržani in se seje ne morejo udeležiti naslednje članice in člani Odbora: mag. Alenka Bratušek. Na seji kot nadomestni članice in člani Odbora s pooblastilom sodelujejo: poslanec Blaž Pavlin nadomešča poslanca Andreja Černigoja, poslanec mag. Dejan Židan nadomešča poslanca Soniboja Knežaka. </font><br>
<font size="4">	S sklicem seje ste prejeli dnevni red Odbora. Prejeli ste tudi dopis z dne 5. 10. 2021, s katerim ste bili obveščeni o predlogu Državnega sveta kot predlagatelja za umik 1. točke dnevnega reda – Predlog zakona o odpravi krivic zaradi izbrisa pravnih oseb iz sodnega registra v obdobju od 23. 7. 1999 do 16. 11. 2011 - EPA 1939-VIII.</font><br>
<font size="4">	Predno preidemo na odločanje o predlogu za umik vam sporočam, da se je predstavnik predlagatelja državni svetnik Mitja Gorenščak zaradi neodložljivih obveznosti opravičil za odsotnost na današnji seji. </font><br>
<font size="4">	Hkrati vas sprašujem ali želi predstavnik Ministrstva za gospodarski razvoj in tehnologijo podati mnenje o tem predlogu za umik. Ugotavljam, da ne želi. </font><br>
<font size="4">	Ali želijo svoja stališča o predlogu za umik predstaviti predstavniki poslanskih skupin? Ugotavljam, da ne želijo.</font><br>
<font size="4">	Prehajamo na glasovanje o umiku 1. točke z dnevnega reda današnje seje Odbora za  gospodarstvo.</font><br>
<font size="4">	Kdo je za? (12 članov.) Je kdo proti? (Nihče.)</font><br>
<font size="4">	Ugotavljam, da je predlog za umik 1. točke sprejet.</font><br>
<br>
<font size="4">	Ker je predlog za umik sprejet in v poslovniškem roku nisem prejela drugih predlogov v zvezi z dnevnim redom, ugotavljam, da je določen takšen dnevni red kot ste ga prejeli s sklicem seje vendar brez 1. točke. </font><br>
<br>
<font size="4">	Prehajamo torej še na obravnavo </font><b><font size="4">2. TOČKE DNEVNEGA REDA – RAZNO.</font></b><font size="4"> Želi besedo še kdo od članov Odbora v okviru točke razno. Ugotavljam, da ne. </font><br>
<font size="4">	Če ne želi nihče besedo, zaključujem to točko dnevnega reda in današnjo sejo Odbora za gospodarstvo. Zahvaljujem se vsem poslankam in poslancem za udeležbo. Hvala lepa.</font><br>
<br>
<b><font size="4">Seja je bila končana 7. oktobra 2021 ob 12.03 uri.</font></b>