<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">18. seja</font></b><br>
<br>
<b><font size="4">(23. november 2018)</font></b></p></div><br>
<b><font size="4">Sejo je vodil dr. Darij Krajčič, predsednik odbora.</font></b><br>
<b><font size="4">Seja se je začela ob 8.04. </font></b><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovani kolegice in kolegi! </font><br>
<font size="4">	Nadaljujemo sejo, ki je sedaj odprta za javnost. </font><br>
<font size="4">	65. člen Poslovnika Državnega zbora mi omogoča, da lahko med sejo spremenim vrstni red obravnave posameznih točk, zato bi začeli z obravnavo</font><b><font size="4"> </font></b><font size="4">2. točke dnevnega reda, to je zasedanje sveta evropske unije za zunanje zadeve - razvoj, v Bruslju v ponedeljek. Ali kdo temu nasprotuje, namreč spremembi vrstnega reda na dnevnem redu? Nihče. </font><br>
<br>
<font size="4">	Prehajamo na obravnavo </font><b><font size="4">2. TOČKE DNEVNEGA REDA. </font></b><br>
<b><font size="4">	</font></b><font size="4">Gradivo k tej točki smo prejeli od Vlade 22. novembra na podlagi 8. člena zakona o sodelovanju med Državnim zborom in Vlado o zadevah Evropske unije. </font><br>
<font size="4">	</font><br>
<b><font size="4">2. TRAK (VI) 8.05</font></b><br>
<br>
<font size="4">	(Nadaljevanje) Prosim gospoda državnega sekretarja Dobrana Božiča, da nam predstavi izhodišča. </font><br>
<font size="4">	Izvolite. </font><br>
<br>
<b><font size="4">	DOBRAN BOŽIČ:</font></b><font size="4"> Spoštovani gospod predsednik, najlepša hvala. Spoštovane gospe poslanke, gospodje poslanci. Pozdravljeni!</font><br>
<font size="4">	Dovolite mi, da vam na kratko predstavim predviden potek zasedanja Sveta Evropske unije za zunanje zadeve v sestavi ministrov za mednarodno razvojno sodelovanje, ki se ga bo v ponedeljek udeležila državna sekretarka Simona Leskovar. Gre v bistvu za dve plenarni razpravi. Ena plenarna razprava se dotika nove zavezništvo Afrike in Evropske unije za trajnostne naložbe in delovna mesta. In druga pa je finančni okvir instrument za mednarodno sodelovanje v prihodnje. Razprava bo tudi na delovnem kosilu. Poleg tega je pa treba poudariti, da so štirje sklepi sveta, ki so že popolnoma usklajeni. </font><br>
<font size="4">	Treba je poudariti, da poglavitna tema bo sigurno financiranje v okviru večletnega finančnega načrta po letu 2020, torej 2020, 2021, 2027, ki je pomemben vidik nasploh delovanja Evropske unije. Treba je poudariti, da je v tem programu, da se pričakuje povečanje. Torej, govorimo o 29,2 milijardi evrov za šestletno obdobje, kar pomeni 13 % realno povečanje sredstev glede na aktualen obseg zunanjih finančnih / nerazumljivo/, ki jih razvojni sklad združuje. Slovenija se pridružuje in podpira združevanje zunanjih finančnih inštrumentov ter predvsem poenostavitev arhitekture opravljanja in izvajanja, hkrati pa poudarjamo, da je potrebno zagotoviti ustrezno vlogo odločanja, usmerjanja in nadzora s strani držav članic EU. </font><br>
<font size="4">	Slovenija je pa sicer zadržana glede proračunske usmeritve evropskega razvojnega sklada, torej ohranitev tega inštrumenta izven proračuna EU, ker menimo, da to ne bo omogočilo večjo fleksibilnost pri rabi sredstev tega sklada, kot tudi vplačilih zanj. Torej, se zavzemamo, da je izven proračuna EU. To je tudi za nas posebej pomembno za naš proračun in to pomeni za naše prispevke v ta proračun.</font><br>
<font size="4">	Podlaga za drugi del je pa, in to je po mojem pomembno, podlaga o novem, torej podlaga o novem zavezništvu med Afriko in Evropsko unijo za trajnostne naložbe in delovna mesta. Torej, v veliki meri želimo ravno tisto, kar večkrat Evropa govori, odpravljati vzroke migracij in vzroke slabega stanja v Afriki oziroma izboljšanje gospodarstva in to je mislim da pomembno za celovitejši pristop h gospodarskemu sodelovanju med Afriko in EU. </font><br>
<font size="4">	Na delovnem kosilu, je treba poudariti, se ga bo udeležila visoka gostja Jezidinja gospa Murad in kongovski zdravnik Mukwegea, ki sta letošnja dobitnika Nobelove nagrade za mir za njun boj proti nasilju nad ženskami v vojni oboroženih spopadih. Razprava se bo osredotočala na spolno nasilje nad ženskami v konfliktih ter na problematiko spolnega izkoriščanja, ki ga izvajajo humanitarni delavci in pripadniki mirovnih operacij. Pravice žensk vsekakor spadajo med prioritete Slovenije na področju zunanje politike, razvojnega sodelovanja in človekovih pravic. V skladu s tem se Slovenija zavzema za izkoreninjenje vseh oblik diskriminacij in nasilja nad ženskami in deklicami, vključno s spolnim nasiljem povezanih s konflikti. Toliko z moje strani. Hvala za pozornost. </font><br>
<br>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa, državni sekretar, za pojasnitev stališč. </font><br>
<font size="4">	Odpiram razpravo na to točko dnevnega reda. Se kdo javi k razpravi? Prijavila sta se dva poslanca. </font><br>
<font size="4">	Izvolite, dr. Milan Brglez, podpredsednik odbora. Imate besedo. </font><br>
<br>
<b><font size="4">	DR. MILAN BRGLEZ (PS SD):</font></b><font size="4"> Hvala, gospod predsednik, za besedo. Lepo pozdravljeni tudi v mojem imenu. </font><br>
<font size="4">	Mislim, da je tisto, kar je bilo povedano pomembno v smislu tega, kaj in kje je treba proračunska sredstva oziroma ne proračunska, razumem to željo po večji fleksibilnosti teh sredstev. Želel bi si še več teh sredstev, kvečjemu še več, zaradi tega, ker v nasprotnem primeru nekako že izgubljamo tekmo z drugimi, ki skozi razvojno sodelovanje na takšen ali drugačen način delujemo v Afriki.</font><br>
<font size="4">	Tisto, kar me pa zanima je pa en vidik, ki je v preteklosti bil, žal, tudi pogosto prisoten. In to je v bistvu povezava razvojnega sodelovanja </font><br>
<br>
<b><font size="4">3. TRAK: (NB) - 8.10</font></b><br>
<br>
<font size="4">	(Nadaljevanje) potencialno s kakšnim pogojevanjem. Namreč, Evropska unija je to zelo rada počela in mislim, da v tem trenutku nismo v situaciji, ko bi lahko veliko pogojevali, ampak je predvsem potrebno razvijati na samem mestu in s tem odpravljati vsaj del tistih strukturnih vzrokov, ki spodbujajo v tem trenutku migracije. Glede na tiste razprave, ki jih imamo v tem parlamentu, je zelo pomembno, da se pravzaprav tudi na ta način deluje kot je potrebno delovati in kot globalni instrumenti dopuščajo. </font><br>
<font size="4">	Hvala. </font><br>
<br>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br>
<font size="4">	Moje razmišljanje gre v podobno smer. Na vsak način se mi zdi dobro, da se ta zadeva povečuje, in da se tudi poenostavlja na način, da se združujejo vsi ti inštrumenti. Pa me zanima, spoštovani državni sekretar, priča smo pri oblikovanju nove finančne perspektive, da se na več ravneh združujejo instrumenti, programi in podobno, včasih tudi kakšne neumnosti, da gre, ne vem, statistika k ničemer nikamor ne sodi, po našem mnenju, o tem smo že govorili. Pa me zanima ali ocenjujete, da bodo ta združevanja dejansko poenostavila zadeve ali bodo še potem zakomplicirala. Tudi mi smo si predstavljali, da bo ta finančna perspektiva, ki jo zdaj živimo, preprostejša od prejšnje, da je bilo nekaj ukrepov na to temo, živimo jo pa bolj komplicirano, zlasti na področju kohezije kjer veste koliko imamo težav, pa bi vas prosil, da v tej smeri tudi nekaj komentarjev. </font><br>
<font size="4">	Druga reč je glede migracij. Dejansko imamo v Državnem zboru o tem razprave, ki so včasih tudi, vsaj po mojem mnenju neprimerne, a vendarle zdi se mi pomembno, da v tej problematiki Evropska unija deluje globinsko, ne na mejah toliko, ampak globinsko, da do meje problem niti ne pride oziroma, da pride manjši kot če globinsko ne bi delovali. Pa me v tem delu zanima, ali ocenjujete, da je teh 40 milijard, 44 milijard investicij do leta 2020 za Afriko dovolj v primerjavi z drugimi velikimi silami, ki na tem istem prostoru tudi delujejo, recimo Kitajska. In v tem delu me zanima ali ima Evropska unija podoben, misli delati na podoben način kot Kitajska. To pomeni v smislu bolj kot ne izkoriščanja resursov kot pa prinašanje nekih takih komponent, ki bi ta prostor recimo delale ljudem bolj vzdržne za življenje. </font><br>
<font size="4">	Še morda se je kdo premislil, kakšen poslanec želi razpravljati? Izvolite, gospod Boris Doblekar. Imate besedo. Izvolite. </font><br>
<br>
<b><font size="4">	BORIS DOBLEKAR (PS SDS): </font></b><font size="4">Hvala lepa za besedo. </font><br>
<font size="4">	Tudi moje vprašanje oziroma dodatno pojasnilo oziroma razmišljanje me zanima v smeri migracij oziroma neke več bi rad slišal o tem sodelovanju oziroma zavezništvu med Afriko in Evropsko unijo na področju gospodarskega sodelovanja, delovnih mest, migracij, itn. Pa me zanima ali bo zaradi tega zavezništva manj ilegalnih migracij oziroma v katero smer gre to zavezništvo. In pa zanima me konkretno: </font><br>
<font size="4">	Kakšno je stališče oziroma kakšno stališče bo zastopala Republika Slovenija na področju tega zavezništva oziroma kakšno je vaše mnenje?</font><br>
<font size="4">	Hvala lepa. </font><br>
<br>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala. </font><br>
<font size="4">	Še kakšno vprašanje? Gospod /nerazumljivo/. Izvolite. </font><br>
<br>
<b><font size="4">	GOSPOD ____:</font></b><font size="4"> Lep pozdrav vsem skupaj!</font><br>
<font size="4">	Jaz bi v bistvu predvsem rad vprašal na možnost sodelovanja slovenskega gospodarstva pri tej povojni obnovi. Vemo, da je leta 2009 v Libijo odšla močna slovenska gospodarska delegacija, ki si je nadejala milijardnega posla. Pripravila je celo neko dokumentacijo. Zdaj vemo, da je zaradi vojne škoda tam še večja, in da so priložnosti za delovanje slovenskega gospodarstva zaradi teh nesrečnih okoliščin še večje. </font><br>
<font size="4">	Hvala lepa. </font><br>
<br>
<b><font size="4">4. TRAK: (TB) – 8.15</font></b><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa gospod Rajh.</font><br>
<font size="4">	Izvolite državni sekretar, imate besedo.</font><br>
<br>
<b><font size="4">	DOBRAN BOŽIČ:</font></b><font size="4"> Hvala lepa, gospod predsednik.</font><br>
<font size="4">	Sama težka vprašanja, nobenega lahkega. Tako da, mi se strinjamo, torej, proračun je takšen kot je, morate vedeti, da ta proračun, ki prihaja, bo zelo težaven za Evropsko unijo, sedemindvajseterico, torej, ena država bo izstopila in mi delamo proračun, ki je primerljivo enako velik, za državo članico, ki je bila neto plačnica, ki je bo manj. Torej, je že napor, ki bo narejen, bo zelo velik.</font><br>
<font size="4">	Ko se pogovarjamo o proračunu, je vedno treba reči, ali več v Afriko ali več v Erasmus ali več v kohezijo ali več razvoj, v peto generacijo, novo generacijo, pa potem je treba vedno nekje zbalansirati. To je isto, kot naš proračun, pa vsi vemo kako, vsi smo bili v teh dvajsetih letih nekako, tako in drugače, v sestavljanju proračuna. Menim, da tisto, kar se bo dalo Afriki v proračunu in povečanje za 13 % je veliko povečanje, v tem primeru, torej, veliko povečanje in jasno sporočilo Evrope Afriki, da ji želimo pomagat, da želimo, da se ustvarijo nova delovna mesta in predvsem izboljšajo pogoji dela v Afriki.</font><br>
<font size="4">In jaz verjamem, da izseljevanja, kot je bilo omenjeno, Evropska unija niti ni, vsekakor so razprave, ampak verjamem, da razvojnega sodelovanja z nekim pogojevanjem, neki drugim pogojevanjem ne bo, vem pa, kakorkoli, da OECD, se mi zdi, da pripravlja pravila, pravila igre je v OECD in so tam krepke diskusije in se dogovarjajo kako se to razvojno sodelovanje in razvojna pomoč izvaja.</font><br>
<font size="4">Glede migracij je torej, lahko se vsi strinjamo, da če se ustvarijo delovna mesta, boljši pogoji dela, lepše okolje v Afriki, bo verjetno v migraciji, torej, predvsem ekonomski migraciji veliko manj s strani Afrike in to mora biti naše izhodišče. Torej, izhodišče vseh nas mora biti, da se s tem lahko krepko zmanjša migracijska pot in da ljudje najdejo dovolj dobro okolje za svoj razvoj in, svoj, lastnih družin, v okolju, kjer so se rodili in kjer so. Torej, to vsekakor.</font><br>
<font size="4">Ali je štirideset milijard dovolj? Menim, da je to optimalni obseg, ki ga lahko imamo in verjetno je tako, kot sem rekel, torej, ko se začnemo pogajat, na eni strani kohezija, ki želimo imeti več, na eni strani Erasmus, ki želimo vsi, vsi se strinjamo, da so mladi naša perspektiva in naš razvoj, potem pa rečejo, pa dajmo v Erasmus pa malo manj kohezijo ali pa malo manj v razvojni sklad in potem je pač optimalna količina, ko je.</font><br>
<font size="4">Jaz lahko, lahko je bilo govora, ampak mislim, da Evropska unija nima veliko težav, da bi samo izkoriščali naravne vire v Afriki in ne, mislim, da je predvsem(?) jasno, da si želimo ustvarjati nova delovna mesta. Agenda 2020 – 2030 je, in tudi smernice Evropske komisije s področja zaposlovanja in dostojnega dela in Slovenija meni, da mora ustvarjanje novih delovnih mest potekati skladno z ustaljenimi mednarodnimi praksami za promocijo dostojnega dela in produktivnega zaposlovanja.</font><br>
<font size="4">Torej, to menimo, da bo s tem, da bomo povečali življenjski standard in da bomo predvsem vključevali tudi ženske v ta proces in da bomo s tem pomagali pri reševanju temeljnih vzrokov ekonomskih migracij. Za Evropo vidimo to, ko se bodo ženske pravilno vklopile v okolje, ko bo dostojanstveno delo, bodo tudi potem življenjske okoliščine tiste, ki bodo zmanjševale migracije iz Afrike proti Evropi.</font><br>
<font size="4">Zdaj, ali sem vse to povedal ali nisem, še moram kaj dodati? Mogoče gospod predsednik?</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Združevanje programov.</font><br>
<br>
<b><font size="4">DOBRAN BOŽIČ:</font></b><font size="4"> Združevanje programov, ja, veste, to je, karkoli naredimo, verjetno bo potem še, še vedno najdemo, da je bilo kaj slabo, pa kaj boljše. Pri združevanju programov gre predvsem za lažje pretakanje denarja iz enega konca na drugega in lažje izplačevanje. Torej, med posameznimi področji je lažje prenos sredstev in veliko bolj transparenten in lažji predvsem prenos sredstev. Za to se je šlo v združevanju programov.</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa.</font><br>
<font size="4">Se še javi kdo? Želi še kdo razpravljati? A ko ne, zaključujem razpravo, na glasovanje dajem Predlog sklepa, ki se glasi: Odbora za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za zunanje zadeve,</font><br>
<br>
<b><font size="4">5. TRAK: (ŠPE) – 8.20</font></b><br>
<br>
<font size="4">	(nadaljevanje) razvoj, ki bo v Bruslju, v ponedeljek in jih podprl. Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	S tem ugotavljam, da je sklep sprejet.</font><br>
<font size="4">	S tem končujem 2. točko dnevnega reda. Zahvaljujem se gostom iz Zunanjega ministrstva.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – ZSEDANJE SVETA EVROPSKE UNIJE ZA IZOBRAŽEVANJE, MLADINO, KULTURO IN ŠPORT V BRUSLJU, 26. IN 27. NOVEMBRA. </font></b><font size="4">Gradivo smo prejeli od Vlade 22. novembra na podlagi 8. Člena Zakona o sodelovanju med Državnim zborom in Vlado, o zadevah Evropske unije.</font><br>
<font size="4">	Prosim dr. Jernej Štromajerja, državnega sekretarja na Ministrstvu za izobraževanje, znanost in šport, da nam predstavi izhodišča. Izvolite, imate besedo. </font><br>
<br>
<font size="4">	</font><b><font size="4">DR. JERNEJ ŠTROMAJER: </font></b><font size="4">Hvala lepa. Dobro jutro, lepo pozdravljeni, spoštovani poslanci, spoštovana poslanka.</font><br>
<font size="4">	Ministri pristojni za izobraževanje, mladino in šport, bodo na ponedeljkovem svetu ministrov obravnavali devet vsebinskih tem, dosjejev s področja izobraževanja, mladine in športa. Pričeli bodo s področjem mladine, kjer bodo predvidoma sprejeli resolucijo o strategiji EU za mlade v obdobju 2019-2027 ter predloge sklepov sveta o vlogi mladinskega dela v kontekstu migracij in begunskih zadev. </font><br>
<font size="4">Dokumenta sta usklajena, razprava med državami članicami pa ni predvidena. Glavni dokument, Uredba o evropski solidarnostni enoti se osredotoča na individualno in skupinsko prostovoljstvo, pripravništvo in zaposlitve v okviru različnih evropskih solidarnostnih akcij. Slovenija dokument podpira, na samem zasedanju pa bo izrazila še dodatno podporo novemu programu. Razprava ministrov bo osredotočena na vizijo in implementacijo strategije EU za mlade. Slovenija bo izrazila podporo strategiji ter izpostavila, da je dosedanji evropski okvir sodelovanja pomembno vplival pri oblikovanju Zakona o javnem interesu v mladinskem sektorju, programu za mladino in pa oblikovanje Sveta Vlade RS za mladino. Strategije in predlagane instrumente pa želimo tudi v bodoče uporabljati tako, da se bo upoštevalo raznolikost med posameznimi država članicami.</font><br>
<font size="4">V okviru izobraževanja in usposabljanja bodo ministri najprej potrdili predlog uredbe za programe Erasmus+. Slovenija predlog programa podpira, saj meni, da je to okrepljen in razširjen program, ki bo predvidoma podvojil(?) trenutno sredstvo. Program ohranja strukturo, stabilnost in kontinuiteto trenutnega programa, njegovi cilji pa so usmerjeni na povečanja števila upravičencev, doseganje ljudi iz vseh socialnih okolij, usmerjanje na študijska področja prihodnosti ter krepitev evropske entitete. </font><br>
<font size="4">Javna razprava se bo osredotočila na aktivnosti, ki naj bi jih izobraževalni sistemi zagotavljali z namenom oblikovanja evropskega izobraževalnega prostora in njegove promocije do leta 2025 ter vire, ki jih je potrebno pri tem zaobiti.  </font><br>
<font size="4">Stališče Slovenije je, da imajo strateške povezave med visokošolskimi inštitucijami, spodbujanje mreže evropskih univerz in vzajemno priznavanje in skupne cilje in sicer doseganje večje medsebojne povezanosti v evropskem izobraževalnem prostoru, uporaba digitalizacije, umetne inteligence sektorskih kvalifikacij(?) in večjo usmerjenost k ciljem trajnostnega razvoja agenda 2030(?), kar so ene izmed orodij, ki jih je smiselno uporabiti in o njih razmišljati. </font><br>
<font size="4">Na področju športa pa bodo ministri predvidoma sprejeli sklepe o evropski dimenziji športa in njegovi socialno ekonomski koristi, s katerim nameravajo predvsem opozoriti na doprinos športa kot celote k ekonomski uspešnosti države. Slovenija bo dokument podprla ter izpostavila potrebo po oblikovanju nacionalnega sistema, ki bo meril ekonomske učinke športa. Razprava ministrov pa bo usmerjena k večjim športnim dogodkom kot gonilno silo inovacij. V razpravi bo Slovenija izpostavila dejstvo, da sodimo med države z zlatim inovacijskim potencialom v športu, izvoz vrhunskih športnih orodij ter opreme ter predstavila, kar tudi že zdaj predstavlja znaten delež našega izvoza. Prav tako izvoz znanja na področju športnega treniranja, kot bomo tudi poudarili, da vidimo vlogo Evropske komisije predvsem v tem, da s pomočjo analize in izvedbe študije na EU ravni ugotovimo, kakšen je učinek inovacij za športne uspehe, njihov vpliv na industrijo in na trg dela.</font><br>
<font size="4">Hvala za pozornost.</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Prosim še gospoda Jana Škoberneta z Ministrstva za kulturo, državnega sekretarja, da nam predstavi izhodišče. Izvolite, imate besedo.</font><br>
<br>
<b><font size="4">JAN ŠKOBERNE: </font></b><font size="4">Najlepša hvala spoštovani gospod predsednik, spoštovana poslanka, </font><br>
<br>
<b><font size="4">6. TRAK: (VP) – 8.25</font></b><br>
<br>
<font size="4">	(nadaljevanje) spoštovani poslanci, ostali gostje.</font><br>
<font size="4">	Najprej naj izrazim veselje, da tovrstno stališče pojasnjujem ob čudoviti spremljavi Ipavčevih pesmi. Vsaj zato ker govorimo o kulturi. Malo za šalo pa malo zares.</font><br>
<font size="4">	Torej, 27. novembra se bo Svet seznanil s poročilom o napredku pri sprejemanju predloga uredbe o vzpostavitvi programa Ustvarjalna Evropa do leta 2027. V nezakonodajnem delu pa bo sprejel osnutek sklepov o delovnem načrtu do leta 2022 ter osnutek sklepov o krepitvi evropskih vsebin v digitalnem gospodarstvu. </font><br>
<font size="4">Če na kratko povzamem bistvene stvari. Slovenija seveda podpira sprejem čim bolj ambicioznega programa Ustvarjalne Evrope v letih 2021-2027, pri čemer imamo manjši zadržek oziroma pomisleke, opozorila, ki so bila že predhodno pogajana in bodo tudi vnaprej, glede na to, da končnega dogovora še ni. In sicer ocenjujemo, da je pri predlogu Evropske komisije prevelik poudarek na komercialni uspešnosti sektorjev na področju kulture in ocenjujemo, da bi bilo bistveno bolj pomembno, da se daje večji poudarek na kulturni raznolikosti in na evropskih dimenzijah. Skladno s tem poudarjamo, da morajo biti podporni ukrepi zasnovani na način, da bo omogočen enakomeren kulturni razvoj in seveda upoštevana tudi geografska dimenzija. Prav tako da bodo podporni elementi ustrezno pripravljeni za velike in majhne države članice. </font><br>
<font size="4">Če nadaljujem z nezakonodajnim delom, torej z delovnim načrtom Sveta za kulturo – slednji prinaša pet prednostnih nalog, in sicer trajnost v kulturni dediščini, povezanost in kakovost življenja, ekosistem, ki podpira umetnike, kulturne in ustvarjalne strokovnjake ter evropske vsebine, enakost spolov in – tukaj smo še posebej veseli - na pobudo Slovenije mednarodne kulturne povezave. Prednostno se torej vzpostavljajo in razširjajo priložnosti za kulturo, kulturno dediščino, kulturne ustvarjalce, predvsem v drugih politikah in programih EU, kar je za Slovenijo še posebnega pomena. Kot posebna prioriteta pa se znotraj tega delovnega programa vzpostavlja kulturna dediščina in digitalizacija.</font><br>
<font size="4">V tretjem delu pri priporočilih Sveta o krepitvi evropskih vsebin v digitalnem gospodarstvu pa je poudarek na raznolikosti in vidnosti kulture ter vzpostavljanju enakovrednih pogojev za vse deležnike, krepitev verodostojnega in neodvisnega novinarstva in seveda pomenu kreativnih industrij za močnejšo vlogo Evrope v novih okoliščinah digitalnega sveta - seveda v povezavi s tem, kar se je izvajalo že v okviru obstoječe finančne perspektive, to je povezovanja ustvarjalnih, kreativnih elementov z gospodarstvom, torej povezovanja umetnosti, kulture z realnim sektorjem, z industrijami v čim širšem možnem obsegu.</font><br>
<font size="4">Za uvod mi, dovolite, predsednik, toliko. V kolikor bodo dodatna vprašanja in razprave pa seveda smo na razpolago. Najlepša hvala. </font><br>
<br>
<b><font size="4">PREDSEDNIK DR. DARIJ KRAJČIČ</font></b><font size="4">: Hvala lepa obema državnima sekretarjema za pojasnila.</font><br>
<font size="4">Odpiram razpravo pod to točko dnevnega reda. Se kdo javi k razpravi?</font><br>
<font size="4">Ugotavljam, da smo se javili trije poslanci. </font><br>
<font size="4">Najprej dr. Milan Brglez, podpredsednik odbora, izvolite, imate besedo.</font><br>
<br>
<b><font size="4">DR. MILAN BRGLEZ (PS SD)</font></b><font size="4">: Hvala lepa za besedo.</font><br>
<font size="4">Lepo pozdravljeni vsi.</font><br>
<font size="4">Tisto, kar je iz tega – iz obeh poročil oziroma iz obeh predstavitev nekako jasno je, da se zelo jasno zavedamo tega, kaj so naši interesi. Tako na izobraževalnem področju, še zlasti pa, recimo temu, v delu z mladimi in zelo velik pomen Erasmus+ na eni strani, na drugi strani pa tudi potrebe po tem, da se enakomerno kulturno razvijamo, in dejansko je ta vidik tisti, kjer je pa logika delovanja trga, na – ogromnokrat pristaja Evropska unija tisti, ki nam pač ne ustreza. In nam preprosto ne bo mogel ustrezati ne v, recimo, notranjepolitični dimenziji, ne v mednarodni dimenziji. Nikoli ni tega – ali pa – tržno ni </font><br>
<br>
<b><font size="4">7. TRAK: (NB) - 8.30</font></b><br>
<br>
<font size="4">	(Nadaljevanje) nujno tisto kar je potrebno razvijati, če hočemo ohranjati kulturno identiteto. Hkrati je pa, ko je vezana, ker kultura je pri nas vezana na identiteto, zelo pomembno prav to delo z mladimi ker mislim, da je delo z bodočimi evropskimi državljani, ki bodo tudi volivci, zelo pomembno in ustvarjanje evropske identitete skozi programe Erasmus plus, ja, nekaj kar je treba podpreti na vsak način in me veseli, da bomo ob malo bolj problematičnih temah vsaj eno takšno ob kateri ti srce zaigra. </font><br>
<font size="4">	Hvala. </font><br>
<br>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br>
<font size="4">	Gospod Boris Doblekar, izvolite. </font><br>
<br>
<b><font size="4">	BORIS DOBLEKAR (PS SDS):</font></b><font size="4"> Hvala za besedo. </font><br>
<font size="4">Pravite podvojena sredstva, šport, mladina, Erasmus plus. Pa me zanima ali bo Slovenija dobila tudi podvojena sredstva oziroma bomo izkoristili to možnost, priložnost, da bomo dobili toliko več sredstev. Se bomo morali še dodatno kaj potruditi ali je to kar samoumevno. Hvala. </font><br>
<br>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br>
<font size="4">	Moje razmišljanja gredo pa v tej smeri. Na srečanju se bodo potrjevali tudi osnutki sklepov, recimo v vlogi mladinskega dela v kontekstu migracij in begunskih zadev. Pa me zanima v tem kontekstu ali Slovenija aktivno sooblikuje ta osnutek sklepov na splošno ali ti sklepi pridejo kar na mizo s strani evropske komisije. Ali je Slovenija pri tem dejavna? Vemo, da pri teh migracijah je Slovenija nadpovprečno obremenjena glede na druge države članice. Ali so ti sklepi takšni, da dejansko so pisani na kožo za ta problem, ki je v Sloveniji večji kot kje drugje. Glede na to, da osnutka sklepov nismo dobili, gre v bistvu moje razmišljanje prav v tej smeri. Pa bi morda bil tukaj, kako se reče, toliko zahteven, da bi vas prosil, če natančno poveste na kateri sklep, na kakšen način je Slovenija oblikovala prav ta del vezan na migracije. To je seveda povezano z razpravo v Državnem zboru, ki je v zadnjem času aktualna. Tudi kot sem že enkrat rekel, v enem delu zame dokaj nesprejemljiva razprava, ampak vendarle, demokracija je takšna kot je in mi je pomembno, da se država na te izzive odgovorno odziva. </font><br>
<font size="4">	Druga razmišljanja moja in potem tudi vprašanje gre v smeri Erasmusa. Pozdravljam to, da se zadeva izboljšuje. Moje izkušnje z Erasmusom kot takim niso najboljše, to moram reči, pa ne samo moje, ampak tudi mojih kolegov, ko smo na fakulteti bili profesorji, je bila aktivnost študentov rahlo šibka, če se nežno izrazim, ampak zanimivo, da samo iz določene države članice, iz drugih držav pa je bilo drugače. Pa da ne bom države članice imenoval, naj to zame ostane, ker pač ni zaprta za javnost ta seja, če ne bom imel takoj veleposlanika jutri na vratih. Zagotovo je pa pozitivno to, da se skozi to širijo obzorja ljudi, če nič drugega in to tudi zmanjšuje konfliktne situacije na ravni Evropske unije oziroma je to ena od poti, da se konflikti, ki so sestavni del sodobnih družb znajo lažje reševati. </font><br>
<font size="4">	Pa še eno vprašanje. Tukaj imamo Predlog Uredbe o vzpostavitvi programa Ustvarjala Evropa, ste rekli. Nikjer nismo zasledili koliko je ta program težek, mislim v finančnem smislu, pa ali je tukaj trend naraščanja ali upadanja. Se mi zdi, da so taki programi precej bolj učinkoviti in jih kaže dejansko podpirati kot pa recimo kakšni drugi, ki so bolj alucirali na države članice, pa da rečem, kohezija. Pa ne mislim samo, tudi kakšne druge. Se mi zdi, da prav ti, ki gredo tako horizontalno po Evropski uniji, da so ti tisti pravi, ki Evropsko unijo tudi povezujejo. </font><br>
<font size="4">	Še želi kakšen poslanec? Gospod Primož Siter, izvolite. </font><br>
<br>
<b><font size="4">	PRIMOŽ SITER (PS Levica):</font></b><font size="4"> Hvala lepa. Dobro jutro! </font><br>
<font size="4">	Jaz si bom dovolil razširiti predsednikovo vprašanje. Tudi jaz se bom dotaknil Erasmusa plus oziroma programa EVS, Evropske prostovoljske službe. </font><br>
<br>
<b><font size="4">8. TRAK: (DAG) - 8.35</font></b><br>
<br>
<b><font size="4">	</font></b><font size="4">(nadaljevanje) Vesel sem, da ima kolega državni sekretar izkušnje iz mladinskega dela in bržkone mi boste lahko dali tak zelo konkreten odgovor. </font><br>
<font size="4">	Na eni strani mi razumemo, da evropska prostovoljska služba in Erasmus Plus imata to smer razvijanja in spodbujanja prostovoljstva, kar je super in namen absolutno pozdravljam. Je pa morebiti izziv teh programov, da nimajo reguliranega nekega zagotavljanja vsebin in aktivnosti in da na drugi strani vzporedno peljejo neko spodbujanje projektnega in prekarnega dela, če si upam biti zelo drzen. Problem, ki pride tukaj, je množica organizacij, ki te programe izkoriščajo ne za njihov prvotni namen, torej spodbujanje, širjenje obzorij mladih udeležencev, spodbujanje, ustvarjanje neke evropske identitete, povezovanje in tako naprej. Ne glede na to, da imamo na eni strani dobre izkušnje - tu nadgradim kolega predsednika -, tudi dobre izkušnje udeležencev Erasmus Plus, EVS in tako naprej, je pa tudi ta črna pika tu na strani organizacij, ki to izkoriščajo zgolj za financiranje, ne pa za doseganje vsebinskih ciljev; tu izražam neko skepso. Podoben dvorezen meč pa vidimo tudi pri programih humanitarne pomoči. Po eni strani je lahko seveda hvalevredno, ampak je pa ta izziv, da ne more zagotavljanje humanitarne pomoči pa sloneti na nekem prostovoljstvu, ampak zahteva neke bolj krovne rešitve, če hočete, v realizaciji. </font><br>
<font size="4">	Če grem naprej in se tudi jaz naslonim malce na problematiko dela mladih z begunci, migranti, azilanti. Absolutno pozdravljamo namen, ampak bi rad malce bolj točnega okvirja, ker zelo hitro lahko pride do zlorabe. Mi se moramo truditi, da ti programi rušijo predsodke pred različnimi in me skrbi, da se lahko sčasoma začnemo spogledovati tudi z idejami, ki so pa ravno nasprotne, ki so diametralno nasprotje tega in bodo v imenu nekega prostovoljstva ali pa kakorkoli želele spodbujati neko nestrpnost ali kakorkoli. Zanimalo me bo, kako bo zagotovljeno usposabljanje tega kadra. Kako bo zagotovljeno, po kakšnem ključu se bodo zbirale skupine ljudi, s katerimi se bodo te aktivnosti izvajale, torej, kako se bo usposobil kader in prostovoljci v tem kontekstu.</font><br>
<font size="4">	Toliko zaenkrat. Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Izvolita, gospoda državna sekretarja, imata besedo. Morda najprej gospod Škoberne, želite vi najprej? Izvolite.</font><br>
<br>
<font size="4">	</font><b><font size="4">JAN ŠKOBERNE: </font></b><font size="4">Najlepša hvala. Morda jaz najprej, ker se manj vprašanj nanaša, da bo potem lažje odgovoriti dr. Štromajerju. </font><br>
<font size="4">	Najprej, kar se tiče sprejemanja sklepov Sveta. Ko Svet pripravi sklepe oziroma predloge sklepov, se slednji usklajujejo najprej z Evropsko komisijo, nato z državami članicami znotraj skupin, mi pa vse sklepe oziroma stališča do sklepov in stališča Republike Slovenije usklajujemo tudi medresorsko. Tako so v najvišji možni meri stališča države najprej usklajena doma in jih tako zastopamo tudi na Svetu, torej ne pride do tega, da bi dobili na mizo in se sproti odločali, ampak gre za proces. </font><br>
<font size="4">	Kar se tiče programa ustvarjalne Evrope, pa gre za 21 % povečanje sredstev. Skupni obseg je milijarda 850 milijonov. Po področjih to pomeni 609 milijonov v sklopu kultura, milijarda 81 milijonov v sklopu mediji in 160 milijonov v sklopu čezsektorskega sodelovanja. V ostalem pa se z dr. Brglezom lahko zgolj strinjam. </font><br>
<br>
<b><font size="4">9. TRAK: (DAG) - 8.40</font></b><br>
<br>
<b><font size="4">	</font></b><font size="4">(nadaljevanje) Pomembno je najprej, da je temeljna podstat kulture v odzivanju, v refleksiji na to, kar se dogaja v svobodi ustvarjanja. Seveda v delu, ki ga pa imenujemo kreativne industrijske kulture, pa je to tudi velika priložnost za dodano vrednost v gospodarstvu. Ampak, še enkrat, osnova je, kar si tudi Slovenija prizadeva, v tem, da financiranje kulturne produkcije v čim manjši meri primarno zasleduje komercialni interes in da je tu ustrezna regionalna in čezsektorska enakopravnost in raznolikost zagotovljena, ker je to za Slovenijo izjemno pomembno. </font><br>
<font size="4">	Toliko za sedaj. Najlepša hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Še dr. Štromajer, izvolite. </font><br>
<br>
<font size="4">	</font><b><font size="4">DR. JERNEJ ŠTROMAJER: </font></b><font size="4">Hvala za besedo. </font><br>
<font size="4">	Najprej odgovorim dr. Brglezu. Tudi mi pozdravljamo posledice, ki jih ima pozitivne Erasmus Plus in Strategija razvoja za mlade, ker to vendarle daje dodatne možnosti medsebojnega učenja in oblikovanja skupnih iniciativ. Med drugim tudi zelo pozdravljamo uvedbo novega EU koordinatorja za mlade in večjo transparentnost sredstev, ki se uporabljajo. Tako lahko v bistvu skupaj pomagamo tudi krepitvi evropske identitete, ki je sploh za mlade in za razvoj Unije zelo pomembna. </font><br>
<font size="4">	Glede črpanja večjih sredstev. Že do sedaj smo bili med prvimi v Evropi, tako verjamem, da bodo organizacije, nacionalne agencije in vsi ostali, ki so tu pristojni oziroma ki se poslužujejo teh fondov, tudi v tem primeru uspešni in da bodo ta črpanja lahko uspešno izvedena. </font><br>
<font size="4">	Kar se tiče našega sooblikovanja predlogov glede migracij, migrantov in beguncev. Mi smo že sedaj sodelovali - sicer je osnutke pripravila ekspertna skupina, vendar so v njej sodelovali tudi predstavniki civilne družbe iz Slovenije -, je pa Slovenija tudi predlagala dopolnitev besedila resolucije s poudarkom na povezovanju področja mladinskega dela z dostopom teh skupin do psihosocialne pomoči ter krepitve mladinskih delavcev - tu zdaj že odgovarjam tudi kolegi Siterju -, kjer se poskuša te ljudi opolnomočiti, da imajo ustrezne kompetence za delo z migranti in begunci. </font><br>
<font size="4">	Kar se tiče sklepa. Konkretno usposabljanje, to bo Evropska komisija še pripravila in tu bomo zagotovo pozorni, da bomo opozarjali na to, da morajo ljudje za delo s temi ciljnimi skupinami biti ustrezno opolnomočeni. </font><br>
<font size="4">	Kar se morebitnih zlorab EVS tiče, se z vami popolnoma strinjam. To, da so eni »enjoy« malo primorani ali pa so tu našli tržno nišo, da uporabljajo ta sistem na ta način, da iščejo neke krivine, je zagotovo nekaj, kar nam ni v interesu. In upam, da bodo tudi ustrezni mehanizmi, ki se pripravljajo znotraj novega programa, to karseda okrepili. Je pa res, da vsakršno takšno vlaganje v humanitarno pomoč, kot ste sami rekli, zna biti dvorezen meč, ker pač zdravimo posledice, ne moremo jih pa na ta način odpraviti. Zagotovo je pa treba te vsebine pozdraviti. Mi smo tekom pogajanj, država Slovenija je že zahtevala večji poudarek na učnih izkušnjah mladih, upoštevanje mladih z manj priložnostmi in podajanje vlog sodelujočih organizacij, kar je bilo vključeno tudi v sodelovanje pri Uredbi o evropski solidarnostni enoti, ki v veliki meri izvira prav iz aktivnosti EVS, v okviru Erasmus Plus. Tu smo tudi zagovarjali stališče, da se največ 10 % nameni zaposlovanju mladih, se pravi, da res gre za neko aktivnost na področju humanitarne pomoči in tudi možnost za predloge za namestitev znotraj držav, se pravi, da se lahko pomaga. Tako upamo, da bomo pri tem uspešni. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa državnima sekretarjema.</font><br>
<font size="4">	S tem zaključujem razpravo pod to točko dnevnega reda. </font><br>
<font size="4">	Preden preidemo na glasovanje, ker bi rad končal glasovanje, ker se moramo prestaviti, vam povem, da Mateja Udovč nadomešča gospoda Gregorja Periča. </font><br>
<font size="4">	In morda še tole razmišljanje v zvezi s to točko dnevnega reda, da je nek program, ker imam osebno izkušnjo z neko filantropijo, ker je moj sin šel v neko mednarodno zgodbo že pred mnogimi leti, ko so se ukvarjali prav za migracijami, s tem je bilo izjemno koristno, izjemno koristno. Tako nam to po mojem vendarle manjka. Šlo je pač za filantropijo, ki ni bil NGO, ki bi izkoriščal to v neke svoje tržne niše. Tako je razumevanje ljudi potem, ki iz tega ven pridejo, o tem pojavu se spremeni. In jaz mislim, da moramo precej na tem tudi delati. To je tudi globinsko obvladovanje problema migracij, ne samo na meji pa ne samo na zidu, kar tudi seveda potrebujemo.</font><br>
<font size="4">	Torej, prehajamo na glasovanje. Glasujemo.</font><br>
<font size="4">	</font><br>
<b><font size="4">10. TRAK: (TB) – 8.45</font></b><br>
<br>
<font size="4">	(nadaljevanje) Kdo je za? (11 članov.) Kdo je proti? (Nihče.)</font><br>
<font size="4">	S tem je sklep sprejet in zahvaljujem se obema državnima sekretarjema z ministrstev in druge kolege in pa ministrstvo pa obveščam, da se čez 10 minut dobimo v sobi 212.</font><br>
<font size="4">	S tem zaključujem 1. točko dnevnega reda.</font><br>
<br>
<font size="4">(Seja je bila prekinjena ob 8.45.)</font><br>
<br>
<b><font size="4">11. TRAK: (VP) – 8.55</font></b><br>
<br>
<font size="4">(Seja se je nadaljevala ob 8.56.)	</font><br>
<br>
<b><font size="4">PREDSEDNIK DR. DARIJ KRAJČIČ</font></b><font size="4">: Spoštovani kolegice in kolegi, nadaljujemo prekinjeno 18. sejo odbora.</font><br>
<br>
<font size="4">Prehajamo na </font><b><font size="4">4. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI EVROPSKEGA INDUSTRIJSKEGA, TEHNOLOŠKEGA IN RAZISKOVALNEGA STROKOVNEGA CENTRA ZA KIBERNETSKO VARNOST TER MREŽE NACIONALNIH KOORDINACIJSKIH CENTROV - PRISPEVEK EVROPSKE KOMISIJE K SREČANJU VODITELJEV V SALZBURGU 19. IN 20. SEPTEMBRA LETOS</font></b><font size="4">. </font><br>
<font size="4">Gradivo smo prejeli od Vlade 9. novembra na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. Skrajni rok za njegovo obravnavo v Državnem zboru je danes. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za notranje zadeve, javno upravo in lokalno samoupravo kot matičnemu delovnemu telesu. Slednji ga je obravnaval na 5. nujni seji 20. novembra in sprejel mnenje, ki smo ga prejeli. Prosim državnega sekretarja gospoda Leona Behina z Ministrstva za javno upravo, da nam predstavi predlog uredbe in zlasti predlog stališča Republike Slovenije.</font><br>
<font size="4">Izvolite, imate besedo.</font><br>
<br>
<b><font size="4">LEON BEHIN</font></b><font size="4">: Hvala lepa, gospod predsednik.</font><br>
<font size="4">Spoštovana poslanka in poslanci, ostali prisotni. Predlog uredbe Evropskega parlamenta in Sveta o vzpostavitvi evropskega industrijskega, tehnološkega in raziskovalnega strokovnega centra za kibernetsko varnost ter mreže nacionalnih koordinacijskih centrov je Evropska komisija sprejela 12. 9. letošnjega leta. </font><br>
<font size="4">Na podlagi ugotovitev, ki izhajajo, da Evropska unija danes še vedno nima dovolj tehnoloških in industrijskih zmogljivosti, da bi samostojno zaščitila svoje gospodarstvo in pa tudi kritično infrastrukturo ter postala vodilna na svetu – ali pa se vsaj približala najbolj vodilnim na svetu na področju kibernetske varnosti. </font><br>
<font size="4">Hkrati je ugotovljeno, da je Evropska unija danes neto uvoznica izdelkov in rešitev kibernetske varnosti na globalnem trgu in da je ta globalni trg, vsaj, kar se tiče kibernetske varnosti, dejansko težek danes preko 600 milijard evrov. In se vsakoletno povečuje z več kot 10-odstotnim indeksom, ki prispeva k tej trgovinski menjavi. In da je med 20 vodilnimi članicami na svetu samo 6 članic evropske skupnosti.</font><br>
<font size="4">Hkrati pa je ugotovljeno, da Evropska unija ima veliko strokovnega znanja in izkušenj, veliko število organizacij – preko 600 organizacij – ki pa so med seboj neusklajene in bi s pomočjo sinergije med civilno in obrambno kibernetsko varnostjo lahko veliko boljše delovale in tudi imele večje uspehe. In če izhajamo iz tega izhodišča, potem je jasno, da je namen predlogov uredbe zagotoviti oziroma izboljšati položaj Evropske unije na način, da se ohrani in razvije bistvene tehnološke in industrijske zmogljivosti. Za samostojno zaščito gospodarstva, družbe in demokracije. Da je cilj, da države članice koristijo najnaprednejše rešitve za kibernetsko varnost in zmogljivosti za kibernetsko obrambo. Da se je - evropski program v različnih sektorjih zagotovi dostop do virov, kadrov in pa omogoči praktično pretvorbo v kibernetski varnosti v </font><br>
<br>
<b><font size="4">12. TRAK: (TB) – 9.00</font></b><br>
<br>
<font size="4">	(nadaljevanje) konkurenčno in prednostno državo. Zaradi tega predlaga vzpostavitev tako imenovanega evropskega industrijskega, tehnološkega in raziskovalnega, strokovnega centra za kibernetsko varnost, ki pa bo deloval skupaj z mrežo nacionalnih koordinacijskih centrov.</font><br>
<font size="4">Strokovni center bo glavni izvedbeni organ za finančna sredstva Evropske unije o katerih smo govorili tudi na eni od prejšnjih sej tega odbora, ko govorimo o finančnih sredstvih v obdobju 2021 – 2027 in naj bi ta center tudi izvajal koordinacijsko vlogo razdeljevanja sredstev s področja kibernetske varnosti, v okviru naslednje finančne perspektive in tudi tiste uredbe, ki je bila predstavljena, je za enega od teh petih ciljev, ki se na področju digitalizacije predvideva v naslednji perspektivi, predvidenih približno 2 milijardi sredstev in ta organ bi igral ključno vlogo pri razdeljevanju teh sredstev.</font><br>
<font size="4">Sama oblika izvedbenega organa oziroma tega organa za kibernetsko varnost je v obliki evropskega partnerstva, kar pomeni, da poleg sredstev, ki bodo predvidena za samo vsebinsko področje, gre za partnerstvo in participacijo posameznih držav članic in ključno je že mogoče, tukaj takoj na začetku povedat, da se nekje predvideva, da bi bila participacija teh držav članic približno v enakem znesku, kot je znesek, ki sem ga omenil prej, nekaj več kot 1, 9 milijona evrov, ki se namenja skozi različne programe Evropske unije ali skozi kohezijske programe oziroma inštrumente Evropske unije in pa tudi še nediferencirano natančno vsebino projektov Horizon(?), ki bodo tudi participirali v tem delu.</font><br>
<font size="4">Ključno se nam zdi v tej predstavitvi izpostavit, kdo je glavni organ odločanja v tem organu, novoustanovljenem, in to je sicer upravni odbor v katerem po tem predlogu sodelujejo vse države članice, pri tem pa je potrebno izpostaviti, da imajo glasovalno pravico samo države članice, ki k strokovnemu centru finančno tudi prispevajo in 50 % glasov ima Evropska komisija.</font><br>
<font size="4">Zdaj tudi, naše stališče do predloga te uredbe bo zelo povezano s tem, kar sem zdaj povedal, kajti gre za dosti specifično ureditev, da so glasovalne pravice vezane na participacijo, to pa izhaja iz tistega partnerskega odnosa oziroma partnerskega namena ustanovitve samega organa in tukaj bo še posebno deležen naše pozornosti.</font><br>
<font size="4">Prav tako je upravnemu odboru inštitucije predvideno, da ji pomaga tudi že ustanovljena in delujoča Agencija ENISA. To je Agencija Evropske unije za varnost omrežij in informacij in tukaj se bojimo, da v določenem delu nalog bi lahko prišlo do podvajanja nalog in nesmiselnosti izvajanja nalog v dveh organizacijah oziroma dveh telesih, ki jih ustanavljamo. Zaradi tega bo tudi potem tisto naše stališče se v enem delu nanašalo tudi na to strokovno sodelovanje oziroma določitev nalog, ki jih izvaja novoustanovljena organizacija.</font><br>
<font size="4">Upravnemu odboru pomaga tudi industrijsko znanstveno svetovalni odbor, ki praktično povezuje zasebni sektor, potrošnike in pa druge zainteresirane strani in tak cilj seveda uredbe je, da tak celovit pristop omogoča podpiranje kibernetske varnosti po celotni vrednostni verigi in sicer od raziskav do podpore uvajanja in pa tudi uporabe ključnih tehnologij. </font><br>
<font size="4">Sam strokovni center, je predvideno, da bo deloval v obdobju od 1. januarja 2021 do 31. decembra 2029. Financiranje tega centra za samodelovanje je letno predvideno med 15 in 20 milijonov evrov, naj bi bilo krito iz proračuna Evropske unije, kar pomeni krat 9 let, ker smo rekli od 2021 do 2029, bo pa to, kot je bilo omenjeno, praktično razdeljevalni organ oziroma organ, ki bi skrbel za približno 1 milijardo 981 milijonov evrov, iz programa za digitalno Evropo in pa plus sredstva </font><br>
<br>
<b><font size="4">13. TRAK: (ŠPE) – 9.05</font></b><br>
<br>
<font size="4">	(nadaljevanje) programa Obzorje oziroma HORIZON ter prispevka s posameznih državnih članic ravno za področje kibernetske varnosti.</font><br>
<font size="4">	Zdaj bi pa prešel k predlogu stališča Republike Slovenije. Republika Slovenija seveda pozdravlja cilje in namen predlogov uredbe, ker gre ne nazadnje za zelo pomembno vprašanje kibernetske varnosti, katerega se ne more lotevati posamezna država članica, sploh pa ne učinkovito, ampak je ključno povezanost kompletnih članic evropske skupnosti in ne nazadnje tudi ne samo zaradi lastne varnosti, ampak tudi prej izpostavljenega gospodarskega možnega tržnega interesa, ki se bi na takšen način vzpostavil tako na celotni verigi raziskave industrije in pa tudi implementacije.</font><br>
<font size="4">	Republika Slovenija se strinja, da je treba zagotoviti, da Evropska unija ohrani in razvije tehnološke in industrijske zmogljivosti na področju kibernetske varnosti. Ravno s tem način združevanja, znanja in zmogljivosti na tem področju in pa seveda tudi, zelo pomembno – omogočanjem dostopa do te infrastrukture in z razširjenjem najnaprednejših rešitev za kibernetsko varnost.</font><br>
<font size="4">	Nadalje, Republika Slovenija v svojem stališču poudarja, da ne nasprotuje predlagani strukturi, to je sami ustanovitvi Strokovnega centra Evropske unije in pa mreži nacionalnih koordinacijskih centrov, kajti gre za horizontalno in vertikalno organiziranost na nivoju. Ta Strokovni center Evropske unije bo lahko deloval in usklajeval samo s podporo in tudi predvidena ustanovitev mreže nacionalnih koordinacijskih centrov in strokovnih skupnosti, kjer si bomo pa prizadevali ravno na podlagi prej izpostavljenega, za čim jasnejšo opredelitev razmerij med posameznimi akterji s te strukture, kar pomeni pristojnost samega strokovnega centra in pa neodvisnosti nacionalnih koordinacijskih centrov v tem procesu in pa seveda, kot je bila že izpostavljena agencija ENISA in pa vloga vozlišča za digitalne inovacije v tej strukturi, kajti ne bi želeli, da že prihaja takoj na začetku ob ustanovitvi teh agencij, do podvajanja določenih aktivnosti oziroma do prekrivanja področja, kajti ENISA je ustanovljena za strokovno podporo cele(?) in zaradi tega ne bi želeli, da to prihaja tudi v tem strokovnem centru.</font><br>
<font size="4">	Glede organiziranosti Strokovnega centra Evropske unije za kibernetsko varnost se bo Republika Slovenija zavzemala za ponovni razmislek o primernosti predlagane sestave upravnega odbora in pravil glasovanja, kjer je teža države članice odvisna tudi od njenega finančnega vložka. Kajti takšna možnosti brez vnaprejšnje razjasnitve, kako bo to potekalo, v kakšnih primerih bodo te glasovalne pravice izkoriščene, je po našem mnenju zelo vprašljiva in si bomo pri nadaljnjih postopkih, glede na to, da gre za prvi osnutek seveda uredbe, prizadevali za zelo jasno razjasnitev, kaj je s temi glasovalnimi pravicami držav članic, v katerem pogledu in kako se bo to v resnici tudi izvajalo.</font><br>
<font size="4">	Prav tako bo treba razmisliti o prispevkih držav članic, še posebno, ker višina finančnega prispevka še ni popolnoma znana. Predvideno je, da bi približno toliko sredstev kot se iz evropskih programov namenja, tudi bilo možno, kar pomeni, da bi šli nekje do 4 milijarde evrov za to področje. Od tega so zopet povezane glasovalne pravice, kar pomeni, da je to zelo povezano že pri možnosti samega financiranja.</font><br>
<font size="4">	Prav tako si bo Republika Slovenija prizadevala, da za izboljšanje besedila v zvezi z določbami, ki urejajo osebe strokovnega centra, hkrati pa bo odprta do možnosti, da se vgradi fleksibilnosti, cilje in naloge strokovnega centra. </font><br>
<font size="4">	Nam se zdi ključno, da imamo možnost vplivanja tudi kdo bo sodeloval v tem strokovnem centru, kako bo povezan, ravno zaradi tega odnosa z nacionalnimi koordinacijskimi centri oziroma strokovnimi centri, ki bodo delovali v posamezni članici in tudi tukaj bi želeli zelo jasna stališča, kako se bo to zaposlovanje oziroma izpopolnjevanje kadra v tej novo ustanovljeni organizaciji izvajalo tudi v prihodnje. </font><br>
<font size="4">Tako da toliko v tej predstavitvi in seveda potem še na vprašanja, hvala lepa.</font><br>
<br>
<b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa državni sekretar. Odpiram razpravo na to točko dnevnega reda. A, pred razpravo pa seveda, se opravičujem… </font><br>
<br>
<b><font size="4">19. TRAK: (SC) - 9.10</font></b><br>
<br>
<b><font size="4">	</font></b><font size="4">(nadaljevanje) Za predstavitev mnenja matičnega delovnega telesa prosim člana odbora gospoda Blaža Pavlina najprej. </font><br>
<br>
<font size="4">	</font><b><font size="4">BLAŽ PAVLIN (PS NSi): </font></b><font size="4">Odbor za notranje zadeve, javno upravo in lokalno samoupravo je kot matično delovno telo obravnaval predlog stališča do predlagane uredbe na svoji 5. nujni seji 20. novembra 2018. Vsebino predlagane uredbe in predlog stališča je predstavil državni sekretar na Ministrstvu za javno upravo gospod Leon Behin. Odbor je  brez razprave z 12 glasovi za in nobenih proti sprejel mnenje, da podpira predlog stališča. </font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. </font><br>
<font size="4">	Na 19. seji 13. novembra je gradivo obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja komisije prosim predsednika komisije gospod Bojana Kekca. Izvolite. </font><br>
<br>
<font size="4">	</font><b><font size="4">BOJAN KEKEC: </font></b><font size="4">Hvala za besedo, gospod predsednik. </font><br>
<font size="4">	Lepo pozdravljeni vsi skupaj!</font><br>
<font size="4">	Naša komisija je obravnavala to temo, ki je bila bi rekel zanimivo predstavljena in tudi razprava je bila, kar na zavidljivem nivoju. Isto mi ugotavljamo v naši komisiji, da ima Evropska unija problem s kibernetsko varnostjo, da še vedno precej zaostaja. Videli smo iz parih primerov tudi kako je ranljiva. Vemo vsi, da informacijska tehnologija in kibernetska varnost je izredno povezana z razvojem vojaške tehnologije, razvojem vesoljske tehnologije in cilja sta, da s takimi uredbami, da se postopoma le približujemo nekim državam kot so recimo Združene države Amerike. Druga ugotovitev naša je kot tudi že so kolegi iz ministrstva povedali, da je znanje v Evropi veliko ni pa povezano in ključna stvar, da se te raziskave, ki se upravljajo in so na zglednem nivoju ne prenašajo v tržne rešitve in ravno tako se ne prenašajo v industrijo, se pravi, te sinergije ni. Ko smo pregledali te tri scenarije - govorimo o osnovnem scenariju - možnost je ena in možnost je dva. Osnovni scenarij nas ne bi pripeljal nikamor bi nekako bili na istem mestu kot smo sedaj. Možnost ena, ki pa je izbrana in se nam zdi tudi najbolj primerna, ker gre za povezavo industrijskih tehnologij in javnega sektorja in vseh razvojnih dejavnikov. Glavna razprava je bila še okoli financiranja. Sedaj kot smo že slišali je za nas tudi zelo problematično to sorazmerno odločanje glede na deleže. Naše mnenje je, da male države tukaj ne bi smele igrati podrejene vloge, da njihov glas bi moral veljati tako kot pri drugih, ker gre za neko skupno varnost, ki jo gradimo. Potem smo vprašali še glede terminskega plana. Ni čisto točno razdelan. Če se neka strategija gradi bi terminski plan moral biti razdelan vsaj v nekih kazalnikih, da vidimo kako oziroma v kakšnem času bi prišlo do neke zgledne kibernetske varnosti in pa, da bi recimo ujeli vodilne države. Predvsem pa je bilo veliko debate okoli priložnosti to je tudi naš predstavnik gospodarstva poudaril, da gre za priložnost za mala in mikro podjetja, v katerem je tudi Slovenija dosti dobra oziroma odlična. Tako da vidimo tudi v tem delu precej poslovnih priložnosti za naša podjetja. </font><br>
<font size="4">	Glede na strnjeno razpravo, ki smo jo, potem imeli smo soglasno podprli stališče Republike Slovenije do omenjene uredbe. </font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa gospod Kekec. Vidim, da Državni svet ta tema zelo zanimala in so se temeljito poglobili v problematiko tudi razprava očitno je bila poglobljena, kar zelo cenimo. Želimo, da bi takšno sodelovanje in takšen input s strani Državnega sveta v naše delo našega odbora bil tudi v bodoče. Na žalost pa ugotavljam, da matično delovno telo to je Odbor za notranje zadeve, javno upravo in lokalno samoupravo je pri tem precej šibkejši, čeprav gre za izjemno temo, vsaj po mojem mnenju. Kibernetska, da ne rečem vojna je izjemno aktualna tema in proti temu se je treba zoperstavljati in boriti na vse možne načine, ker ni to samo vojna s puškami, ampak je vojna na ravni intelektualne lastnine, kriminala, vsega možnega. Tako da predlagam, spoštovani kolega poslanec, če prenesete moje mnenje predsednika tega odbora na matično delovno telo, da vendarle posvetite, ne trdim, da je treba vsaki stvari posvetiti pozornost, ampak ocenjujem, da ta stvar je pa toliko pomembna, da vendarle kaže temu nameniti </font><br>
<font size="4"> </font><br>
<b><font size="4">15. TRAK: (VP) – 9.15</font></b><br>
<br>
<font size="4">	(nadaljevanje) več pozornosti.</font><br>
<font size="4">	Sedaj pa odpiram razpravo na to temo dnevnega reda. Se želi kdo javiti k razpravi? Za sedaj sva se javila dva poslanca. </font><br>
<font size="4">	Izvolite, gospod Igor Peček, imate besedo.</font><br>
<br>
<b><font size="4">IGOR PEČEK (PS LMŠ)</font></b><font size="4">: Hvala lepa, gospod predsednik.</font><br>
<font size="4">	Zahvaljujem se gospodu državnemu sekretarju za res zelo nazorno in jasno razlago. Se pa strinjam z vami, predsednik, glede tega, kako pomembno je to področje. Zdaj ugotavljamo, da Evropska unija nima niti kadrovskih niti infrastrukturnih zmogljivosti dovolj, da bi bila lahko kos stvarem, ki se dogajajo na tem trgu. Sami ste rekli, da je trg velik 600 milijard. Evropa namenja, pač če bo vse v redu, - v najboljši veri lahko za to porabimo recimo nekje 4 milijarde. Se pravi v tej shemi oziroma to, kar se bo potem izvajalo na področju raziskav, inovacij in vsega. </font><br>
<font size="4">Zdaj, vemo – samo en – da navežem na vprašanje. Zdaj, toliko, kolikor je meni jasno, je večina – ali pa zelo veliko kibernetskih napadov prihaja z vzhoda. Tam je ta sistem, predvidevam, zelo dobro razvit. Pa me samo zanima – verjetno je – no, mogoče odvečno vprašanje – ali smo se mogoče kaj zgledovali po, če mogoče veste, po teh primerih? Mislim tukaj predvsem na ruski sistem zagotavljanja te kibernetske varnosti. Ali mogoče, ne vem, sistem, ki ga imajo Združene države? To bi bilo po moje zanimivo. Vsekakor pa mislim, da mreža pač na ta način, ki je narejena – gre za dvostranski sistem. Ne bo samo strokovni center tisti, ki bo delil informacije in pa znanje oziroma tudi projekte, ampak bo tekel tudi obratno. </font><br>
<font size="4">Hvala.</font><br>
<br>
<b><font size="4">PREDSEDNIK DR. DARIJ KRAJČIČ</font></b><font size="4">: Hvala lepa.</font><br>
<font size="4">Moje razmišljanje gre pa v smeri tega, da nekako je iz gradiva razvidno, da bi naj to telo, mu rečete »strokovni center« ali kako, bil predvidoma v Belgiji. Pa me zanima, ali je res to, da vse kaže, da bo to v Belgiji? Ali se je Slovenija morda potegovala? Je bila ta ambicija za sedež tega centra v Sloveniji? Vemo, da se Evropska komisija ali pa Evropska unija centralizira bolj na nekaj držav glede agencij in inštitucij, ki jih ima, in malček slabše svoje inštitucije postavlja v vzhodni del Evropske unije. Slovenija ima zelo malo teh inštitucij, mislim, da eno samo, če se prav – če se ne motim. </font><br>
<font size="4">Pa me zanima v tem delu, ali je Slovenija dejansko tudi pri tej vzpostavitvi kibernetske zgodbe aktivna. Vemo pa, da je Slovenija zelo močna v delu know-how za digitalizacijo, za informatizacijo. Pa bi želel vašo oceno, spoštovani državni sekretar, ali smo aktivni v tem delu ali nismo. </font><br>
<font size="4">Potem – v vsaki državi članici je tudi predviden nek center. Gre, kot ste rekli, za horizontalno in vertikalno povezanost, pa me zanima – ali vidite vi ta center že kje alociran v kaki od slovenskih inštitucij ali imate namen postaviti novo inštitucijo za ta namen? Da ne bi potem prišli do tega, da bi takšna inštitucija imela pet ljudi, od tega enega direktorja, eno tajnico pa poslovnega sekretarja pa ne vem, kaj še – pa bi bila zadeva relativno draga pa neučinkovita. Oziroma ali že razmišljate o tem, kje bi v Sloveniji takšno inštitucijo locirali?</font><br>
<font size="4">To bi bilo. </font><br>
<font size="4">Še kakšno … razmislek – aha! Sem vedel, da bom spodbudil še kakšnega poslanca.</font><br>
<font size="4">Mag. Rajh, izvolite, imate besedo. </font><br>
<br>
<b><font size="4">MAG. ANDREJ RAJH (PS SAB)</font></b><font size="4">: Lep pozdrav.</font><br>
<font size="4">Jaz bi tudi delil rad eno razmišljanje. Vemo, da je kibernetska varnost tudi ena od temeljnih ciljev Evropske obrambne agencije pa zveze Nato pa me zanima, če se je ta zadeva v tem smislu tudi večsektorsko obravnava. </font><br>
<font size="4">Hvala lepa.</font><br>
<br>
<b><font size="4">PREDSEDNIK DR. DARIJ KRAJČIČ</font></b><font size="4">: Hvala lepa.</font><br>
<font size="4">Še kakšen poslanec? Poslanka morda? S Primorja kakšna ideja? Ako ni, izvolite, gospod državni sekretar, imate besedo.</font><br>
<br>
<b><font size="4">GOSPOD ______</font></b><font size="4">: Ja, hvala lepa. </font><br>
<font size="4">Jaz bom poskušal čim bolj široko</font><br>
<br>
<b><font size="4">16. TRAK: (TB) – 9.20</font></b><br>
<br>
<font size="4">	(nadaljevanje) odgovoriti, kolikor pač lahko. Mogoče najprej o samih kibernetskih napadih, aktivnosti vzhoda, zahoda in podobno. Sama specifika seveda kibernetskih napadov je taka, da je zelo težko določati natančen vir, od kod izhaja kibernetski napad. Tudi kasneje, ko je že izveden, lahko čez nekaj časa, glede na to, da je lahko nastavljen in se razvije šele čez nekaj časa, največkrat se potem ugotovi, kakšen je bil namen.</font><br>
<font size="4">	In če gremo pogledat zgodovino kibernetskih napadov, v katerih je bila tudi, na srečo bolj malokrat, direktno napadena sama Slovenija oziroma slovenska podjetja, vsem(?) ostalim lahko ugotovimo, da je interes za napad slovenskih podjetij ravno ni zelo izrazit, so bila pa slovenska podjetja in podatki, s katerimi razpolagamo v Sloveniji lahko deležni tudi kolateralne škode.</font><br>
<font size="4">Ne nazadnje, zadnji napad v Ukrajini, ki se je zgodil, je bil ravno zaradi, ko je bila napadena multinacionalka, so seveda se potem »prolongirali« tudi vsi partnerji, ki s to multinacionalko sodelujejo in posledično pride do teh napadov tudi v Sloveniji in do odvzema teh podatkov. In ravno zaradi tega je povsem logično, da je potrebno kibernetsko varnost zgraditi ne na območju same države, kajti je premajhen segment, ampak jo je že na nivoju Evropske unije, v kolikor jo vgradimo, seveda zavarujemo določeno infrastrukturo, znanje in vse ostalo, ki deluje na tem, vsekakor pa delovati povezovalno tudi z ostalimi, kajti praktično vsem državam članicam na svetu je v interesu, da imajo neko globalno kibernetsko varnost in da se več ali manj učinkovito borijo.</font><br>
<font size="4">	Je pa ravno to, kar je bilo tudi izpostavljeno, sam trg kibernetike na tem svetu tako velik, tako hitro razvijajoč se, da seveda so tudi multinacionalke in tudi drugi vedno zainteresirani, po eni strani za obrambo, po drugi strani pa za prikazovanje šibkosti tega sistema, ne nazadnje kot sistema, že na samem trgu / nerazumljivo/ pa kar se tiče vsebine in informacij.</font><br>
<font size="4">Tako da, jaz zelo težko rečem, od kod prihajajo ti glavni kibernetski napadi oziroma glavne kibernetske grožnje. Je pa tako, da bolj kot si razvit, bolj kot si tržno interesanten in vse ostalo, se seveda možnost za izvedbo kibernetskega napada toliko in toliko potem tudi povečuje.</font><br>
<font size="4">Kar se tiče samega sistema generalnega centra na nivoju Evropske unije in pa strokovnih centrov, koordinacijskih centrov na nivoju posameznih držav članic, je dejstvo ravno to, da vsaka država članica, glede na svojo specifiko že danes nekako oblikuje konkretno kibernetsko varnost. V Sloveniji praktično delujemo na tem področju tudi več ministrstev, poleg Ministrstva za obrambo, samostojnim sistemom Ministrstva za notranje zadeve, Urada za varstvo tajnih podatkov in pa tudi Ministrstva za javno upravo, ki je nekje skrbnik javne platforme, informatizacije in digitalizacije v tej državi.</font><br>
<font size="4">Želimo ravno ti štirje stebri, če rečemo, javne sfere v Sloveniji tudi povezat zadevo in eden od naslednjih projektov, ki ga želimo uvesti v naslednjem letu je enotni center poročanja. Ne nazadnje majhen korak, da se poroča o možnih oziroma evidentiranih kibernetskih napadih na eni vstopni točki, kar pomeni, da bo cela država vedela, kje se je to zgodilo, ne pa tako kot sedaj, ko imamo različni skrbniki svoj sistem poročanja in nekega celovitega pregleda, vedno potem je težavno, bom rekel, tako že na tak način. Absolutno pa bo ta center potem tudi povezal in poskušal implementirat zadevo na nivoju celotne države.</font><br>
<font size="4">Zdaj, mogoče malenkostno preskočil na to, ali imamo že identificirano v Sloveniji, kje bi bil ta nacionalni koordinacijski center? Tako, kot je bilo že povedano in omenjeno tudi v tistih finančnih sredstvih, ko smo se pogovarjali za naslednjo finančno perspektivo, o teh dveh milijardah oziroma štirih milijardah, ki bi bili eventuelno za te partnerske projekte na voljo, je Slovenija izvedla mapiranje določenih, tako industrijskih, kot tudi podjetniških in tudi državnih kapacitet. Dejstvo je, da imamo eno od teh možnosti tudi, tako imenovane, povezave Sicert(?), ki že izvaja določene takšne aktivnosti, zdaj, kako bo pa Slovenija razvila čisto svoj sistem, s kakšnimi pooblastili, v kakšnem sodelovanju na(?) tej koordinacijski mreži, nacionalni, pa seveda še ni jasno in bo ravno od tega odvisno, kakšne bodo pristojnosti ENISA, tega strokovnega centra, ki ga bomo imeli na Evropski uniji tudi, odločitev za kibernetsko varnost.</font><br>
<font size="4">Je pa trenutno, nekje se nagibamo k možnosti, da bi Slovenija se varovala s centralno(?) z enotno strategijo in enotno zgodbo kibernetske varnosti, nerazpršeno po različnih</font><br>
<br>
<b><font size="4">17. TRAK: (SB) – 9.25</font></b><br>
<br>
<font size="4">	(nadaljevanje) sistemih. S tem, da bodo potem podsistemi, seveda se ve, znanstveni, raziskovalni, podjetniški, javni in tako naprej, vsak bo moral svoje narediti, ampak z bistveno večjo povezanostjo.</font><br>
<font size="4">	Kar se tiče mogoče samega sedeža Belgija in Bruselj sta v oklepaju za sto strokovno inštitucijo, tako da končnega sedeža ni določenega. V tem postopku nismo mi zasledili, da bi bilo možno kakorkoli kot države članice kandidirati ali pa kakorkoli, bo pa ta sedež na nivoju sigurno v sklopu razprave o uredbi še odprt, tako da tukaj tudi hvala lepa za opozorilo, mi bomo zelo pozorni. Težko je reči ali bi se Slovenija lahko prijavila oziroma izrazila svoj zelo velik interes, da bi bila center takšnega, kajti tukaj je treba vedeti, da je potrebno imeti zelo dobro infrastrukturo na tej zadevi, pa tudi mogoče povezanost oziroma bližino vojaškega segmenta, ker vemo, da trenutno se nahaja v tej naši skupni organizaciji v Belgiji. Tako, da ni pa še za enkrat določena zadeva in je to samo kot izhodišče v tej, bi pa lahko tudi mogoče dopolnili stališče, da Slovenija se aktivneje vključi tudi v določitev sedeža centra tega in podiskutira na kakšen način bi bilo to možno ali spremeniti ali pa vsaj dobiti obrazložitev zakaj je ta center na tej in tej lokaciji. Kot sem že rekel sam center v Sloveniji pa ni še določen in bo odvisen tudi od pristojnosti, ki jih bodo imeli ti posamezni koordinacijski centri. Glede na to, da gre mogoče še v terminskem planu, ki je bil prej tudi izpostavljen, predviden je zelo hiter razplet te uredbe načeloma si prizadevajo, da bi bila uredba več ali manj končana na nivoju strokovnih zadev že v januarju 2019. Ta terminalski plan pa ambiciozno izhaja iz tega, da bi želeli potrditev in diskusijo z Evropskim parlamentom še v tej sestavi ne v novi sestavi, kar pomeni, da imamo časovnico potem samo še tri, štiri mesece, v kolikor se to ne bo zgodilo, seveda se bo to prejudiciralo v jesenski termin verjetno, sama agencija pa mora začeti oziroma je predvidena, da začne veljati 1 januarja 2021, kar pomeni, da imamo potem za ustanovitev, za postavitev vsega samo še leto 2020, vse skupaj pa je vezano tudi na sprejemanje finančnih dokumentov Evropske unije za to obdobje. Hvala lepa. </font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa, spoštovani državni sekretar za ta poglobljena pojasnila. Še kakšno vprašanje, še kak razmislek? Če ni, potem vam predlagam, da ne berem tega predloga stališča, ker je izjemno dolg, tako bi dal na glasovanje predlog stališča kot je objavljen na tretji strani gradiva. Kdo temu nasprotuje? Nihče. To me pa zelo veseli. S tem zaključujem razpravo pod to točko dnevnega reda.</font><br>
<font size="4">	Dajem na glasovanje predlog stališča.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto. </font><br>
<font size="4">	Zahvaljujem se državnemu sekretarju za strokovno pomoč za udeležbo na današnji seji. Zahvaljujem se tudi vsem kolegom, kolegicam članom odbora za "	inconvencias", kako se reče slovensko, nadležnost, da smo se morali preseliti, potem se zahvaljujem tudi članom odbora za razumevanje, ker imamo take jutranje seje, zadeva je zaradi tega takšna, ker imamo veliko pripadov dokumentov, hkrati pa poteka vzporedno tudi zasedanje Državnega zbora. drug teden še imamo en takšen teden, potem pa upam, da se bodo stvari normalizirale. </font><br>
<br>
<font size="4">	S tem končujem 4. točko dnevnega reda in 18. sejo Odbora za zadeve Evropske unije. </font><br>
<font size="4">	Želim vam lep dan in pa tudi vikend. Hvala lepa.</font><br>
<br>
<b><font size="4">Seja je bila končana 23. novembra 2018 ob 9.29.</font></b>