<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA OBRAMBO</font></b><br>
<b><font size="4">27. nujna seja</font></b><br>
<br>
<b><font size="4">(14. oktober 2021)</font></b></p></div><br>
<b><font size="4">Sejo je vodil Andrej Černigoj, podpredsednik odbora. </font></b><br>
<b><font size="4">Seja se je začela ob 17.02.</font></b><br>
<br>
<b><font size="4">	PODPREDSEDNIK ANDREJ ČERNIGOJ: </font></b><font size="4">En lep pozdrav vsem skupaj, vsem prisotnim!</font><br>
<font size="4">	Pričenjam s 27. nujno sejo Odbora za obrambo, ki je bila sklicana na podlagi 47. in drugega odstavka 48. člena Poslovnika Državnega zbora Republike Slovenije. </font><br>
<font size="4">	Pozdravljam vse prisotne, posebej državnega sekretarja na Ministrstvu za obrambo, gospoda Uroša Lampreta, državnega sekretarja v kabinetu predsednika Vlade mag. Bojan Pograjca, načelnika Generalštaba generalmajorja Roberta Glavaša, direktorja uprave Republike Slovenije za zaščito in reševanje gospoda Darka Buta in svetovalca v uradu predsednika Republike gospoda Boštjana Šefica, gospo Ireno Momić iz Ministrstva za finance in ostale vabljene. </font><br>
<font size="4">	Obveščam vas, da so zadržani in se seje ne morejo udeležiti, predsednik gospod Samo Bevk. V nadaljevanju na seji kot nadomestni članice in člani odbora s pooblastili sodelujejo gospod Branko Simonovič nadomešča Franca Juršo, gospa Anja Bah Žibert nadomešča gospoda Francijo Kepo in gospod Jože Lenart nadomešča Marjana Šarca. </font><br>
<font size="4">	Prehajamo na določitev dnevnega reda seje odbora. S sklicem ste prejeli naslednji dnevni red: </font><br>
<font size="4">	1. točka, Predlog sprememb proračuna Republike Slovenije za leto 2022. </font><br>
<font size="4">	2. točka, Predlog proračuna Republike Slovenije za leto 2023. </font><br>
<font size="4">	Ker nisem prejel predlogov za razširitev dnevnega reda oziroma za umik katere od predlaganih točk z dnevnega reda, je določen dnevni red seje kot je bil predlagan s sklicem. Odboru predlagam, da združimo 1. in 2. točko dnevnega reda in opravimo razpravo skupaj. Ali kdo temu nasprotuje? Ugotavljam, da ne. </font><br>
<br>
<font size="4">	Prehajamo na </font><b><font size="4">1. IN 2. TOČKO DNEVNEGA REDA – OBRAVNAVO PREDLOGA SPREMEMB PRORAČUNA REPUBLIKE SLOVENIJE ZA LETO 2022 IN PREDLOGA PRORAČUNA REPUBLIKE SLOVENIJE ZA LETO 2023. </font></b><br>
<b><font size="4">	</font></b><font size="4">Predlog sprememb proračuna Republike Slovenije za leto 2022 in Predlog proračuna Republike Slovenije za leto 2023 je Državnemu zboru v obravnavo predložila Vlada Republike Slovenije. </font><br>
<br>
<b><font size="4">2. TRAK: (NB) – 17.05</font></b><br>
<br>
<font size="4">	(nadaljevanje): Celotno gradivo v zvezi s predlogoma proračuna je objavljeno na spletni strani Državnega zbora. </font><br>
<font size="4">	Uvodoma bi opozoril, da odbor za obrambo pri postopku obravnave predloga sprememb proračuna Republike Slovenije za leto 2022 in Predloga proračuna za leto 2023 nastopa kot zainteresirano delovno telo. </font><br>
<font size="4">	V skladu s tretjim odstavkom 157. člena Poslovnika in petim odstavkom 166. člena Poslovnika lahko zainteresirano delovno telo vloži amandmaje samo k tistim delom predloga proračuna, ki zadevajo njegovo področje, pri čemer lahko predlog za spremembo izdatkov na tem področju uravnoteži s predlogom za spremembo izdatkov na drugem področju. Pri vlaganju amandmajev je potrebno upoštevati določbo šestega odstavka 157. člena Poslovnika. Glede upoštevanja pravila ravnovesja med proračunskimi prejemniki in izdatki. Vloženi amandmaji ne smejo biti v breme proračunske rezerve ali splošne proračunske rezervacije ter tudi ne v breme dodatnega zadolževanja. / nerazumljivo/ v zvezi s to točko bomo nadaljevali tako, da bom najprej zaprosil predstavnika Ministrstva za finance in Ministrstva za obrambo, da nam predstavijo politiko na obrambnem področju, ki se odraža v predlogu sprememb proračuna za leto 2022 in predlogu proračuna Republike Slovenije za leto 2023. Drugi del točke bi namenili vprašanju in razpravi članov odbora. V tem delu bi na predlog članov oblikovali tudi morebitne amandmaje odbora. </font><br>
<font size="4">	Na tem mestu sprašujem, želi besedo predstavnica ministrstva za finance, gospa Irena Momić. Izvolite, beseda je vaša. </font><br>
<br>
<b><font size="4">	IRENA MOMIĆ:</font></b><font size="4"> Hvala za besedo. Pozdravljeni! </font><br>
<font size="4">	Irena Momić, Ministrstvo za finance. Na kratko bi izpostavila nekaj osnovnih podatkov iz splošnega dela predloga proračunov za leti 2022 in 2023. Proračuna sta pripravljena v negotovih razmerah, ki so povezani z obvladovanjem epidemije in okrevanjem gospodarstva ter posledično sprejemljivimi makroekonomskimi okoliščinami. Prihodki državnega proračuna so tako za leto 2022 načrtovani v višini 11,5 milijard evrov in so glede na sprejeti proračun 2022 višji za 4,2 odstotka. </font><br>
<font size="4">	Za leto 2023 se pričakuje 3,3 odstotna rast predvsem na račun višjih davčnih prihodkov in prejetih sredstev iz proračuna EU. Odhodki državnega proračuna za leto 2022 so določeni v višini 13,9 milijard, kar je za 7 % manj kot je ocenjena realizacija za letošnje leto. V letu 2023 pa v višini 13,4 milijarde, kar je za 4,2 odstotka manj kot v predlogu sprememb proračuna za leto 2022. V strukturi odhodkov bo v letu 2022, tako kot v letu 2023, dobra tretjina sredstev namenjena za druge tekoče domače transfere, znotraj katerih bo več kot polovica sredstev namenjena tekočim transferom v javne zavode, preostala glavnina sredstev pa bo namenjena v okviru tekočih transferov v sklade socialnega zavarovanja. Ključno razvojno komponento predlaganih proračunov predstavljajo investicije in sicer tako neposredno kot posredno preko občin in javnih zavodov. Skupaj bo namenjeno preko 2,2 milijardi evrov. Med investicijami bi izpostavila predvsem investicije v zdravstvo, v cestni in železniški promet, v prilagajanje podnebnim spremembam, v oskrbo s pitno vodo, investicije v vrtce in osnovne šole ter investicije v kulturo. Okrog 1,6 milijarde evrov bo namenjeno transferom posameznikom in gospodinjstvom, približno milijarda in pol evrov pa bo namenjeno za stroške dela, sredstva so načrtovana na podlagi zakonskih predpisov ter sporazumov in kolektivnih pogodb dogovorjenih med Vlado RS in sindikati javnega sektorja. V okviru programskega proračuna se bo v letu 2022 kot v letu 2023 največ sredstev namenilo za politiko izobraževanja in šport in sicer približno 2,2 milijardi evrov, kar pomeni okvirno 16 % odhodkov državnega proračuna. Skoraj 1,6 milijarde evrov bo namenjeno za socialno varnost, kar pomeni približno 11 % proračunskih odhodkov, sredstva za področje prometa in prometne infrastrukture pa predstavljajo približno 9 odstotkov državnega proračuna, kar pomeni 1,2 milijardi evrov. primanjkljaj državnega proračuna po denarnem toku je tako ocenjen na 4,6 odstotka BDP v letu 2022 in 2,7 odstotka BDP v letu 2023. Okoliščine in izhodišča načrtovanja obeh proračunov bodo posebej predstavljeni na seji matičnega Odbora za finance, medtem ko se pač programske vsebine in posebnosti posameznih proračunskih uporabnikov izkazujejo skozi finančne načrte posameznih resorjev. Tako je </font><br>
<br>
<b><font size="4">3. TRAK (VI) 17.10</font></b><br>
<br>
<font size="4">	(nadaljevanje) proračunska podlaga v okviru finančnih načrtov Ministrstva za obrambo za obe leti sledila danim zavezam severnoatlantskega zavezništva, je sprejelo zavezo za postopno povečanje obrambnih izdatkov do 2 % BDP v naslednjih 10 letih. Obrambni izdatki za leto 2022 so tako načrtovani v višini 1,31 % BDP in za leto 2023 v višini 1,41 % BDP upoštevaje jesensko Umarjevo napoved gospodarskih gibanj 2021. Podrobnejšo vsebinsko oziroma programsko strukturo bodo pa predstavili kolegi iz Ministrstva za obrambo. Hvala. </font><br>
<br>
<b><font size="4">	PODPREDSEDNIK ANDREJ ČERNIGOJ:</font></b><font size="4"> Hvala predstavnici Ministrstva za finance za to predstavitev. Besedo dajem državnemu sekretarju iz Ministrstva za obrambo, gospodu Urošu Lampretu. Prosim državnega sekretarja, da nam predstavi predlog sprememb proračuna Ministrstva za obrambo za leto 2022 in predlog proračuna Ministrstva za obrambo za leto 2023. Izvolite. </font><br>
<br>
<b><font size="4">	UROŠ LAMPRET:</font></b><font size="4"> Najlepša hvala, spoštovani podpredsednik. Članice in člani odbora!</font><br>
<font size="4">	Predlog sprememb finančnega načrta Ministrstva za obrambo za leto 2022 in predlog finančnega načrta za leto 2023 sta na področju obrambe ter sistema zaščite in reševanja razvojno naravnana, saj prinašata dodatna sredstva za tekoče delovanje ter, kar je najpomembnejše, za investicije. S predlaganima proračunoma se sledi ciljem, da se izboljša stanje obrambne sposobnosti in pripravljenosti tako Slovenske vojske kot sistema zaščite in reševanja ter na ta način zmanjšuje razvojni zaostanek iz preteklega desetletja. V nadaljevanju bom podrobneje predstavil predloge finančnih načrtov Ministrstva za obrambo za prihodnje dveletno obdobje. </font><br>
<font size="4">	Za obdobje leta 2022, v novembru 2020 je bil sprejet finančni načrt za leto 2022 v višini 687 milijonov 815 tisoč evrov. S predlogom spremembe sprejetega finančnega načrta Ministrstva za obrambo za leto 2022 se sredstva povečujejo za 105 milijonov evrov, in sicer na 792 milijonov evrov, kar predstavlja 5,7 % državnega proračuna. Integralna sredstva so višja za 94 milijonov evrov, sredstva za EU projekte so višja za 10,5 milijona evrov, namenska sredstva za 620 tisoč evrov. Obrambni izdatki po tem predlogu znašajo 698,9 milijona evrov ali 1,31 % BDP, kot je že povedala kolegica iz finančnega ministrstva. V predlogu sprememb finančnega načrta za leto 2022 je namenjeno Slovenski vojski 592 milijonov evrov ali 74,7 % finančnega načrta ministrstva, ki je tako za 27,6 milijona evrov višji od sprejetega finančnega načrta za leto 2022 in 78 milijonov evrov višji od finančnega načrta za leto 2021. Upravi Republike Slovenije za zaščito in reševanje 69,4 milijona evrov oziroma 8,8 % finančnega načrta ministrstva, kar predstavlja povečanje v višini 12,6 milijona evrov, glede na sprejeti finančni načrt za leto 2022 in 15,3 milijona evrov glede na leto 2021. Inšpektoratu za varstvo pred naravnimi in drugimi nesrečami 3,2 milijona evrov, kar predstavlja 0,4 % finančnega načrta ministrstva in povečanje za 123 tisoč evrov, glede na sprejeti finančni načrt za leto 2022 in 163 tisoč evrov glede na 2021. Inšpektoratu Republike Slovenije za obrambo 894 tisoč evrov, kar predstavlja 0,1 % finančnega načrta ministrstva in povečanje za 106 tisoč evrov glede na sprejeti finančni načrt za leto 2022 in 109 tisoč evrov glede na leto 2021. Upravnemu delu ministrstva 62,8 milijona evrov oziroma 7,9 % finančnega načrta ministrstva. Načrtovana sredstva so višja za 194 tisoč evrov, glede na sprejeti finančni načrt za leto 2022 in nižja za 1,5 milijona glede na sprejete spremembe za leto 2021. </font><br>
<br>
<b><font size="4">4. TRAK (VI) 17.15</font></b><font size="4"> </font><br>
<br>
<font size="4">(nadaljevanje) Upravi Republike Slovenije za vojaško dediščino 64,5 milijona evrov ali 8,1 % finančnega načrta ministrstva. O virih sredstev v predlogu sprememb finančnega načrta za leto 2022 načrtujemo integralnih sredstev za 759,9 milijona evrov. Od tega stroške dela namenjamo 325,9 milijona evrov ali 41,1 % predlaganega načrta ministrstva. Tekoče odhodke 235,7 milijona ali 29,7 % predlaganega finančnega načrta ministrstva. Investicije 196 milijonov evrov ali 24,7 % predlaganega finančnega načrta ministrstva. Razvoj in raziskave 2,4 milijona evrov ali 0,3 % predlaganega finančnega načrta ministrstva. Namenskih sredstev načrtujemo 18,4 milijone evrov, govorimo o sredstvih od prodaje nepremičnin in premičnin, sredstva požarnega sklada ter sredstva lastne dejavnosti. In evropskih sredstev za slovensko udeležbo 14,6 milijona evrov. Govorimo o skladu za notranjo varnost, kohezijskih sredstvih in EU projektih s področja zaščite in reševanja. </font><br>
<font size="4">Predlog finančnega načrta Ministrstva za obrambo za leto 2023. Je predlagan finančni načrt za obrambo v višini 896 milijonov 101 tisoč evra, kar je za 103,1 milijona več od predloga sprememb finančnega načrta za leto 2022 in predstavlja 6,7 % državnega proračuna. Integralna sredstva so višja za 99,2 milijona evrov, sredstva za EU projekte so višja za 3,3 milijona evrov, namenska sredstva se višajo za 662 tisoč evrov. Obrambni izdatki po tem predlogu znašajo 791,5 milijona evrov ali 1,41 % BDP na podlagi Umerjeve jesenske napovedi iz leta 2021, s čimer sledimo zavezam Republike Slovenije glede postopnega dviga obrambnih izdatkov. V predlogu finančnega načrta za leto 2023 namenjamo Slovenski vojski 684,6 milijona evrov ali /nerazumljivo/ % finančnega načrta ministrstva, ki je tako za 92,4 milijona evrov višji od predloga sprememb finančnega načrta za leto 2022. Upravi Republike Slovenije za zaščito in reševanje 80,6 milijona evrov ali 9 % finančnega načrta ministrstva, kar predstavlja povečanje v višini 11,1 milijona evrov glede na predlog sprememb finančnega načrta za leto 2022. Inšpektoratu za varstvo pred naravnimi in drugimi nesrečami 3,2 milijona evrov, kar predstavlja 0,4 % finančnega načrta ministrstva in povečanje za 12 tisoč evrov glede na predlog sprememb finančnega načrta za leto 2022. Inšpektoratu Republike Slovenije za obrambo namenjamo 944 tisoč evrov, kar predstavlja 0,1% finančnega načrta ministrstva in povečanje za 50 tisoč evrov glede na predlog sprememb finančnega načrta za leto 2022. Upravnemu delu ministrstva namenjamo 62 milijonov evrov ali 7 % finančnega načrta ministrstva. Načrtovana sredstva so nižja za 513 tisoč evrov glede na predlog sprememb finančnega načrta za leto 2022. Upravi Republike Slovenije za vojaško dediščino 64,5 milijona evrov ali 7,2 % finančnega načrta ministrstva. Načrtovana sredstva so nižja za 3 tisoč 600 evrov glede na predlog sprememb finančnega načrta za leto 2022. Po virih sredstev v predlogu finančnega načrta za leto 2023 načrtujemo integralnih sredstev 859 milijonov evrov, od tega za stroške dela namenjamo 326 milijonov evrov ali 36,5 %, tekoči odhodki 239 milijonov evrov ali 26,7 %,</font><br>
<br>
<b><font size="4">5. TRAK: (TB) – 17.20</font></b><br>
<br>
<font size="4">	(nadaljevanje) investicije 290 milijonov evrov ali 32,4 odstotka, razvoj raziskave 2,4 milijona evrov oziroma 0,3 odstotka. Namenskih sredstev za približno 19 milijonov evrov, govorimo o sredstev od prodaje nepremičnin in nepremičnin, sredstev požarnega sklada ter sredstev lastne dejavnosti in evropskih sredstev s slovensko udeležbo za skoraj 18 milijonov evrov.</font><br>
<font size="4">	Proračunski uporabnik Slovenska vojska ima s predlogom sprememb za leto 2022 načrtovanih 173 milijonov evrov in za leto 2023 259 milijonov evrov, za investicijske nabave. Delež investicije je 29 procentov celotnega finančnega načrta Slovenske vojske v letu 2022 in 37,9 odstotka v letu 2023. Od tega je skladno z Zakonom o zagotavljanju sredstev za investicije v Slovenski vojski v letih 2021 do 2026, na posebni proračunski postavki načrtovano 118,5 milijona evrov v letu 2022 in 147,6 milijona evrov v letu 2023. Povečanje finančnih sredstev za modernizacijo in opremljanje je prednostno usmerjeno v razvoj zmogljivosti srednjega pehotnega bataljona. Kot jedra srednje bataljonske bojne skupine, nadgradnje zmogljivosti zračnega transporta in zmogljivosti v podporo delovanja specialnih sil. Izvajala se bo široka posodobitev vojaške infrastrukture za implementacijo prioritetnih zmogljivosti, pri čemer se bo prioritetno upoštevala energetska učinkovitost in samooskrbnost, ter upoštevane rešitve za zmanjševanje negativnih vplivov vojaške infrastrukture na okolje. Strelišča in vadbišča bodo posodobljena v smislu interaktivnosti in sodobnih digitalizacij.</font><br>
<font size="4">	Proračunski uporabnik Uprave Republike Slovenije za zaščito in reševanje. Pri Upravi za zaščito in reševanje so načrtovana dodatna sredstva v letu 2022, višini 12,6 milijonov evrov, glede na sprejeti finančni načrt za leto 2022 in v letu 2023 11,1 milijona evrov, glede na predlog sprememb 2022. Sredstva so namenjena za zagotovitev nemotenega delovanja sistema zaščite in reševanja, ter izgradnjo nekaterih potrebnih dodatnih zmogljivosti.</font><br>
<font size="4">	Sredstva s področja kohezijske politike so načrtovana skladno z izvedbenim načrtom operativnega programa za izvajanje evropske kohezijske politike za programsko obdobje 2014 – 2020. Uprava Republike Slovenije za zaščito in reševanje v okviru razvojne osi prilagajanja podnebnim spremembam, načrtuje projekt zagotavljanje ustrezne opreme za izvajanje nalog na področju zaščite, reševanja in pomoči ob poplavah na državni, regionalni in lokalni ravni, v višini 9,1 milijonov evrov v letu 2022 in 13,3 milijona evrov v letu 2023. Cilj projekta je zagotoviti enotam in službam civilne zaščite v Republiki Sloveniji opremo, v obliki specialnih tovornih vozil in njihovih nadgradenj, ki bo omogočila hiter, varen, učinkovit in koordiniran odziv v primeru poplav.</font><br>
<font size="4">	Proračunski uporabnik Ministrstva za obrambo upravni(?) del, v letu 2022 bo do upravnega(?) dela Ministrstva za obrambo, prevzelo sofinanciranje dejavnosti društev ali zvez, ki delujejo v javnem interesu na področju vojnih veteranov. Uprava Republike Slovenije za vojaško dediščino, ki upravlja upravne, strokovne in administrativno tehnične naloge na področju vojnih invalidov, vojnih veteranov in žrtev vojnega nasilja, ter vojnih grobišč. Na področju investicij so pri upravnem delu ministrstva načrtovana sredstva za obnovo, širitev in zagotavljanje večne(?) razpoložljivosti informacijske in telekomunikacijske infrastrukture, ter storitev funkcionalno nadgradnjo informacijskih rešitev in varnostno utrjevanje podsistemov komunikacijsko informacijskega sistema Ministrstva za obrambo. Na področju kibernetske obrambe bodo aktivnosti in s tem povezana finančna sredstva, na področju zagotavljanja kibernetske varnosti usmerjena v izgradnjo varnostno operativnega centra in ustreznega sodobnega varnostnega okolja.</font><br>
<font size="4">	Spoštovani predsedujoči, spoštovani podpredsednik, z menoj je danes precej številčna ekipa Ministrstva za obrambo.</font><br>
<br>
<b><font size="4">6. TRAK: (TB) - 17.25</font></b><br>
<br>
<font size="4">	(nadaljevanje) Na moji desni načelnik Generalštaba Slovenske vojske generalmajor Robert Glavaš, kot predstojnik Slovenske vojske, z mano so še generalni direktor Uprave za zaščito in reševanje, gospod Darko But, vršilec dolžnosti Uprave Republike Slovenije za vojaško dediščino, gospod Rok Šteblaj, s sodelavci, tako da smo pripravljena na vsa, tudi še tako podrobna vprašanja.</font><br>
<font size="4">	Najlepša hvala.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ:</font></b><font size="4"> Zahvaljujem se državnemu sekretarju za predstavitev in vsem prisotnim, da ste si vzeli čas in nas počastili z vašim obiskom.</font><br>
<font size="4">	Odpiram razpravo in predlagam, da morebitne amandmaje odbora oblikujemo ob koncu razprave. Kdo želi razpravljati?</font><br>
<font size="4">	Gospod Miha Kordiš, beseda je vaša.</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoči.</font><br>
<font size="4">	Prva stvar, ki jo pri tem proračunu lahko ugotovimo, je, da se obrambni proračun povečuje in to ne na račun Uprave za zaščito in reševanje, ampak malo pavšalno rečeno, pa vendarle, ne netočno, za nabave orožja. Obrambni proračun pod to Vlado je celo tak, da lahko rečemo, da podira vse rekorde. Očitno si je vladajoča politika zadala cilj doseči tistih famoznih 2 odstotka bruto družbenega proizvoda, ki naj gre za vojsko, do leta 2035, tako je napisano tudi v Resoluciji o dolgoročnem programu razvoja in opremljanju Slovenske vojske. Ampak proračuni, kot jih je Vlada prinesla na mizo, ista Vlada, ki je pripravila to resolucijo, kažejo, da očitno gospe in gospodje na MORSU želijo te cilje doseči bistveno prej.</font><br>
<font size="4">	Res je, da se na MORS seli izplačevanje pravic po vojni zakonodaji, ki so bile do sedaj v domeni Ministrstva za delo in je od 105 milijonskega povečanja, 60 milijonov evrov rezerviranih za ta del dejavnosti, potem imamo pa drugi največji del, ki pa je namenjen opremi in orožju, se pravi infrastrukturo in opremljenost Slovenske vojske, tu se sredstva povečujejo za še za dodatnih 31 milijonov evrov na skupaj 165 milijonov evrov. Za primerjavo, letos je realizacija na tej postavki 104 milijone evrov, leta 2020 pa je bila samo 26 milijonov evrov. Skratka, denar za orožje se na veliko troši, proračunske postavke, ki so temu namenjene, pa napihujejo v nebo. </font><br>
<font size="4">Že leta 2021, se pravi, za letošnje leto, je bil proračun Ministrstva za obrambo 34 % višji, kot eno leto pred tem. No, za naslednje leto pa izhaja iz teh dokumentov, da se bo povečal še za 16 % več, kot letos, oziroma, če za izhodišča vzamemo lansko leto, gre za 55 odstotno povečanje. Za infrastrukturo in opremljenost Slovenske vojske, kar večinoma pomeni orožarske nabave, se bo leta 2023 namenilo 223 milijonov evrov oziroma tisoč odstotkov več, kot leta 2020. Pa smo bili že lansko leto deležni najhujših pojavov v epidemiji korona virusa, najhujši zdravstveni krizi, ki jo je družba utrpela na temu planetu v zadnjih stotih letih, ampak je očitno zaveza in prioriteta nakupovanja orožja, ki ga v resnici sploh ne potrebujemo, čeprav Slovenija ni vojaško ogrožena in čeprav nas ogroža vse kaj drugega, ne pa tanki na mejah.</font><br>
<font size="4">Kljub temu, da je Državni zbor sprejel poseben Zakon za investicije v zdravstvu, če jih primerjamo z investicijami v vojsko, je teh bistveno manj. Govorim o skupnih investicijah, ne samo investicijah iz posebnih zakonov za milijon za orožje in za zdravstvo. Torej, v letih 2021 in 2023, bo za investicije v vojski namenjenih 133 milijonov evrov več, kot za investicije v zdravstvu, torej na sekundarni in terciarni zdravstveni ravni.</font><br>
<font size="4">Pojdimo pogledati podrobneje, kaj se na področju teh investicij oziroma vojnih nabav dogaja. Začnimo z bojnim kolesnim vozilom 8x8, se pravi z oklepniki. Tu proračun nakazuje, da bomo znova spet soočeni s korupcijsko afero. V NRP-ju, to je razvojni program bojno kolesno vozilo 8x8, zasledimo vse indicije tega, da so nam, še preden se je orožarska afera Oshkosh 4x4</font><br>
<br>
<b><font size="4">7. TRAK: (VP) 17.30</font></b><br>
<br>
<b><font size="4">	</font></b><font size="4">(nadaljevanje) zares zaključila, že obeta nova na področju oklepnikov 8x8. Ta razvojni program za oklepnike se izvaja od avgusta 2017, realizacija na programu zaenkrat je 0 %, se pravi, nič denarja ni šlo še v te oklepnike, in zaključil naj bi se 31. 12. 2026, se pravi istočasno, ko se izteče tudi veljavna zakona o 780-ih milijonih evrov za orožje, kjer je nakup tovrstnih oklepnikov tudi predviden. To tu še vse lepo in prav. Potem se pa stvari začno zapletati. Vrednost programa je 412 milijonov evrov. Kot smo nedavno izvedeli z medijev, želi minister Tonin kupiti 45 oklepnikov boxer. Preden pridem do tega vozla, naj povem, kaj se je na tem področju do sedaj že dogajalo. </font><br>
<font size="4">	O nakupu oklepnikov boxer se je v javnosti prvič začelo govoriti v času Cerarjeve vlade, takrat, ko je bila na ministrstvu za obrambo glavna oseba ministrica Katič. Najprej je bil načrtovan nakup 56-ih oklepnikov, potem je prišlo pa do nesoglasja med ministrstvom in generalštabom o tem, kakšne oklepnike naj sploh kupijo, in je bil razpis, ki naj bi bil objavljen septembra 2017, odložen. Ampak sočasno s tem je začela rasti cena oklepnikov, ki naj bi jih kupili. V vladnem proračunskem memorandumu za leti 2018 in 2019 je bil strošek nabave za 56-ih oklepnikov postavljen na 207 milijonov evrov. V januarskem intervjuju, ki je temu sledil, s slovensko vojsko, je državni sekretar Bizjak ta znesek že dvignil na 250 milijonov evrov, po takratnem poročanju Dnevnika je realnejša ocena 280 milijonov evrov. Sledila je pobuda za sklenitev sporazuma o pridružitvi organizacije OCAR, ki jo je praktično zadnji dan svojega mandata poskušala čez Odbor za zunanjo politiko potisniti Cerarjeva vlada, no, tam je bila ocenjena vrednost projekta, ki vključuje stroške nakupa 48-ih vozil boxer, se pravi, pogovarjamo se že o manjšem številu oklepnikov z ustrezno logistično podporo, 306 milijonov evrov z DDV. Preko Zakona o dostopu do informacij javnega značaja smo na to v Levici pridobili dokumente, iz katerih je razvidno, da sta bili za vlado na Morsu pripravljeni dve verziji pobude za sklenitev sporazuma za pridružitev OCAR-ju. Bili sta praktično identični,  razen v oceni stroškov – v eni je bila ocena 306 milijonov evrov, in to je prišlo v roke in na vpogled tudi Državnega zbora, no, v drugem dokumentu – ponavljam, identičnem - je bila zapisana ocena 351 milijonov evrov. Še kasneje so mediji poročali, da je cena v času, preden je Šarčeva vlada postopek nakupa dokončno prekinila, spomnimo na pobudo Levice, še danes sem zelo ponosen na ta naš političen uspeh, zrasla na 392 milijonov evrov. Ministrstvo za obrambo tega sicer ni nikoli potrdilo, so pa v odgovoru na naše poslansko vprašanje priznali, da je decembra 2018 ponujena cena znašala 331 milijonov evrov z DDV, ampak v to niso bile vključene eskalacijske klavzule in cena plačila razvoja OCAR-ju. </font><br>
<font size="4">	Naj vam povzamem, gospe in gospodje. V zelo kratkem času, roku dveh let, je cena oklepnikov 8x8 narasla iz 207 milijonov evrov na skoraj 400 milijonov evrov. In zdaj minister Tonin pravi, da bo kupil 45 tovrstnih oklepnikov. Vrednost proračunskega razvojnega programa, kjer je realizacija še vedno na 0 %, se pravi še vedno ni šlo nič denarja, se zvišuje iz 247 milijonov na 412 milijonov. Naj še enkrat ponovim, leta 2017 207 milijonov evrov za 56 vozil, leta 2018 med 306 in 350 milijonov evrov za 48 vozil, pri čemer je bil proračunski razvojni program 247 milijonov evrov, no, leta 2021 pa imamo na tej postavki 412 milijonov evrov za še manj, tj. 45 </font><br>
<br>
<b><font size="4">8. TRAK: (VP) 17.35</font></b><br>
<br>
<b><font size="4">	</font></b><font size="4">(nadaljevanje) vozil. Zanimivo ni samo to, kako se cena tega posla v milijonih neprestano viša, ampak tudi, kako se končno število dobavljenih vozil vztrajno niža, iz 56 smo šli na 45 in iz povprečne cene enega vozila 3,6 milijona evrov na 9,1 milijona evrov za en oklepnik 8x8. Mimogrede, Latvija naj bi tovrstne oklepnike kupila za dobrih 5 milijonov evrov na vozilo. Očitno je razlika med Baltikom in Jadranom v 100-odstotnem dvigu provizije, ki pride s tovrstnim orožarskim poslom. Edino na tak način si lahko tako eskalacijo cene razložimo.</font><br>
<font size="4">	Dodatno je vse skupaj sila nenavadno in nakazuje, da bi utegnili imeti korupcijski problem, tudi zato, ker dokumentacija in številke, ki so v njej, medsebojno strižejo ne le v preteklosti, ampak tukaj in sedaj. Imamo zakon o 780 milijonih za orožje, ki predvideva 408 milijonov evrov za nakupe oklepnikov do vključno leta 2023 – ampak taisti Toninov zakon za orožje predvideva 408 milijonov evrov za oklepnike 4x4 in 8x8. Po proračunskem razvojnem programu Lahka oklepna vozila 4x4 naj bi za štirikolesnike, se pravi te oshkoshe, ki ne pridejo niti čez tehnični pregled, odšteli vse skupaj 124 milijonov evrov, skupna vrednost vseh teh oklepnikov skupaj, torej 4x4 in 8x8, ki so v orožarskem zakonu težki 408 milijonov evrov, pa v razvojnih programih proračuna do leta 2026 znašajo 536 milijonov evrov. SE pravi, ne 408 milijonov evrov, kolikor piše v orožarskem zakonu, ampak naj bi do izteka veljavnosti tega zakona po proračunskih razvojnih programih za te oklepnike zapravili 130 milijonov evrov več, 546 milijonov. In ja, oba nakupa oklepnikov, 4x4 in 8x8, sta predmet tega specializiranega zakona za orožje in ne morete reči, da se bo neke oklepnike plačalo na podlagi tega specialnega zakona, druge oklepnike se bo dodatno plačevalo iz proračuna, ker po tej logiki že v izhodišču nebi potrebovali tega vašega neumnega zakona. Kaj šele, da bi bil tak zakon nujen za obrambo države, če sami v proračunu postavljate številke na način, ki kažejo, da se jih lahko kupi normalno brez posameznega zakona - potem pa očitno res kot država nismo vojaško ogroženi, kot v Levici neprestano vztrajamo. </font><br>
<font size="4">	Enako kaskadno rast cen lahko in vprašanje funkcionalnosti lahko zasledimo tudi pri nakupu taktičnega transportnega letala, s katerim se minister Tonin tako zelo rad pohvali. Za začetek moram izpostaviti, da Slovenija takega letala ne potrebuje za svojo lastno varnost ali za karkoli drugega, na čelu s prevozom novorojenčkov kot bi kakšen izmed vladnih funkcionarjev rad predstavil. Potrebuje ga praktično za eno in eno samo stvar, tj. servisiranje kontingentov Slovenske vojske v ekspedicijskih korpusih Nato pakta, kjer se slovenski fantje in dekleta v uniformah sploh nebi smeli nahajati, za začetek. V preteklosti je uporabljala transportno letalo Turbolet za oskrbovanje teh čet. No, enako kot za oklepnike je zgovorna tudi rast cen za že omenjeno transportno letalo, kot najdemo to v proračunih. Najprej je bilo rečeno, da naj bi to letalo prišlo 50 milijonov evrov, potem je med letom vlada dodala razvojni program v proračun s taktičnim transportnim letalom in vrednost se je dvignila na 72 milijonov evrov. Se pravi, kar naenkrat letalo ni koštalo 50 milijonov evrov, ampak je bilo 72 milijonov evrov. Ko smo ministra Tonina v poslanskem vprašanju spraševali, zakaj je šla cena gor, je bil odgovor naslednji, bom citiral: »vrednost projekta v NRP vključuje poleg platforme tudi začetni paket logistične podpore z ustreznim usposabljanjem, rezervnimi deli in tehnično dokumentacije kot tudi DDV, ki v okvirni vrednosti 50 milijonov niso vključeni«. </font><br>
<br>
<b><font size="4">9. TRAK: (SC) – 17.40</font></b><br>
<br>
<b><font size="4">	</font></b><font size="4">(nadaljevanje) Zveni poznano? Ja, točno na enak način je rastla cena oklepnikov 8x8 in je rastla cena oklepnikov 4x4. Na Ministrstvu za obrambo so kar pozabili povedati, da pa ta prva številka, ki so jo dali ni v resnici popolna, da je potrebno zraven šteti še to opremo pa oni servis pa tisti DDV in kar na enkrat se ti zgodi tako kot pri ravnokar prevzetih oklepnikih 4x4, da je izhodišča cena, da končna cena ni 15,5 milijonov kot so na začetku ugotovili, ampak za 350 odstotkov višja to je 55 milijonov evrov. Minister Tonin je v omenjenem poslanskem vprašanju odgovoril tudi, da naj bi bil kupljen tudi modul za prevoz bolnih oseb z možnostjo spremljanja vitalnih življenjskih funkcij kot tudi prevoz okuženih oseb, okvirna vrednost modulov je postavljena na 1,2 milijona evrov, predvidena dinamika črpanja sredstev za nabavo tega letala pa je sledeča. V letošnjem letu torej 2021 17 milijonov evrov, leta 2022 52 milijonov evrov in leta 2023 3 milijona evrov. Proračunu kot jih beremo pravijo, da je dinamika porabe sredstev po razvojnih programih v letih 22 in 23 res takšna kot jo je predvidel MORS v odgovorih na našo poslansko vprašanje ne vem pa kaj se bo zgodilo letos. Program taktično transportno letalo je bil v proračun dodan letošnje leto. Realizacija v proračunskih dokumentih je 0 odstotkov. Se pravi teh 17 milijonov evrov kolikor naj bi šlo za letalo očitno še ni bilo plačano. Pogodba naj bi bila podpisana v kratkem oziroma mogoče celo je pa minister Tonin tega še ni sporočil javnosti enako kot ni sporočil javnosti, da je po tem, ko so mu Američani dostavili 37 nevoznih oškošov podpisal pogodbo za nakup še 38 očitno nevoznih oškošov v bodoče. Moje prvo vprašanje tu torej je kaj je s temi 17 milijoni evrov, ki naj bi bili plačani še letos ali se je to že zgodilo ali se to bo zgodilo? Zakaj je realizacija 0 odstotkov in če je realizacija 0 odstotkov, zakaj gredo, potem naprej po predvidenemu programu milijoni v leto 22 in 23?	</font><br>
<font size="4">	Drugo vprašanje je kje je modul za gašenje požarov? Ko je bil zakon v presoji ustavnosti pred Ustavnim sodiščem je Vlada v svojih reklamah za orožje delala reklamo tudi za letalo in je na propagandni internetni strani, kjer so slikali kakšno super dvonamensko uporabno letalo Spartan bomo dobili za 50 milijonov so trikrat napisali kako ga lahko uporabljamo za gašenje požarov. Vam bom citiral kako je ta propagandni štikelc šel. Vzpostavitev zmogljivosti vertikalnega premika v obliki letala C27J Spartan bo predstavila vzpostavitev dvonamenske nacionalne zmogljivosti se pravi poudarek na temu, da gre za letalo, ki je tudi v civilni rabi, ki bo omogoča samostojnost in neodvisnost delovanja Slovenske vojske za potrebe premika namesto delovanja Slovenske vojske in iz njega se pravi na misiji in nazaj podporo delovanja Slovenske vojske na misijo delovanja pripeljejo to opremo in nazaj podporo medicinski evakuaciji oziroma podporo reševanja izoliranega osebja Slovenske vojske in državljanov Republike Slovenije ter pomoč drugim sistemom v Republiki Sloveniji s prepisom zaščita in reševanje, gašenje požarov in tako naprej. Ali še na drugem mestu. Posebni moduli omogočajo tudi prevoz kontaminiranega osebja, pri čemer je nevarnost za bakteriološko ali virusno okužbo in nenazadnje posebni moduli omogoča tudi prevoz potnikov oziroma vgradnjo sistema za gašenje požarov. No samo pol leta kasneje po vsem tem, ko se je to dogajalo nimamo več letala za 50 milijonov evrov imamo letalo za 72 milijonov evrov in edini modul, ki je za ta denar predviden je modul za prevoz ranjencev in okuženih vojakov se pravi modul, ki je primarno namenjen prevozu za Nato operacije in nič kaj dosti drugemu. Mimogrede, če želite prevažati ranjence to letalo Slovenska vojska že ima in z bistveno daljšem doletom kot je to Spartan govorim seveda o Falconu, ki se ga na nobeden način ne more znebiti občasno zmanjkajo tudi kakšni piloti, kar pomeni, da tudi takrat, ko bi ga lahko celo morali uporabiti tega ne moremo storiti, če pravno bi to lahko bila ena izmed </font><br>
<br>
<b><font size="4">10. TRAK: (SC) – 17.45</font></b><br>
<br>
<b><font size="4">	</font></b><font size="4">(nadaljevanje) redkih koristnih funkcij, ki jih Slovenske vojska za družbo dejansko opravlja. Ko se je to letalo kupovalo je takratni minister opravičeval njegovo nabavo ravno s tem, da se lahko porabi za prevoze ranjencev pa ni v polni kapaciteti, kjer bi lahko bilo za to funkcijo pa se vendarle gred v kupovanje novega letala z manjšim doletom, za katerega se je obljubljala, da bo lahko gasil požare pa jih očitno ne bo, če ravno je skoraj za polovico dražji kot je bilo na začetku obljubljeno. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala, Miha Kordiš, za vašo razpravo.</font><br>
<font size="4">	Sedaj dajem državnemu sekretarju na Ministrstvu za obrambo gospodu Urošu Lampretu. </font><br>
<font size="4">	Beseda je vaša. </font><br>
<font size="4">	</font><br>
<font size="4">	</font><b><font size="4">UROŠ LAMPRET: </font></b><font size="4">Spoštovani predsedujoči dovolite mi damo nekaj kratkih pojasnil na stvari, ki se nanašajo na današnjo razpravo. </font><br>
<font size="4">	Najprej glede ciljev dvigovanja obrambnih izdatkov. Cilj zadnja zaveza glede dvigovanja obrambnih izdatkov je bila podana decembra 2018 leta s strani predhodne Vlade oziroma predsednika so pisno generalnemu sekretarju Zveze Nato Stotembergu, ker je zaveza Republike Slovenije, da bomo do leta 2024 imeli 1,5 % BDP. Mi tej zavezi samo sledimo in govorimo o letu 22 1,3 v letu 23 1,4 in v letu 24 1,5. Ko govorim o resolucijah. Resolucija, ki je trenutno aktualna, resolucija, ki smo jo pripravili je za odtenek, zelo močan odtenek precej bolj realistična glede dolgoročnih ciljev. Predhodna resolucija iz leta 2010 je govorila oziroma nakazovala, da bomo mi 2 % BDP za obrambne izdatke dosegli do leta 2025. Nov dokument govori o letu 2035. Imamo dva datuma, 2024 1,5 in leto 2035 2 %. Mislimo, da smo tukaj precej bolj realistični. </font><br>
<font size="4">	Glede nabav orožja in pa zakona. Naj bom na tej točki zelo zelo jasen. Jaz mislim, da je zakon odločen dokument. Daje nam podlago nabave prepotrebne vojaške potrebe, nobena nova oprema oziroma druga oprema, ki ni v zakonu jasno opredeljena se ne bo kupovala. Presežek investicijskih sredstev, ki jih vidite v letu 2022 in v letu 2023 pa ne bo namenjeno za opremo, za drugo opremo, ki v tem zakonu ni navedena, ampak za druge stvari, o katerih smo tudi govorili in niso del zakona. Jaz vam ne bom bral vse podstavke, ampak govorim o posodobitvi vojaške infrastrukture Vojašnica Edvarda Peterka v Ljubljani, Vojašnica Rudolfa Maistra v Mariboru, druge vojašnice Slovenske vojske. Govorimo o nadgradnji helikopterjev Bel412. Mi vsi vemo zakaj se te helikopterji uporabljajo. Govorimo o nadgradnji radarjev dolgega obsega in množica drugih postavk, ki govorimo za redno, investicijsko vzdrževanje vseh segmentov obrambnega sistema, o tem govorimo. </font><br>
<font size="4">	Glede boksarjev. Latvija ne kupuje boksarjev kupuje pa jih Litva. Mi smo, Slovenija je dala zvezo glede izgradnje naših obrambnih sil in pa določene opreme ne samo drugim oziroma zavezništvu, katerega člani smo, ampak samemu sebi, Slovenski vojski leta 2006. Mi to platformo kupujemo danes. Da se vrnem nazaj na dokument, na zakon smo pri tem zelo transparentni in mislimo, da številka, ki je pred nami je realistična na dolgoročnost prvič glede nabave in predvsem dolgoročne zmožnosti vzdrževanja teh sistemov. </font><br>
<font size="4">	/ nerazumljivo/ je bila že včeraj dolga razprava. Jaz se ne bi tukaj ponavljal. Ni res, nismo sprejeli 37 sprejeli smo 38 vozil 4x4 na podlagi prej podpisane pogodbe in minister Tonin je podpisal pogodbo za novih 37 oklepnih vozil oškoš 4x4. </font><br>
<font size="4">	Najlepša hvala, gospod predsedujoči. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala, državni sekretar, za vašo razpravo oziroma obrazložitev. </font><br>
<font size="4">	K repliki se je javil gospod kolega Miha Kordiš. Tri minute imate. </font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči. </font><br>
<font size="4">	Ja, ker sem bil očitno napak razumljen. Za začetek se je gospod sekretar v svojem odzivu na mojo razpravo poslužil izpostavljene stvari, o katerih v resnici sploh nisem govoril, ki jih tudi nikoli   </font><br>
<br>
<b><font size="4">11. TRAK: (VP) 17.50</font></b><br>
<br>
<b><font size="4">	</font></b><font size="4">(nadaljevanje) nisem problematiziral. Recimo helikopterji Bell 412 in za zaščito reševanje, to je super stvar, mislim, to bi morala biti ta prva prioriteta kakršnihkoli nabav na Ministrstvu za obrambo - ampak očitno ni, glede na to da ni v obrambnem zakonu. </font><br>
<font size="4">	Kar je bolj konkretno zanimivo je, pa to nima nikakršne podlage v zavezah do Nata, celo če jih jemljemo z rezervo, tako kot jih jemljem sam, in to je, da se je cena za en oklepnik 8x8 dvignila iz 3,6 milijona evrov na 9,1 milijona evrov na vozilo. Tukaj pa odziva in komentarja nismo slišali. In da imamo v orožarskem zakonu številko za oboje oklepnike, 4x4 in 8x8, postavljeno na 408 milijonov evrov …</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Gospod kolega Miha Kordiš, kje ste bili narobe razumljeni? </font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Prav na tej točki. Ker tudi odgovora nisem dobil, ne? To je bilo pač jedro mojega očitka.</font><br>
<font size="4">	Iz proračunskih programov pa izhaja, da se ne pogovarjamo o 408-ih milijonih evrov za oklepnike, kot piše v vašem zakonu, ampak o 536-ih milijoni. Puf, kar naenkrat so ti oklepniki še za dodatnih 130 milijonov evrov dražji. Glede na preteklo prakso in patrij in kaj se je že dogajalo z boxeji on oshokotov iskreno dvomim, da je številka 536 milijonov evrov tudi tista končna. V vseh dosedanjih primerih so se te številke še za nekajkrat povečale.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala za vašo repliko.</font><br>
<font size="4">	Sedaj dajem besedo kolegici Anji Bah Žibert, pripravi naj se Jožef Lenart.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa, predsedujoči, za besedo.</font><br>
<font size="4">	No, jaz se bom pač posvetila širšemu spektru proračuna, kajti menim, da je Slovenska vojska vse prej kot samo en oklepnik. In prav je, da nekako državljanke in državljani tudi vedo, v kaj se investira, za kaj se investira in kaj je tisto, kar morda še potrebujemo tudi v prihodnje.</font><br>
<font size="4">	Zdaj, najprej bi izrazila zadovoljstvo nad tem, da se proračun viša. Nenazadnje seveda tudi zato, ker imamo neko zavezo do Nata. Zdaj, nekatere stranke politične pač so takšne, da jim zaveza nič ne pomeni in da je to pač samo nek dokument, nekatere pa smo takšne, ki menimo, da je treba zaveze spoštovati. In nenanzadnje gre za obojestransko korist. Ampak bolj kot to me v danem trenutku veseli izboljšanje stanja v slovenski vojski. Nobena zaveza nam ne bo pomagala, če pač slovenske vojske ne bo ali pa bo ta razsuta. In želela bi spomniti, da je slovenska vojska zadnja leta imela nenehno negativno oceno, ko je šlo za njeno pripravljenost bojno, in v lanskem letu oceno dobro v mirnem stanju. Se pravi bojno oceno nepopolno oziroma negativna. In zdaj mi povejte, če vemo, da je slovenska vojska en steber države na nek način, skrbi za našo suverenost, neodvisnost in tudi varnost, ki je ena od najvišjih vrednot ne samo države, ampak človekove pravice. In če takšna vojska je imela negativne ocene in mi smo to gledali, se sprašujem ali je nekaterim v tem Državnem zboru slovenska vojska sploh intimna odločitev. Seveda ni. Nekateri bi želeli, da te vojske sploh ni in da seveda, ker si ne morejo privoščiti, da umre čez noč, je najlepše umiranje na obroke. Ampak ravno z zadnjimi potezami, tako s tem financiranjem v infrastrukturo slovenske vojske z zakonom in tudi nekaterimi rešitvami, ki ste jih ponujali z drugimi oblikami zakona, se ta trend obrača. Se ta trend obrača in jaz sem zelo vesela. Pred leti, ko sem bila poslanka in v bistvu stalna članica tega odbora, sem se veliko ukvarjala s stanjem v slovenski vojski. Takrat me je v enem obdobju zelo presunila v bistvu analiza stanja v slovenski vojski, ki je pokazala, da je slovenski vojak popolnoma nemotiviran, da je socialno ogrožen </font><br>
<br>
<b><font size="4">12. TRAK: (VP) 17.55</font></b><br>
<br>
<b><font size="4">	</font></b><font size="4">(nadaljevanje) in da bolj kot s tem, da je v službi domovine, se ukvarja s tem, kako bo preživel družino. Seveda takšen vojak težko deluje in dejstvo je, da so bile pač potrebne nekatere spremembe. In jaz bi kot prvo, če imam prav, drugače me bo pa državni sekretar popravil, govorimo tudi o večanju sredstev na področju socialne varnosti. Jaz mislim, da gre pač tukaj za višja sredstva tudi iz naslova, bi rekla, stanja oziroma možnosti slovenskega vojaka po 45. letu, se pravi, da se jim zagotovi neka dodatna socialna varnost. To je bistveno, kajti nekdo, a veste, v mladosti se odloči za poklic, da najlepših 10 let, potem pa mora na cesto. In to smo imeli kar dolgo časa problem in s tem reševanjem, bi rekla, slovenskega vojaka po 45. letu mislim, da smo naredili ogromno in da se bo to tudi poznalo pri odločitvah za ta poklic.</font><br>
<font size="4">	Kot drugo se mi zdi tudi pomembno in danes nismo omenili, da ima seveda slovenska vojska več spektrov. Eden je, zagotovo je najpomembnejši varnost. Zdaj, varnost ali pa način tega, kako zagotavljati varnost, se zadnja leta spreminja. Dejstvo je, da vse bolj v ospredje prihaja kibernetska vojna in seveda s to povezano tudi posebni, bi rekla, kadri. Te kadri seveda se ne dajo izobraziti in izuriti čez noč in na drugi strani tudi ne dobiš jih tako zlahka oziroma so njihove alternativne možnosti zaposlitve toliko večje, kajti tudi, bi rekla, finančni vidik tega je mnogo večji. Zato seveda bo to oziroma je to tudi še en oreh, po moje, ki ga bomo morali v prihodnosti skupaj streti, da bomo prišli na tem področju še do večje kadrovske popolnjenosti. Po drugi strani pa je seveda temelj, tudi kar se tiče resolucije, naše slovenske vojske ravno kopenska obramba. In ko govorimo o nekih štirikolesnikih, ja, ne vem, razen, če bojo si sposodili ob petih bicikle, vojska pa bo z bicikli hodila naokoli. Zdaj, kot drugo, vemo, da smo v preteklosti imeli tudi težave z opremljenostjo slovenske vojske, tudi kar se tiče same te osnovne opreme. Ta je potrebna. Jaz ne razumem, da ko govorimo o investicijah v slovensko vojsko, rečemo, ah, saj to ni za slovenskega vojaka, to je zdaj za, bi rekla, nek material, to je zdaj za neko železje in tako naprej, ampak glejte, no, menda ja si ne predstavljate več slovenskega vojaka s fračo v roki in s kamnom in namesto sodobne računalniške opreme tipkalni stroj. Upam, da smo to že dali čez in da je pač treba slovensko vojsko nenehno, bi rekla bogatiti, tudi kar se tiče z opremo. Morate nekaj vedeti. Slovenska vojska je, vsaj po nekih, bi rekla, javnomnenjskih raziskavah, ki so bile opravljene, zelo na visokem mestu kar se tiče zaupanja državljank in državljanov, zelo visokem mestu. In zato menim, da je naloga nas vseh poslank in poslancev, izvoljenih od teh državljanov, da poskrbimo za to vojsko na najboljši možen način. In jaz mislim, da se to ravno v teh časih dogaja in jaz upam, da se bo tudi stanje izboljšalo.</font><br>
<font size="4">	Jaz sem, mimogrede, bila tudi v drugem kontekstu na celjskem sejmu, kjer se je prestavila tudi slovenska vojska. Tam smo se pogovarjali s pripadniki, malo so nam povedali, kako je sedaj s temi generacijami, kis o zaključile izobraževanje, kako novi. </font><br>
<br>
<b><font size="4">13. TRAK: (VP) 18.00</font></b><br>
<br>
<b><font size="4">	</font></b><font size="4">(nadaljevanje) Videla sem tudi mlade, ki so zelo z veseljem si ogledovali to, kar slovenska vojska nudi in v bistvu, bom rekla, bila sem malo bolj optimistična kot sem sicer. Zdaj, naprej, kar pa menim, da bi morali narediti v samem sistemu vojske, je pa nekaj. Jaz trdim, da naš slovenski vojak ima, bom rekla, kar zelo dobre možnosti glede izobraževanja tako doma kot v tujini. Mnogi so naredili številne, bom rekla, tečaje, izobraževalne programe, ki trajajo lahko tudi leto dni in tako naprej. Vi to veliko bolj poznate kot jaz, načelnik je z nami in to ve. Menim pa, da ni prave klavzule, ko ta vojak zapusti sistem. Jaz mislim, da bi to zadevo pa vendarle morali rešiti še kako dodatno. Eno je seveda, da on čez noč zapusti sistem z vsem znanjem, ki ga je dobil, drugo pa je tudi ali lahko kar tako potem govori o tem izkušnji izobraževanja, ki ga je dobil v neki strukturi slovenske vojske. Bom povedala drugače. Ali nekdo, ki mu je slovenska vojska plačala, ne vem, vrhunske izobraževalne tečaje v tujini, imel je možnost napredovanja v državi, potem zapusti sistem in preprosto napiše knjigo? / oglašanje iz dvorane/ To je v proračunu. Zakaj to govorim? Zato, ker menim, da bi s kakšnimi klavzulami te zadeve, in to je seveda povezano s proračunom, spoštovani kolega poslanski, kar umirite se, je, da bi morda vendarle tudi lahko zaščitili sam sistem. Mi v sistem vlagamo, prav je, da vlagamo v slovenskega vojaka, prav pa je, da tudi zaščitimo sam sistem, in o tem govorim. In jaz mislim, da so me tudi predstavniki ministrstva in pa načelnik razumeli. Prav tako me zanima, kako je kaj z razmerjem med, bomo rekli, civilnim delom ministrstva in pa vojaškim delom. Ali se tukaj karkoli stvari premikajo? Ker to se mi zdi tudi pomembno, da ni nekje nek, bom rekla, tisti čisto civilni del na koncu mnogo številčnejši kot sama vojska. Ne govorim tukaj o civilni zaščiti in vsem tem. Tudi zelo pozdravljam to, bom rekla novo področje, ki je začelo s poletjem delovati in ki bo krepilo kulturno dediščino in arhivsko in knjižno dejavnost, vojna grobišča in vse ostalo, kar se mi zdi pomembno. No, v tem Državnem zboru je tudi velikokrat govora, kako se dela krivica nevladnim organizacijam. Jaz tukaj vidim, da bodo nevladne organizacije dobile celo več sredstev kot v preteklosti. Skratka tudi na tem področju vidim pač neke pomembne premike. Bi pa morda samo še toliko res, če mi boste povedali, glede te socialne pomoči, ker upam, da je res vezana predvsem na to zadevo. In da pač tisti čas, ko smo imeli eno obdobje slovenske vojake, ki so dobesedno jemali pakete pomoči ali pa oddajali plazmo v tujini, da tega vendarle ni več oziroma da se pač te stvari izboljšujejo.</font><br>
<font size="4">	Zdaj potrebno je tudi zelo pomembno naše področje naše vojske, je tudi pomoč na meji. Tudi tukaj sodelujejo in pač ta zadeva je zagotovo pač okrepila to samo varnost države oziroma da pač ne prihaja do nelegalnih vstopov v Slovenijo. </font><br>
<font size="4">	Skratka jaz pač pozdravljam ta predlagani proračun, spremembo in pa predlog za 2023. Upam, da se bo nadaljeval trend pač dviga finančnih sredstev in seveda tako kot se bo dvigoval </font><br>
<br>
<b><font size="4">14. TRAK: (VP) 18.05</font></b><br>
<br>
<b><font size="4">	</font></b><font size="4">(nadaljevanje) ta trend finančnih sredstev, da se bo tudi poznalo v trendu rasti zaposlenih v slovenski vojski. Se pravi, da bo pač ne samo, da se bo dalo več denarja, ampak da bodo tudi učinki takšni kot si jih vsi skupaj želimo. Skratka treba je vedeti, da ja, slovenski vojak je v službi domovine, ampak ne bos in s fračo v roki.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Gospa Anja Bah Žibert, hvala za vašo razpravo.</font><br>
<font size="4">	Sedaj dajem besedo državnemu sekretarju na Ministrstvu za obrambo gospodu Urošu Lampretu za kratko razpravo.</font><br>
<font size="4">	Hvala.</font><br>
<br>
<font size="4">	</font><b><font size="4">UROŠ LAMPRET: </font></b><font size="4">Hvala, predsedujoči, in hvala spoštovani poslanki za vprašanje. Bom probal na hitro iti čez vaše komentarje, pripombe in vprašanja.</font><br>
<font size="4">	Zdaj, prva prioriteta te ekipe na ministrstvu, govorim o civilni in pa vojaški ekipi / nerazumljivo/, je bil status vojaka. To veste tudi sama zelo dobro, spreminjali smo zakon o obrambi z dvotretjinsko večino. Tukaj smo se dotaknili te težave po 45. letu. Imeli smo kar veliko razprav, jih nebi ponavljal, in mislim, da smo bili tukaj zelo uspešni in tudi da pripadniki slovenske vojske so to tudi cenili in še danes cenijo. Druga zadeva je bila sprememba Zakona o službi v slovenski vojski. Tukaj je bilo, precej glede statusa smo govorili. Nenazadnje nebi šel čez njega, 4 % zvišanje plač in tako naprej. mislim, da sta ta dva zakonodajna predloga v bistvu na nek način uredila status. Kaj pa je pomembno, in tukaj se nanaša direktno na razpravo danes, zdaj status vojaka ni samo njegov status, tudi kje živi, kje prebiva in tako naprej. 780 milijonov, zakon o investicijah slovenske vojske, smo govorili o infrastrukturi, smo govorili o streliščih, zdaj zelo poenostavljam. Več kot to, več kot 154 oziroma maksimalno 160 milijonov letno, kar bo Ministrstvo za obrambo investiralo, bo investiralo v vojašnice, o čemer sem že prej govoril. Zdaj, da vemo, o čem govorim. Prenova vojašnic Edvarda Peperka bo stala med približno 35 do 40 milijonov evrov. To je pomembno za slovensko vojsko. če vi greste danes v vojašnico Edvarda Peperka v prostore, kjer se nahajajo naši častniki in  vojaki, bi bila presenečena. Nebi bila presenečena / nerazumljivo/ njihovimi škornji, uniformami, mislim, da je precej več optimizma, nad prostori bi bila še vedno presenečena, in tudi to bomo spremenili.</font><br>
<font size="4">	Glede kopenske vojske. Tako je, slovenska vojska nima zvrsti, imamo pa naš pomorski in pa naš zračni del. Zračni del slovenske vojske prenavljamo, kupujemo tudi transportna letala, nove helikopterje. Bistvo pa je, da prenavljamo tudi obstoječe platforme, ki jih imamo. In prenova teh platform ni bila v tistem osnovnem zakonu o investicijah in to so dodatna sredstva, o katerih sem govoril. To je prenova teh helikopterjev Bell 412, ki sem jih omenil. To so te dodatni milijoni iz teh investicij. Prav tako je obnavljanje naših pomorskih zmogljivosti, ladje Triglav in podobno, tudi to je obnova. To niso bile investicije v zakonu, to so te dodatne stvari. </font><br>
<font size="4">	Res je, slovenska vojska tradicionalno, če se ne motim, je visoko na lestvici zaupanja in mi se trudimo, da bomo to ohranili tudi naprej. </font><br>
<font size="4">	Glede izobraževanja zelo na hitro. Tudi to je ena izmed prioritet, zagotovo izmed prioritet vrha slovenske vojske. Res je, ogromno se naših pripadnikov šola v tujini na šolah v tujini, kar nam pa manjka, je združevanje te vojaške stroke, stroke doma in ta prenos, prehajanje med civilno in pa vojaško stroko. V Mariboru imamo zelo optimistične načrte, veliko se dela in mislim, da smo tukaj šli kar nekaj korakov naprej in mislim, da bomo lahko kmalu predstavili tudi zelo dobre novice.  Pa da zaključim, civilni del ni tako zelo številčen. Mogoče se sliši procentualno številčen, ampak nenazadnje smo mi država, ki imamo omejene zmogljivosti v podporo. Vsaka država določene podporne elemente rabi. Ne povečuje se, se pa stara. Tukaj imamo izziv, ker se civilni del stara in bo ta civilni del na nek način treba prenoviti, ker so deli tega civilnega sistema kritični kot podpora slovenski vojski, recimo pri logistiki in drugih elementih, ki delajo z roko v roki. In znanje / nerazumljivo/ se stara, bo potrebno tudi ta znanja na civilnem upravnem delu prenoviti.</font><br>
<font size="4">	Toliko, predsedujoči. Najlepša hvala.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Zahvaljujem se državnemu sekretarju za dodatno obrazložitev.</font><br>
<font size="4">	Ali ima gospa Anja Bah Žibert repliko?</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Ja. Saj se vam zahvaljujem za vse odgovore. Mogoče samo še to vprašanje, ko sem ga izpostavila, s temi klavzulami. Mene to res zanima. Ali se pač te ljudje, ki se izobražujejo s takimi dodatnimi, res dobrimi programi, potem pa gredo, ne vem, zapustijo vojsko in gredo neke zasebne inštruktorske agencije, se pravi z vsem tem znanjem? Tako, da to me mogoče zanima res. Sploh zato, ne vem, govorim, na primer, ajde, imamo specialno enoto, </font><br>
<br>
<b><font size="4">15. TRAK: (VP) 18.10</font></b><br>
<br>
<b><font size="4">	</font></b><font size="4">(nadaljevanje) naredi ogromno tečajev, usposabljamo, vemo, koliko je vreden en vojak in tako naprej, potem pa to zapusti brez nekih, bi rekla, obveznosti in se zaposli v neki, bi rekli, privatni agenciji v tujini. Samo to me zanima. </font><br>
<font size="4">	In kot drugo, absolutno upam, da me niste narobe razumeli. Jaz vem, da se bo pač vlagalo v infrastrukturo ne v smislu samo železja, to sem tudi rekla, in da gre tudi v prostore. Lahko pa vam povem, da še danes obstajajo vojašnice, kjer dežurajo vojaki in morajo imeti s seboj svoje privatne električne radiatorje. To je še vedno. In to, kar je rekel državni sekretar, da bo prišlo da obnov, je še kako pomembno. Je še kako pomembno. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala vam. </font><br>
<font size="4">	Državni sekretar.</font><br>
<br>
<font size="4">	</font><b><font size="4">UROŠ LAMPRET: </font></b><font size="4">Hvala. </font><br>
<font size="4">	Spoštovana poslanka, jaz se opravičujem, če sem to pozabil oziroma spregledal. Zelo na hitro. Jaz nebi šel po posameznih enotah, sploh nebi izpostavljal enote za specialno delovanje. Res je, če pripadniki, ki jih pošiljamo na šolanje v tujino oziroma glede njihovih usposabljanj, ne izpolnijo svoje pogodbe, ta sredstva vračajo. To so redni postopki. Tisti pripadniki, ki zapuščajo, prekinejo pogodbe s slovensko vojsko, sredstva iz njihovega izobraževanja vračajo. </font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala vam za še dodatno obrazložitev.</font><br>
<font size="4">	Sedaj naprošam gospoda Jožefa Lenarta za razpravo. Pripravi naj se gospod Marko Bandelli. </font><b><font size="4"> </font></b><br>
<b><font size="4">	</font></b><font size="4">Beseda je vaša.</font><br>
<br>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa, predsednik. Spoštovani državni sekretar z močno ekipo in tudi z Ministrstva za finance. </font><b><font size="4"> </font></b><br>
<b><font size="4">	</font></b><font size="4">Glejte, ne bom se spuščal v to, ker nisem strokovnjak, kakšna oborožitev mora biti v tem času. Poznam tisto desetdnevno vojno oziroma bil sem udeležen skoraj leto dni, ko smo dobili prej že tisto orožje domov, ko smo ga JLA vzeli v osamosvojitvi. Seveda je bilo takrat gverilsko, pogajalsko, psihološko. Bilo je tisto kratko in smo potem prišli v samostojno Slovenijo. Zato se bom tega izognil, saj pravim. Rečem lahko samo to. Ne poznam, kaj zdaj ta kibernetska nevarnost, to je določena posebna stroka. Malo bolje poznam mogoče to civilno zaščito, kaj je na tem področju, ki se mi zdi zelo pomembna, vse ostalo pustim vam, strokovnjakom. Pa če ste se odločili za osemkolesnike, ste se pač odločili in boste morali to tudi zagovarjati. Če bo pa jutri nevarnost kibernetska in na to ne bomo pripravljeni, je pa potem tudi vaša odgovornost.</font><br>
<font size="4">	Glejte, moja naloga danes tu je oziroma moj cilj, da predstavim ta proračun s področja obrambe z vidika vzdržnosti javnih financ. Pa ne zato, da bi zdaj želel kaj posebej provocirati, ampak da se pač tega zavedamo. Takole bom predstavil in ta proračun bom primerjal z letom 2019. Zakaj? Ker leto 2019 je bil proračun vzdržen, celo s presežkom in v tistem letu smo tudi del zadolženosti Republike Slovenije zmanjšali. Pa mislim, da bomo dobili eno dobro sliko. </font><br>
<font size="4">	Glejte, 510 milijonov je bil realiziran proračun v letu 2019. Za 2022 je v višini 793 milijonov, če zaokrožimo. Ali se zavedamo, da to predstavlja 55 % povišanje. Zdaj pa, če smo realni. Notri je postavka 64 milijonov, Uprava Republike Slovenije za vojaško dediščino. to ste podedovali iz Ministrstva za delo, je padlo k vam. In to cifro zdaj odbijmo, da dobimo to čisto sliko, ker to ste pač iz drugih področij potem skupaj v proračunu zagotovili. Če teh 64 milijonov odbijemo, še vedno pridemo za 44 % povečanje porabe za področje obrambe. Rekel sem, ne bom, jaz se zavedam, da motivacija vojaka mora biti. Ali pa je za to motivacijo potrebni osemkolesniki, helikopterji, letala ali večja oborožitev ta osebna in pa za kibernetsko varnost, je v vaših rokah. Želim samo to reči, iz tega izračuna 44 % povečanja, bom rekel, glede na padec BDP v letu 2020 in pa potem ponovno rast </font><br>
<br>
<b><font size="4">16. TRAK: (VP) 18.15</font></b><br>
<br>
<b><font size="4">	</font></b><font size="4">(nadaljevanje) v letošnjem letu in pa predvidevanje v letu 2022, ki ga je napovedal Umar in iz tega se je tudi proračun postavljal, pridem cca 7 % povečanje v letu 2022. To se pravi, ta je realna rast gospodarstva. 7 % povečanje napram 44 % povečanje v tej porabi dobimo potem vrednostno, če iz teh procentov potem izračunam, da je proračun za obrambo prispeval k skupnemu primanjkljaju proračuna Republike Slovenije, ki znaša 2 milijardi 471, kar 263 milijonov. Rekel sem, v vsebin se ne spuščam, to so te cifre, ki se jih moramo zavedati, da kje vidimo zeleno luč. Tudi v letu 2023 so veliki primanjkljaji. In da bomo prišli v Sloveniji do ponovnega uravnoteženega proračuna, ne vidim prej kot pa v letu 2029, 2030 nekje. In takrat bo iz teh primanjkljajev 15 milijard dodatna zadolženost. Pa kakorkoli nekdo javnosti predstavlja, da napram BDP-ju pada, realno raste. In tudi če to preračunate na prebivalca Slovenije, ko sem prišel v ta Državni zbor, je moj delež kot 2 milijona 50 tisoč del prebivalstva, je bil moj dolg malo manj kot 16 tisoč evrov, danes je že 19 tisoč evrov, 2023 bo 22 tisoč evrov, 2030 bo pa 25 tisoč evrov. To se pravi, nihče mi ne more govoriti, da rast zadolženosti pada. To vam govorim samo zato, da se moramo vsi tega zavedati. In v skupnem proračunu je pač ta breme oziroma ne bom rekel breme, ker verjetno ni to prava beseda, ker tudi obrambo potrebujemo, predstavlja pač teh 263 milijonov v skupnem primanjkljaju za leto 2022. To je bil moj cilj, da danes to tudi povem.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala, gospod Jožef Lenart, za vašo razpravo.</font><br>
<font size="4">	Sedaj dajem besedo državnemu sekretarju na Ministrstvu za obrambo Urošu Lampretu.</font><br>
<br>
<font size="4">	</font><b><font size="4">UROŠ LAMPRET: </font></b><font size="4">Najlepša hvala, predsedujoči. Hvala spoštovanemu poslancu za ta vprašanja. Zelo na kratko.</font><br>
<font size="4">	Glede kibernetske obrambe oziroma kibernetske varnosti. Ministrstvo za obrambo je glede kibernetske varnosti odgovornosti samo za obrambne sisteme. Samo za obrambne sisteme. Kibernetsko varnost oziroma obrambo na nacionalni ravni so pristojni drugi resorji, mi nimamo teh pristojnosti. Tudi tukaj smo naredili, kar se tiče kibernetske obrambe, znotraj resorja nekaj korakov naprej. združujemo zmogljivosti, vlagamo sredstva v različne stvari, novačimo in tako naprej, ampak to so precej relativno omejena sredstva nasproti obrambni proračun. Tukaj tudi dodatnih 10, 30, 50 milijonov ne prinese tistega dodatnega premika, sploh ne kot alternativa nekim drugim stvarem. Pa nisem hotel glede vsebine.</font><br>
<font size="4">	Mi pa dovolite še glede 8x8. Nismo se mi odločili, da bomo kupili 8x8. Ta država, se pravi vlade, Državni zbor, so leta 2006 sprejele odločitve o obliki in obsegu slovenske vojske. Leta 2006. Mi samo izpolnjujemo, kar je v strateških dokumentih. Ocenjujemo pa, da so ti naši načrti trenutno realistični glede na dolgoročno, ne samo nakup teh zmogljivosti, ampak tudi njihovo dolgoročno vzdrževanje.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala, državni sekretar, za dodatno obrazložitev.</font><br>
<font size="4">	Sedaj dajem besedo kolegu Marku Bandelliju.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednik, za besedo.</font><br>
<font size="4">	Vlada očitno ne ve, kaj dela. To je moje mnenje. Dolgoročno je naši državi naredila en velik problem, saj še nikoli nismo bili tako zadolženi kot smo sedaj. jaz bom, predsednik, ene par stavkov porabil, bom izkoristil priliko, ker ste dali možnost kolegici Bah Žibert, bom tudi jaz izkoristil dve minutki male širše, potem bom šel na srž problema, za kaj se gre. Ampak to moram povedati.</font><br>
<font size="4">	Še nikoli nismo bili tako zadolženi kot smo sedaj. </font><br>
<br>
<b><font size="4">17. TRAK: (VP) 18.20</font></b><br>
<br>
<b><font size="4">	</font></b><font size="4">(nadaljevanje) Nikoli. Tega se moramo zavedati. Več kot 40 milijard bo znašal javni dolg konec leta 2021. A se mi tega zavedamo? 40 milijard. V bistvu to postane 20 tisoč evrov, čistih, ki bo zadolžen vsak državljan. Zdaj, ta vaša agenda je očitno bila, dokler ste na oblasti, finančno izčrpavanje države. In potem, ko bomo pa tisti, ki pridemo za vami na vlado, ker to se bo zgodilo sigurno, bomo morali reševat tudi to zadevo, te vaše probleme. In če pomislimo malo, je bilo to popolnoma enako leta 2008, po vaši vladi 2013. Očitno ste pustili za sabo vedno en potop, en totalen potop. Zdaj, dolgoročno vaš način dela in zadolževanja se vidi, da ni vzdržen in bo državi dolgoročno verjetno povzročil velike težave. V to smo v SAB prepričani. Cel kup zakonov, različnih resolucij ste sprejeli, kjer državi nalagate bremena, ne poveste pa, od kje bomo mi ta bremena financirali. Od kje bomo mi vse to financirali? </font><br>
<font size="4">	Zdaj, kar ste bili v opoziciji, zdaj vam povem še to, kar ste bili v opoziciji, so vas bila polna usta o tem, kako država se ne sme zadolževati, obljubili ste bencin po 0,4 evra za liter, vinjete po 55 evrov, da ne omenim vaših vsakodnevnih zahtev po znižanju DDV-ja, ki ga ni bilo.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Dajmo se držati obrambnega, prosim.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Ja. Saj sem rekel, dve minutki dajte mi, predsednik. Saj ste dali njej prej 20 minut. Jaz lahko tudi tri minute. / oglašanje iz dvorane/ </font><br>
<font size="4">	Bom tudi jaz o obrambi govoril, Bah Žibert. Samo to so resnice in to je vezano na proračun, razumete. Saj bom prišel na bistvo tega, saj vam bom povedal, za kaj se gre. Samo moram povedati te zadeve, ker to ljudje, ki poslušajo, morajo vedeti, kakšne cifre, o kakšnih cifrah mi zdaj tukaj govorimo, kakšni so to proračunski zneski, vrednosti tukaj. In vidimo / nerazumljivo/ cene zdaj elektrike in vse ostale reči / nerazumljivo/.</font><br>
<font size="4">	Zdaj, največji problem, ki je tukaj pri vseh teh proračunih, tudi vaš proračun o vojski, tudi Fiskalni svet je dal polno pripomb prav na proračun. In zdaj seveda vi itak tega vse, vse to, kar je dal Fiskalni svet, ne upoštevate. In to je en velik problem.</font><br>
<font size="4">	Zdaj, kar se tiča področja, na katerem danes tukaj razpravljamo na odboru v bistvu. Zdaj, jaz razumem, da so apetiti veliki. Jaz nisem proti opremljanju vojske, saj to sem vedno rekel. Ampak lepo je pisati na papir, še lepše pa bo videti, kako bomo mi to realizirali. Kar je floskule govoril minister za finance, kar je predstavljal, je bilo, mislim, ma ne smešno, da to bo prišlo notri od davkov, se pravi normalno se bo višalo davke, to je cilj, z delovno silo, ker se bo povečala delovna sila. Kje se bo povečala delovna sila? Že zdaj jih imamo ne vem koliko na čakanju in ne vemo, od kje bo prišel ta denar. </font><br>
<font size="4">	Potem edini proračun, ki se je znižal / nerazumljivo/, vaš se je zvišal. Zdaj, vaš se je zvišal tukaj za 110 milijonov letno, ker je po zakonu tudi, ki ste ga sprejeli, je normalno, da tisto je treba držati, zakon je zakon in to bo šlo gor in pač je treba. Zato je tudi, vidimo, daj e od 680 na 793, 893, to je točno v skladu s tistim, kar je predvideno po tem. Ampak problemi so drugi tukaj. Jaz osebno tukaj in predstavnik stranke SAB jaz vidim tukaj dva velika problema. </font><br>
<font size="4">	Prvo vidim velik problem s proračunom gospodarstva, ki od 400 milijonov gre drugo leto na 360, celo čez dve leti na polovico. Pa prav gospodarstvo, ki smo potrebni enega zagona našega gospodarstva. Od kje bo prihajal notri denar, če ne bo gospodarstvo cvetelo? To ej ena reč. Dobro, saj bomo videli, kako se bo to rešilo. Ampak osnovno jaz imam dva problema. </font><br>
<br>
<b><font size="4">18. TRAK: (VP) 18.25</font></b><br>
<br>
<b><font size="4">	</font></b><font size="4">(nadaljevanje) Vsi ste prepričani v tej vladi in prepričujete tudi sami sebe in vaše, mi smo racionalni in vemo, za kaj se gre, da denar je. In denarja ni. Denarja ni. Kje bomo mi to financirali, jaz se prav sprašujem. To bo ena velika, velika naloga naslednje vlade, na kakšen način izpeljati vse te zadeve. Ker če ste slišali, že Evropa, prav danes je bilo objavljeno, da zahteva ponovno postavitev zlatega pravila. Kaj to pomeni? Ne smemo potrošiti več kot tisto, kar ustvarimo. Kar smo pa v enem letu pozabili na to, ker smo potrošili pol milijarde mesečno več kot tisto, kar smo realizirali, to je dejstvo. Jaz ponavljam, ne govorim samo za vojsko, govorim na splošno za cele reši. Zato vidim v vojski tudi en problem, kako bomo to lahko realizirali, ki je tudi po mojem marsikatera reč potrebna in sem vedno rekel, predvsem obnova vojašnica, predvsem šolski del in vse kar je. Tako da jaz ne vidim sporno. </font><br>
<font size="4">	Sporno pa vidim nekaj drugega, ki je drugi moj problem velik, in to je gospod Kordiš zelo jasno prej povedal, zelo jasno. Niste odgovorili mu. Mu niste odgovorili. Nekaj ste zaobkrožili politično. Ma, zaobkrožamo politično lahko mi, ki smo politiki, vi ste vojaki, vi morate točno povedati, ker vi morate odgovoriti na to. Zdaj bom samo nekaj vam prebral. Včeraj minister Tonin je objavil en tweet, ki sam posebej ni sporen, ampak potem, ko vidiš te reči tukaj, ali minister ne ve, kaj se dogaja, ali hoče pa prikazati popolnoma drugo zadevo. Včeraj ste imeli, mene ni bilo, ker sem bil službeno odsoten na drugi seji, če ne bi moral biti na seji KNJF-ja, in on je napisal: »nakup vozil oshkosh ne pomeni še ene afere«. Upajmo, ne? »Gre zgolj za pritlehen poskus metanja slabe luči na slovensko vojsko, da se prepreči njena nujna modernizacija«. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Gospod Bandelli.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Tudi jaz sem prepričan, da v tem proračunu je predvidena modernizacija in s tem se strinjam. </font><br>
<font size="4">	Predsednik, jaz govorim zelo resne reči o proračunu. Glejte, ma ne me prekinjati, no. Lepo vas prosim. In potem bom zaključil, saj potem bom šel. Ampak to moram povedati, da ljudje, ki so tukaj, ki nas poslušajo, razumejo, za kaj se gre. Ne samo hvaliti reči, kako dobro je, moramo modernizirati, damo dostojanstvo, ko rečete vi vedno, kar je treba. Normalno, da moramo dati, ampak tu so realni problemi.</font><br>
<font size="4">	Potem piše. »Obrambne nabave so podvržene strogemu nadzoru. Želim tudi popolno transparentnost in temu smo v celoti sledili«. To, kar je on zdaj napisal, je popolnoma kontradiktorno na tisto, kar vas bom jaz še enkrat vprašal, kar je Miha Kordiš vas prej vprašal. Patria se je zaključila zaradi zastaranja, Patria se ni zaključila zato, ker smo rekli, da smo bili vsi pošteni. To je treba povedati. Ampak upam, da ne bo prišla spet druga Patria. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Dajmo, prosim.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Zdaj, gospod Kordiš vas je vprašal eno reč, ki je povezana s tem proračunom temeljno. Mi smo sprejeli en zakon, ki ga bomo financirali vsako leto 110 prva leta, potem gremo na 140 ali koliko, da pridemo na skupno oceno 780 milijonov. Zakaj? V čemu? Kako je možno, da je en oklepnik, ki je dokazano po predračunu bil 3,6 milijona, zdaj stane 9,1 milijon? Ampak to država, državljani, ki nas gledajo, hočejo vedeti, zakaj. Še sami ste rekli in ste ga popravili prav, da ni Latvija, ampak je Litva tista, ki jih je kupila enake, in jih plačuje 5 milijonov. Zdaj, ali smo mi butli, ki moramo plačati 50 % višjo ceno, ali verjetno je razlog, ali ste vzeli ne vem kakšno opremo, tudi to je možno, ampak mi bi radi vedeli, zakaj stane 9,1 milijona. da nebo tako kot oshkoshi, ki so prišli, ki smo jih kupili en kup starega železa, ker to, kar je prišlo zdaj, je samo nefunkcionalno staro železo. Eno leto garancije je odgovoril, da je za popraviti. </font><br>
<br>
<b><font size="4">19. TRAK: (VP) 18.30</font></b><br>
<br>
<b><font size="4">	</font></b><font size="4">(nadaljevanje) Zdaj pomislite vi, če bi jaz kupil en avto in mi reče, da sem kupil avto, čez 6 mesecev boš dobil 2 kolesi, brisalce boš dobil čez 8 mesecev, klimo pa bomo videli proti koncu leta, če bo. Mislim, to ne gre tako, ne? In mi se bojimo na tak način, kjer minister zagarantira, da je to vse pod kontrolo, da je vse predvideno, da ne bo afere ne nič, pa vidimo že samo na začetku tukaj. Zakaj se je cena, osnovna cena spremenila iz 3,6 milijona na 9,1 milijona? Jaz bi razumel iz 3,6 na 4. Železo je šlo gor 40 %, v redu, 9 ton so težki tisti oshkoshi ali ne vem koliko sem slišal, da je to, ali zelo težki so. Pa normalno, me ne zanima funkcija in vse kar je in to je tudi prav in če jih rabimo ali kar je. Zdaj, da so prišli vsi polomljeni, to noben ne razume, zakaj in kako je možno. To je kot v stari Jugoslaviji, ko smo šli kupovat, veste, kje je bila dol fabrika od Zastave pred 30, 40 leti, kjer potem si imel notri za cigarete plavo barvo in oprema je bila rjava zato, ker si pobiral / nerazumljivo/ po drugih. Mislim, to ne gre tako več, ma , govorimo o nabavi in plačanju vnaprej. To je še najbolj kritično od vsega, vnaprej 100 % plačano. Ker vemo sami, da noben v javni upravi ne more plačevati vnaprej, niti na občini. Jaz sem bil župan, jaz nisem mogel plačati vnaprej. Sem lahko plačal, sem pa plačal lahko takoj, če je dal dodaten popust ob dobavi. Zakaj to ne velja v vojski? Mi smo plačali vnaprej vse in ne vemo, kaj bo. In tukaj se jaz vprašam. Tukaj v proračunu, pazite, je drugo leto 110 milijonov in čez 2 leti še 110 milijonov. Normalno, da se človek vpraša, kaj se tukaj dogaja. 406 milijonov je šlo na 536, 130 milijonov več za oklepnike. In potem, če se spomnite, ker smo govorili o resoluciji, in resolucija pade notri v ta pogovor tukaj. Jaz razumem, da resolucija ni zakon. Resolucija ni zakon, ampak resolucijo potrdi državni zbor. In potrdi en dokument, po katerem se boste morali vi držati ga, ampak tudi mi. Je tako? Obveza mora biti obojestranska. In ni tako enostavna zadeva v  luči tega, ker ne vemo, kako bomo jutri preživeli, kako bo, od kje bo prihajal denar. Glede na to, da če bo vzpostavljeno nazaj fiskalno pravilo, po moje bomo klestili proračune še in še, ker ne bo drugače, ker ne bo prihodkov in zadolževanja ne bo, ne bo dovoljeno. In zdaj ti isti oklepniki 8x8, ki jih čakamo zdaj in ki so naročeni celo in ne vem, 400 in toliko milijonov, kar je do leta 2026.  V resoluciji smo tudi povedali, da se od 2027. do 2030. leta in od 2030 do 2035 spet drugi oklepniki, to piše točno notri v resoluciji, so še drugi oklepniki. Seveda so. Poglejte, jaz sem videl. Točno nabave piše. In potem je Ankaran za zamenjati ladjo, je Triglav za zamenjati ladjo in vse te reči. In ne bom našteval vse, ker znam točno na pamet, kar piše notri, glejte. No, evo. Zdaj, jaz razumem, da so usta zelo velika. Ker vse se vidi, da denar je, dajemo vsem denar, ne manjka denarja. Hvalili ste se, da koliko so dobili upokojenci, koliko so dobili vsi, gospodarstvo, koliko je šlo za eno, koliko je šlo za drugo, ker potem smo videli, kakšni rezultati so, se hvalili predvčerajšnjim, kako gre dobro industrija in potem vidimo Revoz, kako jih pade 30 tisoč, ampak pustimo stati, to ni argument o danes, pa pustimo tudi tukaj na miru. </font><br>
<font size="4">	Ena zadeva pa, ki jaz, državni sekretar, vam skozi pravim in sem vam govoril in sem upal, da bo notri na kakšen način v tem proračunu. Jaz sem vam skozi govoril od nakupa Canadaira in to, kar je. in jaz lahko tudi res potem na koncu človek razume verjetno je morfologija terena Slovenije taka, da lahko / nerazumljivo/ malo težko ga tudi uporabljati, ker bi moral iti na polovico Slovenije in lahko polni samo na obali, če bi tako rekel. S tem, da jaz mislim, da smo videli tudi enkrat teste, da celo na Blejskem jezeru so polnili vodo. </font><br>
<br>
<b><font size="4">20. TRAK: (VP) 18.35</font></b><br>
<br>
<b><font size="4">	</font></b><font size="4">(nadaljevanje) Tako, da bi od polovice lahko tudi šlo. Ampak če ni Canadaira, vi veste sami, da obstaja ta zelo znani helikopter, ta Sikorsky Erickson S64, ki je namenjen za težke tovore. Helikopter dolg 26 metrov, ki ni kakor helikopter za gašenje. Veste, zakaj vam jaz to govorim? Jaz sem bil župan na Krasu, kjer smo imeli požare zelo velike in zelo močne. Hvala bogu, gasilci so prišli vedno vsi na pomoč z velikim srcem gasilcem, mislim, in to so vedno prišli povsod na pomoč. In potem je prišel helikopter, ki je to gasil z enim balonom od slabega kubika. In veste, da to ni bilo ves kup nič. In sem točno videl, ker operativnost, potem je tudi župan odgovoren za te reči, kakor je, saj veste, to so požari velike entitete, kadar piha burja in to gre borovci eden čez drugega in to lahko rata velika katastrofa, kakor je že ratala in ponovno bo. Ta helikopter, ki sem vam zdaj povedal, ta pa ima 8 kubikov, tudi do 10 kubikov vode. In ta je čisto operativni vojaški, ki ga uporabljaš v civilni zaščiti, ki ga uporabljaš pri gasilcih,. Uporabiš za voziti kontejnerje, uporabiš za montaže, uporabiš za 1000 reči, ki ga bi lahko mi uporabljali. Pa samo tri oklepnike manj, samo tri. Samo tri 8x8 oklepnike manj in imamo nekaj, ki bi država imela veliko od tega. Samo tri. Mi v stranki SAB bomo vložili amandma za to. In glede na to, da je to človeški amandma, ni to izmišljen amandma, jaz bi rad, da vi vzamete to, da malo razmislite glede tega. To je ena oprema, ki je nujno potrebna. In če imamo 780 milijonov na razpolago v teh naslednjih letih, jaz mislim, da tistih 30 milijonov, ki stane ta helikopter, celo manj sem slišal, ker sem pogledal malo, kako in kaj, ki bi reševal resnično velike probleme, ki bi pomagal pri takih in drugačnih operacijah, bi bilo skoraj nujno potrebno, da vsaj enega bi Slovenija imela plasiranega tukaj. In jaz, pojdite resnično razmišljati o tem, ker to bi bila samo ena dobra stvar.</font><br>
<font size="4">	Tako, da z moje strani sem hotel povedati to. Pač zakon se je sprejel, tistih 110 milijonov nimamo več kaj, tisto mora biti notri. In če boste upoštevali ta amandma, Slovenija vam bo hvaležna. Ne, Marko Bandelli ima nič pri tem, samo Slovenija vam bo hvaležna.	</font><br>
<font size="4">	Hvala lepa, predsednik.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Spoštovani gospod kolega Marko Bandelli, jaz bi samo, se nisem poskušal vtikati v vašo razpravo, samo rad komentiral kot predsednik, da se tudi državljanke in državljani obveščeni, da cena elektrika ni povezana s sprejemanjem proračuna Republike Slovenije, še manj s sprejemanjem obrambnega proračuna. Je pa vsekakor minister za infrastrukturo gospod Jernej Vrtovec jasno včeraj po televiziji že povedal, da že rešuje in bo rešil problem morebitnega dviga cena elektrike. </font><br>
<font size="4">	Ampak preden / oglašanje iz dvorane/ dam besedo državnemu sekretarju Ministrstva za obrambo Urošu Lampretu, bi, če dovolite, dal besedo svetovalcu v Uradu predsednika republike gospodu Boštjanu Šeficu. </font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">BOŠTJAN ŠEFIC: </font></b><font size="4">Hvala lepa, gospod podpredsednik. Spoštovane poslanke, poslanci. </font><br>
<font size="4">	Predsednik republike kot vrhovni poveljnik obrambnih sil se vključuje v proračunsko razpravo predvsem v fazi priprave proračuna, če ga minister za obrambo pozove in prosi za mnenje, pripombe, predloge ali določena priporočila. Zato mi dovolite, da na današnji seji samo izpostavim morda dve, tri stvari, ki so z našega zornega kota pomembne in bi jih morda tudi v nadaljnji razpravi seveda imeli pred sabo. </font><br>
<font size="4">	Prvič, ta dva, torej spremembe proračuna za leto 2022 in proračun za leto 2023, vendarle dajeta, bom rekel, en nov zagon celotnemu nacionalnemu varnostnemu sistemu, kjer zaščita in reševanje in slovenska vojska predstavljata dva ključna podsistema. </font><br>
<br>
<b><font size="4">21. TRAK: (VP) 18.40</font></b><br>
<br>
<b><font size="4">	</font></b><font size="4">(nadaljevanje) In seveda če želimo imeti zagotovljeno nacionalno varnost z vseh zornih kotov, ne govorim zdaj zelo ozko, seveda potem moramo v ta sistem in te podsisteme tudi investirati. In vemo, da v preteklih letih smo imeli na tem področju kar nekaj težav, izzivov in seveda tudi se soočali z nekaterimi pomanjkljivostmi. Zaradi tega so bile tudi ocene, s katerimi smo se morali soočati, seveda slabe. Pa ni problem samo ocena kot taka, dejstvo je, da seveda govorimo o izvajanju osnovnega poslanstva obrambnega sistema in slovenske vojske, to pa je zagotavljanje obrambe in varnosti naše države. In to ni neka floskula, to je nekaj, kar moramo jemati z največjo resnostjo. In seveda ta dva, bom rekel, proračuna oziroma ta dva dokumenta vendarle dajeta neko perspektivo oziroma možnost, da se ta proces posodabljanja slovenske vojske in v določeni meri tudi sistema zaščite in reševanja nadaljuje.</font><br>
<font size="4">	Tudi, bom rekel, te nominalni zneski in tudi odstotek, ki ga namenjamo, bruto domačega proizvoda za to področje, za ta dva podsistema, kot sem rekel, bo omogočilo, da bomo zagotavljali torej nacionalno in seveda kolektivno obrambo, ki je ključnega pomena za sleherno državo. In v vseh državah, kar jih poznam, in lahko rečem, da kar intenzivno to spremljam, seveda temu področju dajejo velik pomen in pozornost tudi skozi zagotavljanje ustreznih pogojev. Pričakujemo pa, da bodo ta sredstva, te investicije se začele postopno tudi odražati v ustrezni bojni pripravljenosti slovenske vojske. Zavedamo se, da ne bo to preko noči, bo postopno, vendar seveda pri posameznih elementih vendarle mora biti to razvidno tudi v nekem krajšem obdobju. Ta dva proračuna in seveda tisto, kar tudi resolucija predvideva, daje nek stabilen okvir za razvoj obrambnega sistema in seveda to je še posebej pomembno, kajti taki sistemi kot je obrambni sistem in sistem nacionalne varnosti, seveda nujno potrebuje predvidljivo, bom rekel, predvidljive okoliščine oziroma pogoje za razvoj. To so sistemi, kjer se ne da stvari spreminjati preko noči, je treba vedeti, kakšni so ti pogoji, in seveda da potem tudi lahko to realiziramo. Več seveda o tem ali pa neprimerno bolj kompetenten za to je seveda načelnik Generalštaba in zato se ne bom predolgo zadrževal tukaj. Seveda ta proračuna omogočata tudi nadaljevanje posodabljanja slovenske vojske, odpravljanje nekaterih pomanjkljivosti in zaostankov iz preteklega obdobja in zato seveda je to zanesljivo dobro in je seveda tudi po mojem prepričanju potrebno podpreti. Še en element, ki je pomemben in ki ga je moč na podlagi teh številk in podatkov razbrati, je, da se tudi razmerja med sredstvi, ki jih namenjamo za plače, za tekoče, bom rekel, izdatke, tekoče delovanje in pa investicije, popravljamo. Mi vemo, da smo v preteklih letih, jaz zdaj malo po spominu, 75, 80 % dajali za plače, tisto nekaj drobiža za tekoče zadeve, niti za usposabljanje ni bilo in za investicije 1 % proračuna. Danes se te stvari spreminjajo in se v pravi smeri spreminjajo. In to je tudi seveda treba definitivno podpreti. </font><br>
<br>
<b><font size="4">22. TRAK: (VP) 18.45</font></b><br>
<br>
<b><font size="4">	</font></b><font size="4">(nadaljevanje) Bi pa na koncu rekel, da seveda to, kar je bilo tudi v današnji razpravi in na to je treba dati pozornost in to je tudi predsednik republike ob mnenju, ki ga je dal v zvezi z resolucijo, posebej opozoril. Da je velika odgovornost tako  Ministrstva za obrambo kot še posebej Slovenske vojske, da ta zagotovljena sredstva, ta sredstva, ki jih tudi s posebnim zakonom zagotavljamo, in vse to, kar je v proračunih, da se seveda porabi v skladu s temi načrti, drugič, pregledno, z jasnimi odgovori, kaj kupujemo oziroma v kaj investiramo, zakaj to delamo, zakaj to potrebujemo, kakšen je namen, kakšen bo to učinek na našo oziroma na pripravljenost slovenske vojske za delovanje v vseh pogojih in seveda tudi koliko nas bo to stalo, pri čemer želim oziroma imam v mislih seveda tiste končne stroške, ne neke, bom rekel, recimo temu vmesne podatke. Skratka to pa je velika odgovornost in seveda to je pomembno ne samo za te, ki razpravljamo zdaj v takšni ali drugačni funkciji, ampak predvsem z vidika slovenske javnosti, slovenskih državljank in državljanov oziroma tistih, ki plačujemo vsi seveda tudi za to. To so pomembni odgovori. In seveda, če bomo imeli vedno za vsako stvar ustrezen odgovor, potem seveda to ne bo problematično.</font><br>
<font size="4">	In seveda na koncu bi rekel še to. Zelo pomembno je, da sproti spremljamo izvajanje teh, bom rekel naših načrtov, da ugotavljamo tudi eventualno odstopanja in seveda da tudi ustrezno to korigiramo zato, da bomo dosegali tiste ključne cilje, ki smo si jih postavili. In jaz vendarle verjamem, da smo si enotni, da je potrebno tej državi zagotoviti varnost, stabilnost in seveda ustrezno obrambo, še posebej takrat, ko je to najbolj potrebno.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Hvala, gospod Boštjan Šefic, za razpravo.</font><br>
<font size="4">	Sedaj dajem besedo državnemu sekretarju na Ministrstvu za obrambo gospodu Urošu Lampretu. </font><br>
<font size="4">	Izvolite, beseda je vaša. </font><br>
<br>
<font size="4">	</font><b><font size="4">UROŠ LAMPRET: </font></b><font size="4">Najlepša hvala, predsedujoči.</font><br>
<font size="4">	Zdaj, jaz sem si zelo podrobno zabeležil, kaj je spoštovani poslanec tudi vprašal, izpostavil. Bom probal iti po teh točkah. </font><br>
<font size="4">	Naj začnem z 8x8. Mi nismo nič podpisali še za 8x8, nimamo nobene ponudbe na mizi. O številkah, ki smo jih danes slišali, so bile verjetno potegnjene ven iz načrta razvojnih programov, ki so se skozi leta spreminjali. V tem trenutku gre pri teh programih za neke ocene na podlagi investicijske dokumentacije. Ko bo ta ponudba, če bo ta ponudba, bomo več o tem lahko takrat govorili. Zadnje ponudbe, ki so bile, so na mizi leta 2018. Zdaj, dovolite mi tukaj, da še nekaj drugega rečem. Takratna ministrica Katič z njeno ekipo, ko so sprejeli to odločitev, da skozi OCAR nabavijo te zmogljivosti, mislim, da je bila to odlična odločitev za prava vozila z izredno močno zaščito. Meni je žal, ko do te nabave, in verjamem, da je tudi pripadnikom slovenske vojske, do te nabave takrat ni prišlo, ker bi bila danes ta vozila že tukaj.</font><br>
<font size="4">	Glede katere oklepnike bomo mi kupovali, da so to dodatni / nerazumljivo/ resolucije. Me veseli, da ste prebrali, resnično. To je dokument, na katerem sem jaz imel roko, veliko dela je bil v ta dokument vloženo. Niso dodatna vozila, so pa druga vozila. Poglejte, resolucija je razdeljena na tri obdobja. Pa bom zelo kratek. V tem obdobju je popolnoma ključen zakon, ki je pred nami, in je odličen dokument. Je zelo transparenten, kaj bomo kupovali, kaj bomo kupovali. V obdobju do 2030, 2035 potem govorimo o drugem bataljoni, ki zdaj / nerazumljivo/, ampak je bojni izvidniški bataljon. Kupujemo iste platforme, iste platforme kot za prvi bataljon, so pa dodatne platforme, se pravi novi 4x4, 8x8. Je pa nekaj treba vedeti, ker tako gre tudi obrambno planiranje. Do leta 2026 mi načrtujemo ponovni strateški pregled obrambe, ki / nerazumljivo/ 2016. To bo osnova, da tudi ta spoštovana hiša odloča o razvoju nacionalnega obrambnega sistema naprej. Se pravi, do leta 2026 imamo mi finančno pokritje in imamo jasne načrt / nerazumljivo/ srednjeročni program. Od leta 2026 se bo delalo ponovni program naprej. Ampak do leta 2035 moramo / nerazumljivo/ planske dokumente, kako se sistem razvija. Vi to poznate. In moramo imeti smer razvoja, vojska mora imeti smer razvoja obrambnega sistema.</font><br>
<br>
<b><font size="4">23. TRAK: (VP) 18.50</font></b><br>
<br>
<b><font size="4">	</font></b><font size="4">(nadaljevanje)  Glede helikopterjev zelo na kratko. Veste, katere platforme imamo trenutno v slovenski vojski. Govorim o sedem transportnih helikopterjih tipa Kuger, imamo štiri, kupujemo še dva zato, ker so to iste platforme. To so srednji transportni helikopterji, opravljajo lahko množico nekih nalog. In verjamem, da bomo z dvema novima platformama lahko množico teh nalog, ki jih tudi danes opravljamo, lahko opravljali tudi naprej.</font><br>
<font size="4">	Še nekaj glede transparentnosti. Prvi dokaz transparentnosti je zakon. V zakonu so področja zelo jasno navedena, kar se tiče oborožitvene opreme in modernizacije. Zelo jasno. Drugi del glede transparentnosti. Večina teh večjih nakupov je opravljeno vlada vladi. Vlada vladi. Ko govorimo o 4x4 z ameriško vlado, ko govorimo o letalu, govorimo z italijansko vlado. Brez posrednikov, brez proizvajalcev. In tudi pri 8x8 sem zato izpostavil, pri OCAR je vstop v OCAR, ki je bil že pri ministrici Katičevi ocenjen, da je to najboljši način transparentnosti, tukaj iščemo v isto smer. Poudarjam, nimamo nobene pogodbe, nimamo nobene ponudbe, nič se ta trenutek ne podpisuje. </font><br>
<font size="4">	Najlepša hvala. </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Zahvaljujem se državnemu sekretarju za dodatno obrazložitev.</font><br>
<font size="4">	Sedaj predajem besedo podpredsedniku Odbora za obrambo, gospodu Juriju Lepu, pripravi naj se gospod Miha Kordiš.</font><br>
<font size="4">	Gospod Jurij Lep, izvolite, beseda je vaša. </font><br>
<br>
<font size="4">	</font><b><font size="4">JURIJ LEP (PS NP): </font></b><font size="4">Hvala lepa za besedo, gospod predsedujoči. Spoštovani, vsem skupaj želim lep dober večer.</font><br>
<font size="4">	Moja razprava bo šla danes v tej smeri, da bi rad malo osvetlil. Slovenija je svoja država, ki potrebuje pač neke argumente, se pravi tudi vojsko. In v tem stališču moramo vedeti, da smo v tem času marsikaj že dosegli in smo tudi dvigovali BDP, ki smo ga investirali v slovensko vojsko. Zato bi navedel pač nekaj podatkov, ki sem jih malo skupaj zbral.</font><br>
<font size="4">	Zastoj in zmanjševanje pripravljenosti slovenske vojske je sprožila finančna in gospodarska kriza, ko je obrambni resor nesorazmerno delil usodo stabilizacije javnih financ v Republiki Sloveniji in ko so obrambni izdatki po letu 2010 padli z 1,61 % BDP na 0,93. To se meni zdi osnovni problem, da smo v takšnem zaostanku v investicijah v našo slovensko vojsko. Zavedamo se, da trenutka sredstva za potrebe slovenske vojske še vedno ne zagotavljajo potrebnega razvojnega preskoka in modernizacije slovenske vojske, ki bi omogočala vzpostavitev zmogljivosti opredeljenih v dolgoročnih razvojnih programih slovenske vojske in sprejetih obveznostih Republike Slovenije v okviru Nata. Mi smo pač nekaj sprejeli, nekaj smo podpisali in imamo tudi to obveznost, da to izpeljemo tako ali drugače. Sicer pa se odsotnost potrebnih razvojnih sredstev kaže tudi v stanju slovenske vojske, ki je od leta 2013 ocenjena z nezadostno oceno za delovanje v krizi in vojni. V okviru strateškega pregleda obrambe z leta 2016 pa je bilo izpostavljeno, da Republika Slovenija potrebuje slovensko vojsko, ki bo sposobna ohraniti državo, sodelovati pri zagotavljanju varnosti države in državljanov ter pri zagotavljanju ali vzpostavljanju miru. Slovenija je v zavezništvu Nato ena izmed članic z najnižjim deležem BDP, ki ga namenja obrambnim sposobnostim, ki trenutno znaša 1,06 % BDP. In je Slovenija trenutno, namenja v bistvu četrti najmanjši delež za obrambo med 30-imi članicami Nata. To je dober pokazatelj, ki pove, kje smo. A potrebno je vedeti, da so se leta 2014 vse članice Nata zavezale, da se bodo v 10-ih letih približale meji 2,5 BDP. Zdaj, kako bo to možno, če bo možno, je druga pesem, ampak skratka / nerazumljivo/ cilj smo si nastavili in je tudi prav, da proti temu gremo. Tako, da kolikor je meni znano, smo mi, imamo cilj 2022 1,21 %, 2023 pa 1,41. Drugače pa je tudi mišljeno, da bi do leta 2024, kolikor jaz vem, postopno dvigovali delež BDP na 1,5 %. In od tu potem sledi, da pridemo do 2 % BDP, bi skušali šele doseči v letu 2035, kar je v bistvu neki cilj, h kateremu sledimo in je cilj kar dolgo časa. Mislim, da se bi dalo to narediti, če bomo imeli strategijo, ki bo pač sprejeta skupaj z vsemi deležniki v naši državi.</font><br>
<font size="4">	V prihodnjih letih se na podlagi bele knjige o obrambi Republike Slovenije napoveduje postopna rast obrambnih izdatkov, ki bo usmerjena predvsem v investicije in modernizacijo enot slovenske vojske, posodobitev vojaške infrastrukture ter nenazadnje tudi v materialno ureditev statusa in opremljanja pripadnikov in pripadnic slovenske vojske. </font><br>
<br>
<b><font size="4">24. TRAK: (VP) 18.55</font></b><br>
<br>
<b><font size="4">	</font></b><font size="4">(nadaljevanje) S tem se strinjam in tudi se vsi skupaj strinjamo v naši poslanskih skupini nepovezanih, saj smo mnenja, da naša profesionalna slovenska vojska za svoje delovanje in opravljanje vsakodnevnih nalog tako doma kot tudi na vojaških misijah v tujini potrebuje sodobno opremo, uniforme, oborožitev ter ustrezne infrastrukturne in logistične zmogljivosti. Po porabi obrambnih sredstev pa poudarjamo pomen optimizacije stroškov in transparentnost nabav, kar je tudi dosti govora bilo o tem. In v bistvu je to zelo pomembno, da pri nabavah smo transparentni in odkriti. Iskanje možnosti skupnih nakupov z drugimi državami oziroma v okviru agencije EU in Nata ali pa, tako kot ste vi sami povedali, z mednarodnimi sporazumi, ki jih tudi so direktno povezani. Tako, da iz tega jaz ne vidim problemov, da če je tu kakšno takšno zavlačevanje oziroma možnost korupcije, mislim, da ni, če gremo po tej poti. </font><br>
<font size="4">	Naslednje področje, ki je zelo pomembno, je zagotovitev obrambnih izdatkov zaradi varnosti naše države in njenih državljanov in državljank. Se pravi, varnost je eden izmed temeljnih pogojev za delovanje, razvoj in razvoj naše družbe in naše države. Zagotovo je, da se učinkovitost države odraža tudi in predvsem po stopnji varnosti, ki / nerazumljivo/ nacionalno-varnostnim zagotavlja prebivalcem na svojem ozemlju. Moramo si priznati, da z vsemi ukrepi Slovenija zagotavlja visoko stopnjo varnosti, hkrati pa je potrebno ohraniti položaj Slovenije kot ene izmed najbolj varnih držav na svetu. Slovenija je trenutno po stopnji ogroženosti prebivalstva z različnimi oblikami kriminalitete ena od varnejših držav v Evropski uniji. Navedeno dokazuje, da vsi subjekti nacionalno-varnostnega sistema Republike Slovenije zagotavljajo visoko stopnjo varnosti, zavedamo pa se tudi pomanjkljivosti in težav, s katerimi se naši varnostni organi tudi seveda srečujejo. Moramo se učinkovito in pravočasno odzvati na sodobne grožnje v svetu skozi krepitev lastnih človeških in infrastrukturnih zmogljivosti za celovito obvladovanje kriz ter delovanje za večjo odpornost na različne grožnje, ki bi se eventualno lahko pojavile. Zavzemamo se za prožne odgovore na sodobne varnostne izzive, ki zahtevajo celovitejši pristop in sodelovanje vseh deležnikov v naši družbi. Pri tem tudi od sedanjega ministrstva in obrambnega ministra pričakujemo, da bodo v okviru svojih pristojnosti uvedel določene ukrepe, ki bodo prispevali k povečanju učinkovitosti nacionalno-varnostnega sistema ter k odpravi prepoznavnih pomanjkljivosti na tem področju. </font><br>
<font size="4">	Na koncu bi še pa to povedal, da je nujno, pa je vsaka potrebna, se pravi, vsako bistveno spremembo, ki jo želimo doseči na področju obrambne strategije v Sloveniji, jo moramo sprejeti z visoko stopnjo soglasja med vsemi temi deležniki, če hočemo, da bo to tudi delovalo. Tako, da glede na to, da v tem proračunu so številke pač znane, 793, 893 milijonov, to so res številke, ki dajo misliti, ampak brez cilja bomo težko to dosegli. Jaz pa na koncu bi samo to povedal, da v vsakem primeru vidite, da se nisem jaz ukvarjal z nekimi zadevami na področju orožja, ker se mi to zdi, da mogoče mi na odboru včasih preveč povemo, kar nebi bilo dobro. Se pravi, da moramo neke stvari pač zadržati zaprto zadevo, ne pa da povemo, kakšna bo naša strategija čez 10 let, kakšne bomo imeli bataljone, tako naprej. Tako, da s tega stališča mislim, da smo včasih malo preveč odkriti, odprti in iz tega lahko tudi povemo, da bomo imeli mogoče težave v prihodnje.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Spoštovani kolega Jurij Lep, hvala vam za vašo razpravo.</font><br>
<font size="4">	Zdaj, preden predam besedo kolegu Mihatu Kordišu, sprašujem, če bi še kdo želel razpravljati. Ugotavljam, da ne. Zato predajam besedo kolegu Mihu Kordišu.</font><br>
<font size="4">	Izvolite, beseda je vaša. </font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči.</font><br>
<font size="4">	Samo povzel bom, kaj so vprašanja, ki sem jih nanizal, pa nanj nisem dobil odgovorov niti kakšnega inteligentnega komentarja. </font><br>
<font size="4">	Lahko začnemo z rastočim stroškom oklepnikov 8x8. Sekretar je v svoji zadnji intervenciji dejal, in je pravilno dejal, da so v tistem orožarskem zakonu za 780 milijonov evrov področja in kam bo šel denar zelo jasno opredeljena. To drži. Drži pa tudi, da v tem zakonu piše, kako bodo vsi oklepniki skupaj nanesli 408 milijonov evrov, v proračunskih razvojnih dokumentih za to področje pa ven pade številka 536 milijonov evrov. Oklepniki se ne kupujejo na podlagi tistega specialnega zakona, kupujejo se na podlagi številk, ki so v proračunu, narejenih na podlagi zakona. Se pravi, med zakonom in nakupom je proračun in v tem proračunu piše številka 536 milijonov evrov. </font><br>
<br>
<b><font size="4">25. TRAK: (VP) 19.00</font></b><br>
<br>
<b><font size="4">	</font></b><font size="4">(nadaljevanje) V zadnje pol leta so torej oklepniki porasli za dodatnih 130 milijonov evrov. Vse skupaj, od začetka te zgodbe iz nekaj let nazaj pa je cena narasla iz 3,6 milijonov evrov za komad na 9,1 milijon evrov za komad. In oprostite, gospod sekretar, ne morete reči, da so razvojni programi narejeni na podlagi investicijske dokumentacije in da gre za vse skupaj predvidevanja. Prvič, imate zakon, ki pravi 408 milijonov, drugič, ta predvidevanja so podlaga, na kateri se bo trošil denar vseh ljudi v tej državi. In trošil se bo za nakup teh oklepnikov očitno 130 milijonov evrov več. Tako, da tu imamo zelo jasen indic, kako bomo zopet soočeni s korupcijsko afero, ko bodo enkrat ti oklepniki plačani in ko bodo začeli prihajati državo. Natančno kot je bilo tudi z oshkoshi 4xs4 in je še vedno, tako kot je bilo s patriami in tako naprej. Saj vidimo, kako gre cena iz momenta do momenta, od funkcionarja do funkcionarja, od izjave do izjave in od dokumenta do dokumenta pač gor. Začelo se je pri 208-ih milijonih evrov, potem je bilo 250, no, zdaj smo očitno že pri veliko višjih številkah, 412 milijonov evrov za 45 vozil oziroma 536 milijonov evrov za vse oklepnike skupaj. To pač ne štima. Če ste vsaj napol resni v tem, pomeni, da ste resni in vztrajate v šlampariji. Pa upam, da je to posredi, ker je šlamparija boljša kakor preračunan in odkrit kriminal ali zavajanje javnosti, kot je tako zelo pogosto pri nakupih orožja.</font><br>
<font size="4">	Moje drugo vprašanje je bilo povezano z nakupom letala. To letalo, tako kot oklepnikov tudi tega letala v resnici ne potrebujemo, ker je prednostno namenjeno za oskrbovanje na misijah zveze Nato. In takoj ko teh misij ni, letala v resnici ne potrebuješ. Če rabiš voziti ranjence, imamo tukaj Falcona. O čemer bi se kvečjemu lahko pogovarjali, je kakšne kapacitete potrebujemo za zaščito in reševanje. Prav na ta način je vaša vlada nakup letala promovirala - kako bo namenjen za dvonamenske zmogljivosti, kako bo v pomoč drugim sistemom za zaščito in reševanje vključno z gašenjem požarov. Dejali ste tudi, da bo to letalo prišlo 50 milijonov evrov. Pol leta po tem se je izkazalo, da ne bo 50 milijonov evrov, d bo 70 milijonov evrov, in da v tem znesku ni predviden gasilski modul, ki bi naredil to letalo približno uporabno za gašenje požarov. Kje je torej ta vaš gasilski modul, ki ste ga obljubili? Jaz ne pravim da je požare po Sloveniji potrebno gasiti z letalom – vi ste to dejali. Vi ste to obljubljali takrat, ko ste promovirali svoj orožarski zakon, takrat, ko ste ta orožarski zakon nesli na Ustavno sodišče z argumentacijo, da je nujen za obrambo države. Ogrožajo nas podnebne spremembe, eden od simptomov teh podnebnih sprememb je stopnjevanje vremenskih nihanj in vedno bolj pogoste vremenske katastrofe, znotraj katerih lahko v vročinskih valovih pride tudi do večjega obsega požarov kot smo jih poznali v preteklosti. In ste rekli, ja pa saj bo letalo opremljeno za zaščito in reševanje, pomagalo bo pri gašenju požarov. Ja, očitno ne, ne? Pol leta po tem, ko ste to zatrjevali, imamo to proračun, kjer te postavke ni. </font><br>
<font size="4">	In še tretje vprašanje, prav tako na temo letala. Za letošnje leto je predviden odhodek v višini 17 milijonov evrov, realizacija v proračunskih dokumentih 0 %, se pravi nič denarja ni šlo ali pa naj nebi šlo. Zato ponavljam. Pogodba naj bi bila podpisana v kratkem, mogoče celo že je, pa to ni šlo naprej, pa se šele dogovarjate z Italijani, tako kot ste dejali, ali kaj se zdaj s tem dogaja? Kaj je s temi 17-imi milijoni, ki naj bi bili plačani letos? </font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Spoštovani gospod Miha Kordiš, hvala vam za vašo drugo razpravo.</font><br>
<font size="4">	Besedo predajam državnemu sekretarju na Ministrstvu za obrambo, gospodu Urošu Lampretu.</font><br>
<font size="4">	Izvolite, beseda je vaša. </font><br>
<br>
<font size="4">	</font><b><font size="4">UROŠ LAMPRET: </font></b><font size="4">Najlepša hvala, predsedujoči.</font><br>
<font size="4">	Bom zdaj poskusil / nerazumljivo/ inteligentnimi odgovori. </font><br>
<font size="4">	Zdaj glede zakona in transparentnosti. </font><br>
<br>
<b><font size="4">26. TRAK: (VP) 19.05</font></b><br>
<br>
<b><font size="4">	</font></b><font size="4">(nadaljevanje) Jaz mislim, da je to res dober zakon in zelo transparenten. Mi za vse te nakupe, ki so jasno najavljeni in predstavljeni, ne bomo skupno zapravili več kot 780 milijonov evrov. In tudi dinamika po letih je dobra. Jaz sem sicer upal, da se bomo danes malo bolj pogovarjali o tem, kaj bomo delali 2023, zato je tudi zelo številčna ekipa danes z mano, ampak temu žal ni tako.</font><br>
<font size="4">	Zdaj, glede samega letala ni podpisana še pogodba. Ko bo podpisana pogodba, bomo to tudi pač povedali. Glede cen za letalo smo že večkrat tudi odgovarjali na vprašanja, tudi jaz javno. Ocenjene vrednosti v zakonu so bile predvidene vrednosti za posamezne oborožitvene sisteme, ne končnih, ker nismo imeli pogodb. Mi, ko smo dobili oziroma sprejemali zakon, nismo podpisovali pogodb, nismo imeli končnih vrednosti za te zadeve.</font><br>
<font size="4">	Nismo mi nič nesli na Ustavno sodišče, mi sami nismo nič nesli na Ustavno sodišče. Sem pa vesel, ker je bil potem ta zakon tudi odobren, kar nam daje upanje, da bomo v naslednjih prvih šestih letih uspeli ta modernizacijski manko, ki ga slovenska vojska ima, malo nadoknaditi, da bomo uspeli vojski zagotoviti infrastrukturo, ki jo tudi potrebuje in želi, da bo  sposobna sama opravljati naloge, za kar jih mi pooblaščamo in tudi od njih zahtevamo.</font><br>
<font size="4">	Najlepša hvala, predsedujoči.</font><br>
<br>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Zahvaljujem se državnemu sekretarju za dodatno obrazložitev.</font><br>
<font size="4">	Sedaj kot zadnji razpravljavec se k besedi javljam tudi sam. </font><br>
<font size="4">	Kot podpredsednik odbora sem vesel, da danes razpravljamo o proračunu, predlogu proračuna za leto 2022 in 2023 na temo Ministrstva za obrambo. Seveda sredstva se povečujejo in s tem tudi se veča dostojanstvo slovenske vojske, kar vsekakor v Novi Sloveniji in tudi v sedanji vladi to podpiramo. Seveda v nadaljevanju se bi tudi rad zahvalil vsem gostom, ki so danes prišli v tako široki in veliki meri. To samo nam daje, da danes smo seznanjeni z zelo pomembnim dokumentom v Republiki Sloveniji. </font><br>
<font size="4">	S tem predlogom proračuna za obrambo se strinjam in seveda ga podpiram, saj slovenski vojski višamo ugled, opremljenost, prepoznavnost in boljše delovne pogoje pripadnicam in pripadnikom slovenske vojske. Sam podpiram slovensko vojsko, sam sem vesel, da imamo tudi v letošnjem in naslednjem letu postavko za Ministrstvo za obrambo. In me žalosti, da je ena stranka v Državnem zboru, ki si te postavke oziroma obrambnega podsistema ne želi. In jaz upam, da bo ta postavka v proračunu Republike Slovenije bila tolikor kakor bo bila samostojna država Republike Slovenije. </font><br>
<font size="4">	Zdaj, če se vrnem k samemu proračunu. Sredstva Ministrstva za obrambo so po predlogu sprememb proračuna za leto 2022 predvidena v višini skoraj 793 milijonov, kar je 105 milijonov evrov več kot v sprejetem proračunu. To nas navdaja z optimizmom. </font><br>
<font size="4">	Povišanje sredstev je v največji meri posledica nove Uprave Republike Slovenije za vojaško dediščino, kot je bilo že omenjeno v samem uvodu, v okviru Ministrstva za obrambo, na katerega se prenese pristojnosti Ministrstva za delo, družino, socialne zadeve in enake možnosti s pravicami vojnih veteranov, svojcev padlih in tako naprej do različnih nadomestil, za katere je namenjeno 60 milijonov evrov. Sam sem glasoval, da se je to preneslo pod Ministrstvo za obrambo, in sam tudi bom z veseljem to podprl, saj pravice vojnih veteranov, svojcev padlih, ki so upravičeni do različnih nadomestil, je pomembno, da so še naprej zagotovljena in da tudi do njih z nekim spoštovanjem gojimo spoštovanje naprej. Na novo upravo pa se prenese tudi pristojnosti Ministrstva za gospodarski razvoj in tehnologijo v zvezi z vojnimi grobišči. Sedaj smo naredili celoten sklop, ki so bila nekako razdrobljena po različnih ministrstvih, in zdaj smo nekako v bistvu na Ministrstvo za obrambo prenesli vse tiste zadeve, ki pod / nerazumljivo/ tudi spadajo. Ne samo vojska, ne samo opremljenost slovenskih vojakov, ampak tudi tisti deli, o katerih včasih neradi govorimo </font><br>
<br>
<b><font size="4">27. TRAK: (VP) 19.10</font></b><br>
<br>
<b><font size="4">	</font></b><font size="4">(nadaljevanje) Seveda si želim, da bomo tudi ta sredstva v prihodnosti bila dovolj, da se bodo zgodili še tisti dostojni pokopi, ki jih še do zdaj nismo realizirali in da se bo ta zgodba enkrat tudi zaključila in da se bomo lahko dostojno spominjali teh žrtev, ki so še zdaj raztreseni širom po Sloveniji. </font><br>
<font size="4">	Predlog sprememb proračuna predvideva tudi za 31 milijonov evrov višja sredstva za infrastrukturo in opremo slovenske vojske. Tukaj me veseli, da se bo infrastruktura po celotni Sloveniji, vojašnice in tako naprej, ki jih je državni sekretar tudi omenil, obnavljala, saj le tako lahko tudi, kot sem že prej omenil, zagotovimo boljše delovne pogoje pripadnicam in pripadnikom slovenske vojske. </font><br>
<font size="4">	In nenazadnje zelo pomembna postavka zame, sredstva se za 12 milijonov evrov povečujejo Upravi Republike Slovenije za zaščito in reševanje na skupno 69 milijonov evrov.	</font><br>
<font size="4">	Za konec bi pa dodal, da zelo podpiram tudi udejstvovanje slovenske vojske pri varovanju schengenske meje. Sam prihajam iz Ilirske Bistrice in moram reči, da tudi postavka, ki je zagotovljena policiji na notranjih zadevah, se povečujejo. In tudi slovenska vojska, kot je bila v preteklosti, bo tudi v preteklosti varovala slovensko mejo in tudi zagotavljala večjo varnost državljankam in državljanom, prebivalkam in prebivalcem ob slovensko-hrvaški meji oziroma t.i. schengenski meji.</font><br>
<font size="4">	In nenazadnje me veseli to, da ta proračun bo, kot sem že večkrat omenil, izboljševal delovne pogoje pripadnicam in pripadnikom slovenske vojske. To se tudi kaže v tem, da pripadniki in pripadnice želijo pomagati državljanom in državljankam širom po Sloveniji. Postavil bi tukaj eno dobro prakso, ki se je uvedla, pred kratkim so s tem tudi opremo slovenske vojske, ki smo jo v preteklosti naročili in nabavili, in upam, da tudi v prihodnosti, je slovenska vojska pomagala pri obnovi mlinu na reki Muri. Upam se, da bo takih primerov pozitivnih v prihodnosti še veliko več. Je pa ta proračun za leto 2022 in 2023 nas navda z navdihom, da bomo pri takih pozitivnih akcijah slovensko vojsko lahko še večkrat pohvalili.</font><br>
<font size="4">	Jaz se tukaj zahvaljujem vsem prisotnim in ugotavljam, da smo izčrpali razpravo.	</font><br>
<font size="4">	V kolikor ni predlogov za amandmaje odbora, ugotavljam, da se je Odbor za obrambo seznanil s predlogom sprememb proračuna Republike Slovenije za leto 2022 in predlogom proračuna Republike Slovenije za leto 2023 v delu, ki se nanaša na področje Ministrstva za obrambo. </font><br>
<font size="4">	V nadaljevanju je potrebno določiti še poročevalca odbora za sejo matičnega delovnega telesa. Želi biti kdo poročevalec? Če ne, bom poročevalec na seji pristojnega odbora jaz kot podpredsednik odbora. Hvala za zaupanje. </font><br>
<font size="4">	S tem je dnevni red današnje seje izčrpan.</font><br>
<font size="4">	Zaključujem 27. nujno sejo Odbora za obrambo in se zahvaljujem vsem članom odbora. Zahvaljujem se tudi vsem prisotnim, ki ste se danes v tako velikem številu tudi odzvali, kakor tudi in zaključujem to sejo. Državljanke in državljane Republike Slovenije pa preko televizijskih ekranov lepo pozdravljam. Lep večer.</font><br>
<br>
<font size="4">	</font><b><font size="4">Seja se je končala 14. oktobra 2021 ob 19.14.</font></b>