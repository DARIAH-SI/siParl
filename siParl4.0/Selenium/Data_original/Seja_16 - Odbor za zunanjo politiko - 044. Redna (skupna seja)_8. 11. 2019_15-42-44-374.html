<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">61. seja</font></b><br>
<br>
<b><font size="4">in</font></b><br>
<br>
<b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">44. seja</font></b><br>
<br>
<b><font size="4">(8. november 2019)</font></b><br>
<br>
</p></div><br>
<b><font size="4">Sejo sta vodila Igor Peček, predsednik Odbora za zadeve Evropske unije in Matjaž Nemec, predsednik Odbora za zunanjo politiko.</font></b><br>
<b><font size="4">Seja se je začela ob 10.55.</font></b><br>
<br>
<b><font size="4">	PREDSEDNIK MATJAŽ NEMEC:</font></b><font size="4"> Spoštovane kolegice, dragi kolegi! </font><br>
<font size="4">	Nadaljujemo s sejo, ki je sedaj odprta za javnost. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – ZASEDANJE SVETA EVROPSKE UNIJE ZA ZUNANJE ZADEVE, BRUSELJ 12. 11. 2019.</font></b><font size="4"> Gradivo smo prejeli od Vlade 7. 11. 2019 na podlagi 8. člena </font><b><font size="4"> </font></b><font size="4">Zakona o sodelovanju med Državnim zborom in Vlado v zadevah Evropske unije. Prosim spoštovano državno sekretarko na Ministrstvu za obrambo, da nam predstavi izhodišče. Mag. Nataša Dolenc, beseda je vaša. </font><br>
<font size="4">	Izvolite.</font><br>
<br>
<font size="4">	</font><b><font size="4">MAG. NATAŠA DOLENC:</font></b><font size="4"> Hvala lepa. Spoštovana predsednika, poslanke in poslanci! </font><br>
<font size="4">	Dovolite da predstavim izhodišča za obisk ministra za obrambo Karla Erjavca 12. 11. 2019 v Bruslju, in sicer na sestanku zasedanja Sveta za zunanjo zadeve v formatu ministrov za obrambo. </font><br>
<font size="4">	Pred zasedanjem Sveta za zunanje zadeve bo potekal usmerjevalni odbor evropske obrambne agencije v formatu obrambnih ministrov. Ministri bodo pregledali potek priprave usklajenega letnega pregleda obrambe, ki predstavlja dobro podlago za krepitev sodelovanja med državami članicami in iskanje primanjkljajev glede potrebnih zmogljivosti, katero lahko učinkovito zapolnjujemo skozi stalno strukturno sodelovanje oziroma tako imenovani PESCO. </font><br>
<font size="4">	Kot proceduralne točke bodo v sprejem podani: proračun Evropske obrambne agencije za leto 2020, sprememba kadrovskega načrta agencije ter dolgoročni pregled delovanja EDA (Evropske obrambne agencije). </font><br>
<font size="4">	Ob robu usmerjevalnega odbora EDA bo potekal podpis programskega dogovora za projekt JRKBO, se pravi jedrsko, radiološko, kemično biološke zmogljivosti nadzor kot storitev, ki ga bodo podpisali obrambni ministri Avstrije, Hrvaške, Madžarske in Slovenije. Projekt predstavlja možnost sodelovanja na obrambnem področju med državami Srednje Evrope. Namen pa je vzpostaviti tehnološki demonstrator, ki bo omogočal vzpostavitev JRKBO slike in podporo pri odločanju v času miru in izrednih razmer. Slovenija si prizadeva, da bi imela v projektu pomembno vlogo mala in srednja velika slovenska podjetja, zato bo namenila nacionalni prispevek za leti 2020 in leti 2021 v skupni višini 400 tisoč evrov. </font><br>
<font size="4">	Prvo zasedanje Sveta za zunanje zadeve v formatu ministrov za obrambo bo namenjen razpravi o PESCO in koherentnosti obrambnih pobud. Razprava bo namenjena tretjemu krogu PESCO projektov. Predvidoma bo prestavljen tudi nov predlog reševanja vprašanja vključitve tretjih držav v pobudo PESCO.</font><br>
<font size="4">	Sodelovanje v PESCO krepi varnost in obrambno sposobnost Republike Slovenije, hkrati pa odraža pripravljenost za bolj ambiciozno sodelovanje v skupni varnostni in obrambni politiki v EU. Pričakujemo, da razvoj evropskih obrambnih pobud, tudi PESCO, poteka skladno z načelom komplementarnosti ne podvajanja z Nato. Slovenija trenutno sodeluje v osmih projektih PESCO, in sicer v treh kot sodelujoča in v petih kot opazovalka. V tretjem krogu PESCO projektov se bo Slovenija vključila v projekt EUROSIM. Gre za integriran skupni center za usposabljanje simulacije, ki ga vodi Madžarska. </font><br>
<font size="4">	Ministri bodo predvidoma razpravljali o vprašanju sodelovanja tretjih držav, kjer menimo, da je potrebno slediti načelu fleksibilnosti pogojev za sodelovanje, pri čemer je potrebno izkazati dodatno dodano vrednost za projekt in proučiti sodelovanje držav od primera do primera in hkrati zagotoviti tudi ustrezni institucionalni in pravni okvir.</font><br>
<font size="4">	V okviru drugega zasedanja bo potekala razprava o operacijah in misijah s poudarkom na regiji Sahel. Osredotočena bo na varnost razmer na področju operacij in misij generiranih sil, razvoj EU misij za usposabljanje tako imenovanih EUTM in s tem povezanim pogledom na prihodnje naloge v regiji Sahel. </font><br>
<font size="4">	Slovenija podpira prizadevanja za izboljšanje varnostnih razmer ter stabilizacijo Sahela, sodelovanjem v EU misiji za usposabljanje EUTM mali ter podporo skupini G5 Sahel v smeri krepitve lokalnega lastništva.</font><br>
<font size="4">	Lanskoletno podporo skupnim silam G5 Sahel v obliki zaščitne opreme v vrednosti 50 tisoč evrov nameravamo še letos dopolniti s prispevkom enake vrednosti za namene odpravljanja temeljnih vzrokom nestabilnosti v Sahelu. </font><br>
<font size="4">	Poleg tega v okviru skupne varnosti in obrambne politike nadaljujemo sodelovanje v EU operacijah EUNAVFOR MED Sophia v Sredozemlju in EUFOR Althea v Bosni in Hercegovini. </font><br>
<font size="4">	Na zadnjem zasedanju bo obravnavano sodelovanje med EU in Nato. Predvideva se razprava o političnem dialogu, vojaški mobilnosti in skupni vaji EU Nato. V EU se vse bolj krepi zavedanje, da mora Evropa na globalni ravni narediti več za zaščito svojih interesov in varnosti. Sprejem EU globalne strategije evropskega akcijskega načrta za področje obrambe in podpis skupne deklaracije EU Nato nakazujejo smer krepitve evropske varnosti in obrambe. Za nadaljnji razvoj skupne varnostne in obrambne politike je ključnega pomena doseganja usklajenosti in konsolidacija </font><div align="center"></div><b><font size="4">2. TRAK: (ES) - 11.00</font></b><br>
<br>
<font size="4">	(nadaljevanje) skupne varnostne in obrambne politike je ključnega pomena dosedanja usklajenosti in konsolidacija obstoječih pobud, kar vodi v postopno vključevanje EU procesov v nacionalne procese.</font><br>
<font size="4">	Prav tako je pomembno ohranjanje in krepitev sodelovanja z Natom. EU mora postati globalni akter tudi na varnostno-obrambnem področju. Jedro kolektivne obrambe pa ostaja Nato. </font><br>
<font size="4">	Zakon PESCA s številnimi novimi pobudami pomeni krepitev skupne varnostno-obrambne politike ter zavedanja držav članic EU, da morajo poskrbeti za svojo varnost. Sodelovanje v PESCU ter zagon novih iniciativ v okviru SVOP pomeni tudi krepitev EU stebra znotraj Nato. Stališče Slovenije je, da se z osredotočanjem na tematike, ki so že usklajene, doseže učinek multiplikatorja in s tem sodelovanjem v EU pobudah hkrati izpolnjuje tudi Nato zaveze. Zato so tudi v Sloveniji trenutno najbolj aktualne teme kot je vojaška mobilnost, kibernetska varnost in zoperstavljanje hibridnim grožnjam. Z aktivno participacijo pri omenjenih temah Slovenija poskuša dokazati tudi svoj prispevek / nerazumljivo/ v okviru Nato zavez in napredek na področju obrambe. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MATJAŽ NEMEC:</font></b><font size="4"> Besedo predajam gospodu Igorju Pečku. Izvoli.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa. </font><br>
<font size="4">	Spoštovane članice in člani Odbora za zadeve Evropske unije bomo glasovali o predlogu sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za zunanje zadeve, ki bo v Bruslju, dne 12. 11. 2019 in jih podprl.« Prosim ga glasujemo z glasovalnimi napravami od 1 do 20. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je predlagan sklep sprejet. Hvala lepa.</font><br>
<font size="4">	S tem končujem 2. točko dnevnega reda. </font><br>
<font size="4">	</font><br>
<font size="4">	Prehajamo na </font><b><font size="4">3. TOČKO DNEVNEGA REDA – ZASEDANJE SVETA EVROPSKE UNIJE ZA EKONOMSKE IN FINANČNE ZADEVE – PRORAČUN, BRUSELJ, 15. 11. 2019.</font></b><font size="4"> </font><br>
<font size="4">	Gradivo smo prejeli od Vlade dne 7. 11. 2019 na podlagi 8. člena Zakona o sodelovanju med Državnim zborom in Vlado v zadevah Evropske unije. </font><br>
<font size="4">	Prosim gospo mag. Sašo Jazbec, državno sekretarko na Ministrstvu za finance, da nam predstavi izhodišča. </font><br>
<font size="4">	Izvolite.</font><br>
<br>
<font size="4">	</font><b><font size="4">MAG. SAŠA JAZBEC:</font></b><font size="4"> Spoštovani, hvala lepa za besedo! Lepo pozdravljeni. </font><br>
<font size="4">	Na dnevnem redu tokratnega zasedanja ECOFIN, ki bo potekalo 15. 11. 2019 v Bruslju, so priprave na pogajanje z Evropskim parlamentom in rezultat pogajanj z Evropskim parlamentom, in sicer glede proračuna za leto 2020. </font><br>
<font size="4">	Proračun za leto 2020 predstavlja sedmo, to je zadnje leto finančnega okvirja 2014-2020. Komisija je predvidela predlog proračuna v višini 168 milijard evrov o pravicah za prevzem obveznosti in 154 milijard evrov o pravicah za plačila. Predlog je o pravicah za prevzem obveznosti za 1,3 % višji od letošnjega proračuna, o pravicah za plačila pa 3,5 % višji. Prioritete oziroma področja, ki jih pokriva so: spodbujanje trajnostne rasti, podpora kmetom, ribištvu in biološki raznolikosti 60 milijard evrov, zmanjševanje ekonomskih in socialnih razlik med evropskimi regijami 59 milijard evrov, investicije v mlade, zaposlovanje in konkurenčno Evropo 25 milijard evrov ter zaščito državljanov in zagotavljanje varnosti in solidarnosti 14 milijard evrov. </font><br>
<font size="4">	Predlog je pri kohezijski politiki višji za 6,4 % oziroma za dobre 3 milijarde evrov za plačilo obveznosti, in sicer na podlagi napovedi držav članic in predpostavke, da se programi iz sedanjega finančnega okvira pospešeno zaključujejo. </font><br>
<font size="4">	Svet je na vztrajanje neto plačnic julija letos izglasoval predlog, ki je nižji od predloga komisije, in sicer za milijardo in pol evrov </font><br>
<font size="4">	</font><br>
<b><font size="4">3. TRAK: (ES) - 11.05</font></b><br>
<br>
<font size="4">	(nadaljevanje) o pravicah za prevzem obveznosti in za pol milijarde evrov o pravicah za plačila, pri čemer je zagotovil dovolj veliko rezervo za izvrševanje plačil med letom. Evropski parlament na tretji strani je jeseni izglasoval predlog proračuna, ki presega predlog komisije za 4,3 milijarde evrov pri prevzemu obveznosti in 5,9 milijarde evrov o pravicah za plačila. </font><br>
<font size="4">	Instituciji sta soglasni glede temeljnih prioritet v proračunu EU za 2020. Razhajata pa se torej v višinah zneskov namenjenih posameznim politikam oziroma programov. </font><br>
<font size="4">	Na izglasovani obseg proračuna za 2020 bo v končni fazi vplival tudi dogovor o rešitvah tudi za letošnje leto, predvsem predlog dopolnitve proračuna številka 4 za letošnje leto in pa predlog spremembe predloga proračuna za 2020. </font><br>
<font size="4">	Za Slovenijo bo končni kompromis z Evropskim parlamentom sprejemljiv, če bo odražal temeljne prioritete Slovenije. Med samim tekom proračunske procedure je Slovenija zagovarjala primeren obseg pravic za plačila za posamezna poglavja, predvsem za kohezijo in razvoj podeželja in pa realno načrtovanje vseh poglavij v okviru limitov večletnega finančnega okvira. </font><br>
<font size="4">	Vodilo pri glasovanju v višini s strani Slovenije je bilo torej prizadevanje za čim bolj realen obseg proračuna, ki ne bo vodil do presežkov v proračunu EU in s tem do prevelikega obsega vplačil, kar bi pomenilo nepotrebno obremenjevanje nacionalnega proračuna v letu 2020. </font><br>
<font size="4">	Stališče Republike Slovenije torej je, da je Slovenija s predlogom proračuna za področje kohezije in razvoja podeželja zadovoljna, prav tako z obsegom sredstev, ki so namenjeni ostalim področij, za dosego kompromisa pa bo pripravljena sprejeti tudi določene uskladitve.</font><br>
<font size="4">	Na podlagi navedenega ocenjuje predlog komisije kot ustrezen in dobro osnovo za pogajanja. Pri tem na splošno ni naklonjena obsegu proračuna, ki bi globalno pri pravicah za prevzem obveznosti in pri pravicah za plačila presegel zgornje meje večletnega finančnega okvira in preveč posegel v marže, saj je potrebno med izvrševanjem proračuna v primeru nujnih potreb zagotoviti proste pravice porabe za hitro odzivanje na nepredvidene razmere. Hvala za vašo pozornost.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa vam, mag. Jazbec. Sedaj pa odpiram razpravo kolegic in kolegov. Želi kdo besedo? </font><br>
<font size="4">	Mag. Pogačnik, imate besedo. </font><br>
<br>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Hvala, predsednik, za dano besedo. Zelo na kratko. </font><br>
<font size="4">	Obstaja velika verjetnost, da ta proračun ne bo potrjen. Po informacijah, ki nekako sledijo, ker so različni pogledi. Zanima me kakšen je pogled Slovenije. Bo Slovenija takšen proračun podprla in pa seveda kakšne so posledice po vašem mnenju, če ta proračun iz takšnega ali drugačnega razloga ne bo podprt v Evropskem parlamentu.</font><br>
<br>
<font size="4">	</font><b><font size="4">PRESEDNIK IGOR PEČEK:</font></b><font size="4"> Hvala lepa, mag. Pogačnik, za vaše vprašanje. </font><br>
<font size="4">	Imam pa tudi sam kratko vprašanje, na katerega mi lahko odgovorite tudi pisno. Namreč, Evropski parlament je predlagal povečanje sredstev za Evropsko agencijo za vzdrževanje protokolov prenosa energije ACER. Morda imate podatek za kakšno povečanje sredstev gre oziroma kakšna je višina sredstev, ki so bila tej agenciji dodeljena do sedaj. Hvala. 	Mag. Jazbec, izvolite.</font><br>
<br>
<font size="4">	</font><b><font size="4">MAG. SAŠA JAZBEC:</font></b><font size="4"> Hvala lepa. </font><br>
<font size="4">	Gospod Pogačnik, proračun bo obravnavan oziroma ta pogajanja bodo potekala v petek, 15. 11. 2019. Kot tudi lani v bistvu soglasje ni bilo doseženo niti tisti petek, niti tisto noč itd… V bistvu so bili problematični prenosi in tista neporabljena sredstva, ker imajo potem v bistvu neto plačnice drugačne želje s temi neporabljenimi sredstvi kot neto prejemnice, ki bi jih potem rade razporejala na kakšna druga področja. Neto plačnice pa si želijo, da bi enostavno to pač ostalo neporabljeno. Tako kot je bil lani kompromis oziroma proračun potrjen nekaj dni kasneje, tako tudi letos pričakujemo, da bo v bistvu v roku 21 dnevnega tako imenovanega spravnega postopka, da bi to bilo do 18. 11. 2019, se pravi do ponedeljka, zaprto. </font><br>
<font size="4">	Glede ACER pa je podatek, da je bilo v 2019 za to agencijo zagotovljeno </font><br>
<font size="4">	</font><br>
<b><font size="4">4. TRAK: (ES) - 11.10</font></b><br>
<br>
<font size="4">	(nadaljevanje) 15,85 milijona evrov in za naslednje leto je v predlogu 16,28 milijona evrov. Parlament je želel bistveno višje povišanje, za kar 39 dodatnih delovnih mest. Moramo počakati sedaj na izid. Tako visoko povečanje verjetno ni realno. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa tudi vam. Verjetno imate prav, da ni realno, čeprav bi bilo dobrodošlo glede na to, da ima sedež agencija zelo blizu nas oziroma blizu prostora, v katerem sedimo. Interesa za razpravo ni več, zato na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve – proračun, ki bo v Bruslju, dne 15. 11. 2019 in jih podprl.« Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je bil predlagani sklep sprejet.</font><br>
<font size="4">	Hvala lepa, še enkrat, mag. Jazbec. </font><br>
<font size="4">	Zaključujem 3. točko dnevnega reda in 61. sejo Odbora za zadeve Evropske unije. Hvala lepa vsem in lep dan.</font><br>
<br>
<b><font size="4">Seja je bila končana 8. novembra 2019 ob 11.12.</font></b>