<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>16. seja</b><br>
<br>
<b>(16. november 2018)</b><br>
</p></div><br>
<b>Sejo je vodil mag. Dejan Židan, predsednik Državnega zbora. </b><br>
<b>Seja se je začela ob 10.00.</b><br>
<br>
<b>1. trak: (SC)</b><br>
<br>
<b>	PREDSEDNIK MAG. DEJAN ŽIDAN: </b>Spoštovane gospe in gospodje, poslanke in poslanci!<br>
	Začenjam 16. sejo Kolegija predsednika Državnega zbora in Vas vse še enkrat vljudno pozdravljam. Hkrati vas obveščam, da sem včeraj 15. novembra 2018 poslal gradivo k 1. točki dnevnega reda in hkrati vas prav tako obveščam, da gospoda Franca Juršo zamenjuje gospod Branko Simonovič. <br>
<br>
	Prehajamo na <b>1. TOČKO, TO JE DOLOČITEV ČASA OBRAVNAVE TOČKE DNEVNEGA REDA 2. SEJE DRŽAVNEGA ZBORA, KI SE BO PRIČELA V PONEDELJEK 19. NOVEMBRA 2018. </b><br>
<b>	</b>Gradivo k tej točki ste prejeli z dopisom včeraj. Kot ste opazili je druga seja časovno, kar obsežna, zato je predvidena tudi sreda, 28. novembra 2018 in spoštovani in spoštovani, s tem odpiram razpravo. Ali želi kdo razpravljati? <br>
	Gospod Matej Vatovec, izvolite. <br>
<br>
	<b>DR. MATEJ T. VATOVEC (PS Levica): </b>Jaz bi popravil čas pri treh točkah za našo poslansko skupino. <br>
	In sicer pri 20. točki s pet na deset minut. Pri 12. točki iz pet na petnajst minut in pri 13. točki iz dvajset na trideset minut. <br>
<br>
	<b>PREDSEDNIK MAG. DEJAN ŽIDAN: </b>Po mojem poznavanju poslovnika je to vse v skladu s poslovnikom. Gospa Jerneja. Samo trenutek prosim, da se preveri. Ja, je upoštevano. Nadaljujemo razpravo. Če ne, je razprava zaključena. <br>
	S tem, spoštovane in spoštovani, prehajamo na glasovanje vključno s to spremembo, ki je bila pravkar dogovorjena. Sklep se glasi: »Sprejme se čas za obravnavo posameznih točk dnevnega reda druge seje zbora, ki <b> </b><br>
  <br>
<b>2. TRAK: (SC) - 10.05</b><br>
<br>
<b>	</b>(nadaljevanje) se bo pričela v ponedeljek 19. novembra 2018.«<br>
	Kdo je za? (Soglasno.) Kdo je proti? (Nihče.) <br>
	Sklep je sprejet. <br>
	Prehajamo na <b>2. TOČKO DNEVNEGA REDA, TO JE PREDLOG ZA OBRAVNAVO PREDLOGA ZAKONA PO NUJNEM POSTOPKU. </b><br>
	Kolegij v okviru te točke razpravlja in glasuje o predlogu Vlade, da Državni zbor Predlog zakona o spremembah in dopolnitvah Zakona o revidiranju obravnava po nujnem postopku. Želi besedo predstavnik Vlade? Izvolite. <br>
<br>
	<b>STOJAN TRAMTE: </b>Hvala lepa, predsednik in lep pozdrav  vsem sodelujočim!<br>
	Vlada Republika Slovenija predlaga Državnemu zboru, da predlog zakona obravnava po nujnem postopku, da se preprečijo težko popravljive posledice za delovanje države, ki bi lahko nastale, v kolikor zakon ne bi bil pravočasno sprejet. Rok za prenos direktive Evropskega parlamenta in Sveta o spremembi Direktive o obveznih revizijah za letne in konsolidirane računovodske izkaze je namreč potekel 17. junija 2016. Z istim dnem je vstopila v veljavo Uredba EU Evropskega parlamenta in Sveta o posebnih zahtevah v zvezi z obvezno revizijo subjekta javnega interesa in razveljavitev sklepa komisije. Republika Slovenija je po opominu in obrazloženem mnenju Evropske komisije, zaradi neprenosa direktive v nacionalni pravni v postopku obravnave pred sodiščem EU 11. julija 2018 oddala dupliko k zadevni tožbi. Evropska komisija je namreč v repliki na odgovor Republike Slovenije priznala, da so bile določene določbe direktive že prenesene in si vzela čas za morebitno znižanje kazni preko znižanja ocene koeficienta resnosti kršitve, vendar pa je vseeno navedla določene direktive, ki jih Republika Slovenija še ni prenesla. Glede na koeficient resnosti kršitve se za Republiko Slovenijo predlaga dnevna denarna kazen v višini 7 tisoč 986,60 evra šteto od dneva razglasitve sodb, ki bo sorazmerno znižana glede na dodatna pojasnila in podana pojasnila. Skladno z navedenim bi, zaradi nadaljnjega odlaganja prenosa določb direktive v slovenski pravni red nastane težko popravljive finančne posledice za državo. Hkrati pa bi bila z izrekom sodbe državi naložena dnevna denarna kazen, ki se bo povečevala z vsakim dnem nadaljnjega neprenosa določb direktive. Zaradi vložene tožbe Evropske komisije na sodišče EU je / nerazumljivo/ prejšnja obravnava predloga zakona, da bi bil omogočen popolni prenos direktive v nacionalni pravni red, zato se predlaga obravnava po nujnem postopku. <br>
	Hvala. <br>
<br>
	<b>PREDSEDNIK MAG. DEJAN ŽIDAN: </b>Hvala, gospod Tramte. <br>
	Razprava še vedno traja. Ali si želi kdo prijaviti? (Ne.) Ugotavljam, da lahko preidemo na glasovanje. <br>
	Sklep se glasi: »Predlog zakona o spremembah in dopolnitvah Zakona o revidiranju se obravnava po nujnem postopku.« <br>
	Kdo je za? (Vidim vse glasove razen glasa Nove Slovenije torej vse poslanske skupine razen Nove Slovenije za.) Kdo je proti? (Nihče.)<br>
	Ugotavljam, da je sklep sprejet. <br>
	S tem je zaključena tudi 2. točko. <br>
<br>
	Prehajamo na <b>3. TOČKO - RAZNO. </b><br>
	Ugotavljam, da ni bila / nerazumljivo/ nobena pobuda za to točko tako, da vam podajam samo informacijo. Na delovnem posvetu se je pojavilo vprašanje delovanja interneta. Verjetno ste ugotovili, da ob ustreznih urgencah je sedaj zadeva urejena. V kolikor kakorkoli ne deluje vas prosim, da se nemudoma obrnete na generalno sekretarko Državnega zbora. <br>
	S tem zaključujem današnjo sejo kolegija. <br>
	Pod razno? Gospod podpredsednik, izvolite. <br>
<br>
	<b>JOŽE TANKO (PS SDS): </b>Hvala lepa. <br>
	Sem mislil, da bo mogoče kdo od vodij poslanskih skupin kaj vprašal pri prejšnji točki. Kazen že teče ali še ne teče? Še ne teče. V redu. <br>
	Hvala. <br>
<br>
	<b>PREDSEDNIK MAG. DEJAN ŽIDAN: </b>Potem pa drugič zaključujem današnjo sejo kolegija in vam želim prijeten dan. <br>
	Nasvidenje!<br>
<br>
<b>Seja je bila končana 16. novembra 2018 ob 10.05.</b>