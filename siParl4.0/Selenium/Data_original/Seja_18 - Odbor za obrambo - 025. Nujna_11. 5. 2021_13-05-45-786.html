<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA OBRAMBO</font></b><br>
<b><font size="4">25. nujna seja</font></b><br>
<br>
<b><font size="4">(11. maj 2021)</font></b></p></div><br>
<b><font size="4">Sejo sta vodila Samo Bevk, predsednik odbora in Andrej Černigoj, podpredsednik odbora. </font></b><br>
<b><font size="4">Seja se je začela ob 12.00.</font></b><br>
<br>
<b><font size="4">1. TRAK: (SB) </font></b><br>
<br>
<b><font size="4">	PREDSEDNIK SAMO BEVK:</font></b><font size="4"> Pričenjam 25. nujno sejo Odbora za obrambo, ki je bila sklicana na podlagi 47. in drugega odstavka 48. člena Poslovnika Državnega zbora. Pozdravljam vse navzoče člane odbora, državnega sekretarja na Ministrstvu za obrambo Uroša Lampreta, državnega sekretarja v Kabinetu predsednika Vlade mag. Bojana Pograjca, svetovalca predsednika republike za nacionalno varnost Boštjana Šefica in druge vabljene. Obveščam vas, da se je za današnjo sejo opravičil poslanec Franc Jurša. Imam pa tudi pooblastilo, da poslanec Brane Golubović na današnji seji nadomešča poslanca Marjana Šarca. </font><br>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red: 1. točka – spremembe in dopolnitve srednjeročnega obrambnega programa Republike Slovenije 2018-2023 in 2. točka razno. Ker v poslovniškem roku nisem prejeli predloga za razširitev dnevnega reda oziroma za umik katere od predlaganih točk z dnevnega reda je določen dnevni red seje kot je bil predlagan s sklicem. Proceduralno pa ima kolega Nik Prebil. Izvolite. </font><br>
<br>
<b><font size="4">	NIK PREBIL (PS LMŠ):</font></b><font size="4"> Spoštovani predsednik, hvala lepa. Vsi lepo pozdravljeni!</font><br>
<font size="4">	Kot veste je Državni zbor zadnje čase resnično talec vladajoče koalicije in pa nekaterih poslancev, ki se svojih položajev ne glede na posledice oklepajo, posledično pa tudi vlade, ki preko njih ruši tisti ustaljen demokratičen sistem, ki ga v državi imamo. In ker gre izključno samo za moč, za oblast in za denar in ta vladna koalicija na čelu z SDS, potem SMC, NSi in pa nekaj podpornikov iz Desusa in SNS pač ne popuščajo tudi če je za posledico država na kolenih, kar bomo videli čez nekaj časa in vlada je danes de facto manjšinska in ne glede na to in tudi zato so številna razmerja tudi tista, ki morajo vladati med vsakokratno koalicijo in opozicijo nerešena in ta vprašanja bi bila lahko rešena že več kot mesec dni nazaj, namreč toliko časa traja ta agonija razdelitve mest po delovnih telesih, da ne govorim o vseh drugih nezakonitih stvareh, ki si jih poslužuje Vlada. In v LMŠ enostavno mislimo, da je treba temu narediti konec in zato pri takšnih zadevah oziroma pri delu zakonodajnega postopka vsaj kar se tiče delovnih teles ne mislimo sodelovati in zato spoštovani predsednik v skladu z drugim odstavkom 65. člena napovedujemo obstrukcijo poslanske skupine LMŠ pri tej seji Odbora za obrambo. Hvala lepa.</font><br>
<br>
<b><font size="4">	PREDSEDNIK SAMO BEVK:</font></b><b><font size="4"> </font></b><font size="4"> </font><font size="4">Prehajamo na </font><b><font size="4">1. TOČKO DNEVNEGA REDA – SPREMEMBE IN DOPOLNITVE SREDNJEROČNEGA OBRAMBNEGA PROGRAMA REPUBLIKE SLOVENIJE 2018-2023.</font></b><font size="4"> Vlada Republike Slovenije je na 71. redni seji dne 21. aprila 2021 sprejela spremembe in dopolnitve srednjeročnega obrambnega programa Republike Slovenije 2018-2032 in jih poslala Odboru za obrambo v seznanitev. </font><br>
<br>
<b><font size="4">2. TRAK: (SB) – 12.05</font></b><br>
<br>
<font size="4">	(nadaljevanje) Srednjeročni obrambni program Republike Slovenije 2018-2023 je razvojni program in planski dokument, ki je podlaga za razvoj in vzpostavitev vojaških in civilnih obrambnih zmogljivosti. Omenjeni dokument je osnova za razporejanje obrambnih virov med načrtovanjem obrambne zmogljivosti skladno s stopnjo njihove prioritete. Besedo dajem državnemu sekretarju na Ministrstvu za obrambo gospodu Urošu Lampretu. Izvolite. </font><br>
<br>
<b><font size="4">	UROŠ LAMPRET:</font></b><font size="4"> Spoštovani gospod predsednik, članice in člani odbora. Srednjeročni obrambni program Republike Slovenije 2018-2023 je Vlada Republike Slovenije sprejela aprila 2018 leta in temelji na sprejeti obrambnih izdatkih z dodatnimi sredstvi za leti 2018 in 2019 ter na postopnem nominalnem povečanju obrambnih izdatkov od leta 2020 do 2023. Glede na čas, ki je potekal od sprejema srednjeročnega obrambnega programa je razumljivo, da so se  v tem obdobju prioritete nekoliko nadgradile. Obseg investicijskih sredstev za Slovensko vojsko je povečan, prav tako pa je bil sprejet Zakon o zagotavljanju sredstev za investicije Slovenske vojske v obdobju 2021 do 2026. Srednjeročni obrambni program se dopolnjuje z dvema investicijama, ki kljub dejstvu, da jih predvideva ta resolucija o splošnem dolgoročnem programu razvoja in opremljanja Slovenske vojske do leta 2025 in cilji zmogljivosti Nata 2017 za Republiko Slovenijo nista bila uvrščena v SOPER 2018-2023. Gre za začetek postopkov nabave taktičnega transportnega letala ter dveh srednjih helikopterjev za potrebe specialnih sil. Dovolite mi, da vam na kratko pojasnim razloge zakaj je Ministrstvo za obrambo ocenilo, da so spremembe in dopolnitev SOPER 2018-2023 potrebne. Prvič. Razvoj zmogljivosti letalskega in helikopterskega taktičnega transporta je načrtovan v splošnem dolgoročnem programu razvoja in opremljanja Slovenske vojske do leta 2025. Republika Slovenija si strateški zračni transport zagotavlja s sodelovanjem v programu za zagotavljanje zmogljivosti strateškega zračnega prevoza tako imenovani SAK, ki poleg nekaterih članic Nata združuje še Švedsko in Finsko, dve nevtralni državi. S slabšanjem varnostne situacije v svetu, povečevanjem sodelovanja Slovenske vojske v operacijah kriznega odzivanja in s povečevanjem geografske oddaljenosti teh operacij od Republike Slovenije se povečuje tudi potreba po lastni zmogljivostih zračnega transporta. Nabava taktičnega transportnega letala je načrtovana že zadnjih 15 let. Leta 2007 je bil izveden razpis, vendar do sklenitve pogodbe ni prišlo. Ne gre le za več kot nujno potrebno Slovenske vojske temveč za potrebo celotne države, kar se je posebej nazorno pokazalo v začetku epidemije koronavirusa lansko leto, ko je bil letalski transport ena naših glavnih težav pri zagotavljanju potrebne zaščitne opreme. Zmogljivosti obstoječega letala Slovenske vojske Turbolet L 410 iz leta 1989 leta. Poleg dotrajanosti omejuje zelo kratek domet, dolet, majhna nosilnost ter odsotnost ostalih vojaško tehničnih zahtev za ustrezno podporo prenesljivih sil Slovenske vojske ali opravljanje drugih zahtevnejših nacionalno varnostnih nalog. Slovenska vojska teh zmogljivosti potrebuje za izvajanja premeščanja sil, redno oskrbo in vzdržljivost enot Slovenske vojske ter morebitno nujno evakuacijo moštva z območja operacije. Naj ob tem samo spomnim na postopke izmika naših pripadnikov iz operacije na severu Iraka. Zaradi navedenega na področju vojaškega letalstva ena od prvih prioritet predstavlja nabava taktičnega transportnega letala in s tem namenom tudi potrebo po spremenitvi in dopolnitvi srednjeročnega obrambnega programa Republike Slovenije 2018-2023. postopki za nabavo taktičnega transportnega letala bodo izvedeni v letošnjem letu. </font><br>
<br>
<b><font size="4">3. TRAK: (SB) – 12.10</font></b><br>
<br>
<font size="4">	(nadaljevanje) V obdobju 2021 do 2023 pa bodo izvedeni tudi postopki za nabavo dveh srednjih transportnih helikopterjev tudi za podporo specialnih sil v skladu z zavezami cilji zmogljivosti 2017. Z namenom doseganja ustrezne ravni povezljivosti Slovenske vojske s helikopterji sodeluje že v večnacionalnem programu letalstva specialnih sil, ki je stacionirano v Zadru. S sprejetimi spremembi in dopolnitvami vsebina srednjeročnega programa odraža prilagoditev prioritete razvoja vojaških zmogljivosti do leta 2023, ki bodo nadalje podrobneje določene v dolgoročnem programu razvoja Slovenske vojske do leta 2035 in srednjeročnem obrambnem programu od 2021 do leta 2026. Najlepša hvala, predsednik.</font><br>
<br>
<b><font size="4">	PREDSEDNIK SAMO BEVK:</font></b><font size="4"> Hvala lepa. / Izklop mikrofona/ </font><br>
<br>
<b><font size="4">	GOSPOD______:</font></b><font size="4"> Ne, hvala, bilo je vse povedano s strani državnega sekretarja na MO.</font><br>
<br>
<b><font size="4">	PREDSEDNIK SAMO BEVK:</font></b><font size="4"> Nekaj časa smo bili brez prižganega mikrofona, tako da se besedi odpoveduje brigadir Uroš Paternus, pa tudi predstavnik Kabineta predsednika Vlade državni sekretar mag. Bojan Pograjc. Sprašujem, če želi besedo predstavnik Urada predsednika republike gospod Boštjan Šefic? Tudi ne. Odpiram razpravo. Želi kdo razpravljati? Preden vam dam besedo, gospod Kordiš, bi rad še povedal, prej sem na začetku dejal, da bo poslanca Marjana Šarca na seji nadomeščal poslanec Brane Golubović, ker pa poslanska skupina ne bo sodelovala in je napovedala obstrukcijo, tako je tudi to pooblastilo brezpredmetno. Besedo dajem članu našega odbora poslancu Mihi Kordišu. Izvolite.</font><br>
<br>
<b><font size="4">	MIHA KORDIŠ (PS Levica):</font></b><font size="4"> Hvala za besedo, predsedujoči. Na današnji obravnavi gre za to, da se SOPER usklajuje z zakonom o 780 milijonih za orožje, torej tem Toninovim zakonom, s katerim naj bi v naslednjih nekaj letih osiromašili slovenske javne finance in sredstva od nujno potrebnih ukrepov v tej državi za državljanke in državljane, kot so to domovi za starejše, stanovanja za mlade in dalje, raje preusmerili v vojaško-industrijske komplekse tujih držav. Zdaj te nabave tudi pri konkretnih dveh helikopterjih in pri letalu vlada Janeza Janše, Ministrstvo za obrambo pa še posebej rada slika kot nek državljanski ukrep, kot nekaj kar ni namenjeno samo obrambi domovine, ampak servisira tudi Natove operacije v tujini, hkrati pa služi civilnim potrebam ljudi v tej državi. Samo ena od tega je resnična, to je oprema za delovanje v okviru Zveze Nato, to je oprema, ki ji bolje rečem orožje. Za dejansko obrambo domovine ali za servisiranje potreb državljank in državljanov je manj primerna ali celo neprimerna. Že takoj od začetka ta zavajanja spremljajo tudi laži precej neposredno lahko temu rečemo ne zavajanja, ampak laži o samem postopku. Naj spomnim, da tukaj notri nas Vlada seznanja s spremembo SOPRA z naslednjim navedkom: »Postopek nabave taktičnega transportnega letala se bo začel v letu 2021.« Še pred tem nekaj mesecev nazaj, ko je na našo pobudo Ustavno sodišče zadržalo izvajanje Toninovega zakona za 780 milijonov za orožje, sta tako minister Tonin kot predsednik Vlade Janez Janša hitela stopati pred kamere in razlagati, da je Levica blokirala nakup transportnega letala, ki da je bil že v sklepni fazi. Tukaj pa beremo, da se bo postopek nabave šele začel. Ob tem je v sredini lanskega leta 3. julija 2020 minister za obrambo Matej Tonin v odgovoru na moje poslansko vprašanje dejal, da Ministrstvo za obrambo v resnici še ni pričelo s pripravo investicijske dokumentacije in nadaljeval, da je za celoten postopek potrebno </font><br>
<br>
<b><font size="4">4. TRAK: (SB) – 12.15</font></b><br>
<br>
<font size="4">	(nadaljevanje) 24 do 48 mesecev. Potem pa pridemo pol leta kasneje do odločitve Ustavnega sodišča, pa kar na enkrat poslušamo kako je Levica zablokirala preko Ustavnega sodišča nakup transportnega letala, ki da je bil že v sklepni fazi. Prva ugotovitev, ki jo lahko z gotovostjo izpeljemo iz / nerazumljivo/ kontradiktornih izjav, je, da sta Vlada in MORS kratko malo lagala. Že sama priprava nabave preden sploh pridemo do dejanske nabave in njene izvedbe je očitno netransparentna do onemoglosti, kar nam zelo jasno kaže kar lahko pričakujemo pri nakupih ostalega orožja iz kvote 780 milijonov. Enako prakso, kot smo jo videli že pri vseh večjih orožarskih nakupih v preteklosti, najbolj razvpite tukaj so seveda patrie in točno tisto prakso na katero smo v Levici opozarjali že tekom sprejemanja 780 milijonov za orožje, torej tega Toninovega zakona. Po eni strani gre za denar, ki je popolnoma iracionalno porabljen, dobesedno vržen skozi okno na račun vseh državljank in državljanov, po drugi strani pa tudi nabava orožja znotraj teh 780 milijonov poteka na vse mogoče koruptivne načine, to smo izpostavili kot nevarnost glede na pretekle izkušnje kjer je bila korupcija ugotovljena kot dejstvo in te naša stvarila zelo jasno opredeljujejo tudi prvi korak je nakup tega transportnega letala, kjer je že pri samem postopku prišlo do laži, do zavajanj, da niti ne vemo v tem trenutku kaj pravzaprav stoji in kaj ne. Še huje postane, ko začnemo gledati ne le postopek, ampak temu pridružimo še številke. Še julija lansko leto je Ministrstvo za obrambo nakup takšnega letala postavljal na 50 milijonov evrov nekaj mesecev nazaj, torej marca letos, 9 mesecev po tej trditvi in stališču Ministrstva za obrambo, da bo transportno letalo prišlo 50 milijonov evrov, pa imamo v proračunu veljani načrt razvojnih programov 2021-2024 s štirimi novimi projekti, med njimi je tudi projekt taktičnega transportnega letala. Vrednost po novem znaša 72 milijonov evrov. Se pravi v 9-ih mesecih smo prišli iz transportnega letala za 50 milijonov evrov na transportno letalo za 72 milijonov evrov oziroma na 4 % dvig cene, pri čemer pogodba niti še ni bila podpisana. To je pomembna informacija, ker smo podobne primere skokovite rasti izdatkov za nabave orožja lahko že spremljali in se nikakor niso ustavili dokler ni bila pogodba dokončno poštemplana. Zdaj v primeru tega letala je gospod državni sekretar Lampret, ki smo ga prej poslušali v Državnem zboru hitel pojasnjevati, da dvig letala iz cene iz 50 na 72 milijonov evrov v resnici sploh ni dvig cene, ampak, da se je osnovnemu znesku pridružila oprema. To je popolnoma enako kot zgodba ministra Erjavca pri nakupu oklepnikov Oshkosh, ki so najprej znašali 15 milijonov evrov, potem smo čez nekaj tednov izvedeli, da v teh 15 milijonov evrov niso vključene oborožitvene postaje, ki bodo nanesle še naslednjih 14 milijonov evrov in naknadno spet nekaj tednov kasneje, da je k temu znesku treba dodatno pribiti DDV v skupini masi 32 milijonov evrov in niti pri 32 milijonov evrov se nakup Oshkoshov, ki se je začel pri 15-ih milijonih, ni zaustavil, zraven je bilo potrebno še vključiti informacijske in komunikacijske naprave, ki so nujne za to, da tovrstna vozila na bojišču sploh lahko funkcionirajo. Enaka zgodba sedaj tudi pri nakupu vojaškega transportnega letala iz 50 na 72 milijonov evrov tudi za vlado Janeza Janše očitno ni skokovita rast cene, ampak nek dodatek za dodatno opremo, kar je seveda strukturirana piar operacija zgrajena okoli malverzacij laži potvarjanja. Za primerjavo o kakšni strukturi zavajanja javnosti se pogovarjamo naj naveden naslednje. To je približno tako kot, če bi šel kupiti avto, zdaj kot urad ali kot posameznik niti nima veze, in za ta avto bi odštel 10 tisoč evrov, </font><br>
<br>
<b><font size="4">5. TRAK: (SB) – 12.20</font></b><br>
<br>
<font size="4">	(nadaljevanje) potem bi k temu pribil še 9 tisoč evrov za sedeže, gume in podobno, na koncu bi odštel še 4 tisoč evrov davka in za avto, ki naj bi koštal 10 tisoč evrov, bi na koncu plačal 23 tisoč evrov. Gospe in gospodje, povejte mi kdo v tej državi na tak način kupuje avto? Vprašanje je retorično. Nihče. Pa ne samo avta, česarkoli drugega nihče ne kupuje na tak način, razen seveda Ministrstvo za obrambo orožje za Nato pakt. Netransparentna nabava od začetka do konca pa do težkih zneskov in do predvidenih oklepnikov vključenih v 780 milijonov za orožje niti še nismo prišli. Kar me iz golega postopka rasti cene netransparentnosti koruptivnih tveganj pripelje do same smotrnosti tovrstnega nakupa. Vlada je v svojem piarju ob sprejetju spremembe SOPRA napisala naslednje: »Danes ne gre več za nujno potrebo Slovenske vojske, temveč celotne države, kar se je nazorno pokazalo ob začetku epidemije covida-19, ko je bil letalski transport ena glavnih težav pri zagotavljanju zaščitne opreme.« Konec citata. Podobno je, ko je Ustavno sodišče zadržalo izvajanje zakona, predsednik Vlade Janez Janša izjavil, citiram: »Mi imamo celo velike težave s tem, da naročimo transportno letalo s katerim bi lahko pripeljali zaščitno opremo ali cepivo iz kakšne druge države, ker nam Ustavno sodišče ustavi zakon na podlagi katerega bi to lahko naredili.« To je čista laž z vidika postopka, kot sem pojasnil uvodoma, to ni zavajanje, to ni potvarjanje, to ni neka neresnica, ne, to je pač laž, debela velika laž, torej ne samo z vidika postopka, ampak je laž tudi na vsebinski ravni. Kupuje se letalo za Natove operacije, ne za humanitarne potrebe državljank in državljanov, to je letalo namenjeno za Natove operacije pika, konec. Tega navsezadnje tudi Ministrstvo za obrambo ne skriva preveč, če ste prej poslušali gospoda Lampreta, tudi napisano je zelo podobno kot je gospod Lampret predstavil, da je to letalo za premik sil Slovenske vojske na območje delovanja in z območja delovanja nazaj domov, se pravi misije v tujini, zagotavljanju vzdržljivosti sil Slovenske vojske pri opravljanju nalog bojnega ali humanitarnega značaja, se pravi oskrbovanje na Natovih misijah in medicinski evakuaciji sil Slovenske vojske ter evakuacij državljanov Republike Slovenije vključno z reševanjem izoliranega osebja, se pravi ekstrakcija iz področja delovanja na Natovih misijah. Kakšna bo uporaba tega letala in da ne gre za nikakršno civilno rabo v podporo državljankam in državljanom je zgovorna tudi statistika uporabe aktualnega letala Turboleta. Tako je dejal minister Tonin: »Od leta 2015 je šlo dve tretjini naleta za opravljanje prevozov potnikov in tovora za potrebe enot Slovenske vojske na mednarodnih operacijah in misijah, preostanek pa za lastno usposabljanje, prelete na servisu, v tujino, prevozu delegacij in izvajanju nalog zračne evakuaciji.« Vidi kdo kakšno resno humanitarno nalogo tu notri, kakšno krizno oskrbovanje državljank in državljanov z nujno potrebnimi dobrinami? Ne, ker ga ni, o državljanski rabi ne duha ne sluha. Torej, še enkrat za zaključek kaj želim povedati z vsemi temi primeri, navedki in statistikami je, da je to letalo, ki se kupuje za potrebe servisiranja</font><b><font size="4"> </font></b><font size="4">Zveze Nato ni nikakor ni namenjeno prevozu dojenčkov ali karkoli podobnega si je že namislil minister Tonin v zadnjem ali ne tako zelo zadnjemu / nerazumljivo/. Podobno lahko rečemo za konkreten slučaj uporabe vojaškega transportnega letala v postopku nakupa za potrebe prevozov cepiv, kar je še eden izmed argumentov rabe vojaške tehnike v civilne smotre, ki preprosto ne preživi srečanja z realnostjo in ga vlada Janeza Janše uporablja zgolj kot propagando, ki naj prekrije dejstvo, da se kupuje letalo za Zvezo Nato in ne za slovenske državljanke in državljane. </font><br>
<br>
<b><font size="4">6. TRAK: (SB) – 12.25</font></b><br>
<br>
<font size="4">	(nadaljevanje) Pri cepivih problem v osnovi ni v transportnih zmogljivosti za prevoz, ampak to, da cepiva ni dovolj in ga ni dovolj niti pri proizvajalcih, pika, konec. To je ozko grlo, ne logistika, ki naj preleti cepiva iz enega konca Atlantika na drugi konec Atlantika ali na pol poti čez Evropo. Ob tem Natu Slovenija plačuje za strateški transport, ampak ta Nato s tem straškim transportom za katerega plačujemo ni opravil niti enega leta, celo, ko smo evakuirali pripadnika Slovenske vojske iz Malija, je bilo najeto komercialno letalo in nismo človeka spravili nazaj s strateškim transportom znotraj Zveze Nato, za katerega, ponavljam, sicer že tako plačujemo. In dalje. Argument cepiv se ne izčrpa tu, težava pri dobavi zaščitne opreme na začetku epidemije je, da članice Nata niso pomagali ena drugi, ampak so prepovedale izvoz zaščitne opreme, torej spet, države, ki naj bi bile slovenske zaveznice, s katerimi naj bi bili v partnerstvu, ne da nismo imeli primernega transportnega letala s katerimi bi prenašali zaščitno opremo, ne, ne, ne, naše lastne zaveznice, ki jim menda nekaj dolgujemo in zato moramo kupovati orožje, kot pravi vlada, so bile tiste, ki so prepovedale izvoz zaščitne opreme. Kje je bil Nato, ko se je sesul zdravstveni sistem v Italiji? Koliko zdravnikov so na najbolj ogrožena območja poslale tako imenovane zaveznice? Vam povem, ameriška vojska je vozila zaščitno opremo iz Italije, namesto, da bi jo pošiljala v Italijo in pomagala na najbolj prizadeti območjih. Če hočete lahko ime Italija zamenjate z imenom Republike Slovenije in boste dobili točno isto sliko. Zelo jasno se je v epidemiji covida-19 pokazalo, da Nato ni nobeno zavezništvo, ampak da gre za podaljšek ameriške vojske, da tu ni neke solidarnosti in delitve bremen kot se prodaja v mednarodni javnosti in potem tudi navznoter pri nas s strani vojaških birokratov, ampak so v igri samo ameriški geopolitični interesi. Proračuni drugih držav članic znotraj Zveze Nato, pa so namenjeni temu, da dodatno podprejo in servisirajo te ameriške geopolitične interese. Enako kot se dogaja tudi pri cepivih. Združene države in Velika Britanija ne dovoljujeta izvoza cepiv niti v članice Zveze Nata, pa naj bi bili v resnici zaveznici. Do marca so v Združenih državah proizvedli 168 milijonov doz, nobene niso izvozili, v Veliki Britaniji 16 milijonov doz, tudi niso nobene izvozili in znotraj vsega tega kompleksa interesov, celo grobo izkazanih interesov je jasno, da je letalo najmanjši problem in v resnici sploh ni bil noben problem, še tista oprema, ki se je premaknila, se je premaknila po cesti oziroma s komercialnimi letali, ki so bila na razpolago, ampak realnost, podatki, dejstva, to ni nekaj s čimer bi vlada Janeza Janše operirala, pridejo njeni funkcionarji pred kamere in rečejo: »Letalo, ki znaša 50 milijonov evrov v resnici znašal 72 milijonov evrov in potrebujemo ga zato, da bomo prevažali zaščitno opremo in cepivo«, čeprav nič od tega ne drži in gre v resnici za kričeče laži. Nič bolj niso v korist / nerazumljivo/ državljank in državljanov vpeti helikopterji. Kupuje se transportne helikopterje za potrebe specialnih sil, ki nikakor niso dvonamenski, se pravi, če imamo pri nas tudi znotraj Državnega zbora verjetno tudi med državljankami in državljani konsenz, da bi bilo fino okrepiti helikoptersko floto, ki lahko in je tudi namenjena temu, da servisira zaščito in reševanje takrat, ko pride do naravnih nesreč, ko je potrebno nekoga potegniti iz gora, ker se je zaplezal, ker se je tam ponesrečil in podobno, to ni nek konsenz na kateremu bi vlada Janeza Janše gradila, ampak ga raje zlorablja zato, da kupuje dva helikopterja, ki nista zares primerna za zaščito in reševanje, ampak sta namenjena </font><br>
<br>
<b><font size="4">7. TRAK: (SB) – 12.30</font></b><br>
<br>
<font size="4">	(nadaljevanje) servisiranju Natovih specialnih sil. Torej specialne sile v katerih niso vključeni samo pripadniki Slovenske vojske, ampak so konkretno v tej formaciji zraven še pripadniki iz Hrvaške, Madžarske in Bolgarije in nikakor ne gre za dvonamenska helikopterja za civilno rabo, ta tudi za reševanje v gorah malo štorasta in težka, sploh pa bi za to kar se sedaj kupuje dobili recimo tri Belle 412, če bi kupovali modele, ki so posebej narejeni za helikoptersko nujno medicinsko pomoč in jih Slovenska vojska še nima. Tukaj bi se pogovarjali o veliko nižjih cenah, zraven pa moramo upoštevati tudi stroške letenja in kakšne so ure naleta. Skratka, še eden izmed eklatantnih primerov, kjer vlada Janeza Janše prvič neracionalno troši denar vseh državljank in državljanov, troši ga za nakupe orožja, namesto, da bi ga uporabila za nakupe, če ga že more v vojaškem okvirju porabiti, ga bi lahko uporabila na način, da se kupi tehnika, ki pomaga državljankam in državljanom kot so to na primer helikopterji za zaščito in reševanje namesto tega kupuje namenske helikopterje za Natove specialne sile, ki so za zaščito in reševanje tako manj primerni kot tudi veliko predragi. In pri tem še tretje cela nabava poteka grozovito netransparentno, cena transportnega letala je v 9-ih mesecih porasla iz 50 na 72 milijonov evrov, v zadnjem letu dni pa smo slišali toliko kontradiktornih izjav na račun nabave tega transportnega letala samega postopka zaustavitve tega postopka na Ustavnem sodišču in podobno, da je že sam ta postopek prepreden z lažmi preden do cene sploh pridemo. </font><br>
<font size="4">Za zaključek še čisto zadnje stališče, ki bi ga rad podal na današnji seji, je naslednje, verjetno vsi tukaj notri veste, če prej niste vedeli, pa ste lahko to raztolmačili iz moje tokratne razprave, da v Levici ostro nasprotujemo vsakršnemu nakupu orožja, ki je namenjeno servisiranju Zveze Nato. Teh 780 milijonov evrov, kolikor bo šlo za nabave orožja v naslednjih nekaj letih, bo šlo na račun zadovoljevanja dejanskih potreb državljank in državljanov v tej državi, ker nismo vojaško ogroženi, imamo pa socialno krizo, na obzorju je gospodarska kriza, zagotovo nas ta hip najbolj tare zdravstvena kriza, ki smo jo v resnici imeli že pred nastopom epidemije covida-19 glede na to kako podhranjene so in so bile slovenske bolnišnice, imamo krizo oskrbe starostnikov, mladi imajo krizo pri dostopu do stanovanj. 780 milijonov evrov za orožje pomeni, da teh 780 milijonov evrov ne bo na voljo za gradnjo domov starejših občanov, za gradnjo 10 tisočih javnih neprofitnih stanovanj in tako naprej. Vsak evro, ki bo šel v orožje, bo šel za subvencioniranje tujih vojaško-industrijskih kompleksov praviloma zgrajenih v vodilnih članicah zveze Nato in bo šel iz žepa slovenskih državljank in državljanov in na račun njihovih najbolj temeljnih potreb. Že v začetku tega mandata smo zato v Levici zelo jasno postulirali preden smo sploh prišli do orožarskega lex Tonin, da ne bomo sodelovali oziroma da katerakoli vlada, ki želi podporo Levice in njenih glasov in njeno sodelovanje, se bo morala nakupu orožja odreči in ta denar preusmeriti v javno dobro. Enako velja tudi pri specialnem zakonu za 700 milijonov evrov za orožje in za vse orožarske pogodbe, ki bodo podpisane. Če bo želela ta oziroma kakršnakoli naslednja vlada sodelovanje Levice pri vzpostavljanju neke druge garniture bo morala temeljito preobrniti svoje prioritete, kar pomeni tudi da je nespregledljiv pogoj, da se Toninov zakon o nakupu orožja nulificira in kakršnekoli orožarske pogodbe odpove. To je eden izmed vstopnih pogojev, ki ga socialisti imamo zato, da smo se pripravljeni pogovarjati za oblikovanje neke alternativne vladne strukture in od tega pogoja ne bomo odstopali. Hvala. </font><br>
<br>
<b><font size="4">8. TRAK: (SB) – 12.35</font></b><br>
<br>
<b><font size="4">PODPREDSEDNIK ANDREJ ČERNIGOJ:</font></b><font size="4"> Spoštovani, gospod Miha Kordiš, hvala za vašo razpravo. Sedaj pa dajem besedo državnemu sekretarju Ministrstva za obrambo gospodu Urošu Lampretu. Beseda je vaša.</font><br>
<br>
<b><font size="4">UROŠ LAMPRET:</font></b><font size="4"> Spoštovani predsedujoči, hvala. Se bom na kratko poskušal dotakniti tistih zadev, ki so bile vsaj delno povezane s temo današnje razprave. Glede zakaj se spreminja srednjeročni obrambni program. Ravno zaradi tega, ko je minister že na začetku mandata in ob situaciji, ki smo jo imeli, je jasno postavil prioritete tega obrambnega sistema. Vse prioritete, ki so navedene v zakonu, Zakonu o investicijah, so določene z resolucijo iz leta 2010. Ob situaciji, ki smo jo imeli lansko leto smo tukaj prioritete spremenili in srednjeročni obrambni program na primer iz leta 2018, ki govori o vozilih 8x8 in drugi vojaški opremi, taktičnega lahkega transportnega letala nima notri. Zato to zadevo dodajamo, se pravi spreminjamo prioritetno lestvico. In tudi to je prva prioriteta pri investicijah s katerimi smo začeli takoj. Ampak nakup lahkega taktičnega transportnega letala ni enak nakupu osebnega vozila, to ni isto kot vstop v avto salon. Prve številke, in na to zadevo sem jaz na tem spoštovanem Državnem zboru že odgovarjal in tudi pred sabo imam eno množico poslanskih vprašanj z dolgimi odgovori iz katerih smo dane slišali zelo selektivne navedbe kot vprašanja. Zdaj, o teh številkah ne bi več, mi smo investicijsko dokumentacijo začeli pripravljati in zaključili, ko Zakon o investicijah je bil začasno zadržan, ustavljen, smo mi s postopki nabave prenehali in ko je bilo to začasno zadržanje dvignjeno, smo mi s postopki nabave oziroma s pripravo pogajanji nadaljevali. In do podpisa pogodbe še ni prišlo. </font><br>
<font size="4">Glede transparentnosti te investicije oziroma nabave taktičnega transportnega letala, od samega začetka smo o tem govorili že pri predstavitvi zakona, mi poskušamo, da bi čim več teh investicij speljali na način vlada vladi. Ta način umakne vse posrednike iz takšnega načina nabave oborožitvene zmogljivosti. To je ena zadeva. </font><br>
<font size="4">Druga zadeva. Glede helikopterjev oziroma tipa helikopterja smo že tudi pojasnjevali, da mi ne kupujemo specialistični helikopter, ki je v bistvu uporaben samo za specialne sile. Da bodo te helikopterje uporabljale specialne sile je nekaj drugega kot da je to specialistično prilagojen, da je temu platforma specialistično prilagojena. Pa ne bi bil rad predolg. Govorimo predvsem o izurjenosti posadke, nočno letanje, nalet in tako naprej. Slovenska vojska ima več platform trenutno v uporabi helikopterjev, predvsem za ta civilni del za HNMP za reševanje v gorah se je uporabil Bell 412. In te helikopterje načrtujemo tudi nadgraditi, dodatno investirati za opravljaje teh istih nalog, ki jih dnevno opravljajo. Slovenska vojska ima tudi štiri srednje transportne helikopterje danes tipa Cougar. In odločitev o helikopterju o tipu specifično še ni bila sprejeta, gledamo pa v to smer, da bi bili ti dve novi platformi podobni tem srednjim transportnim helikopterjem tipa Cougar, to niso neki novi. In ti isti helikopterji tipa Cougar se lahko uporabljajo za celoten spekter nalog. Ko mi izpostavljamo civilne naloge za platforme, ki jih kupujemo, mi ne govorimo, da bo to izključno za uporabo za civilne namene, seveda bodo za uporabo tudi za namene Slovenske vojske, seveda bodo pri njihovi nabavi upoštevane tudi vojaške zahteve tako glede naleta tako glede modificiranosti platforme. Kot sem prej poudaril, te zmogljivosti se ne kupujejo of the / nerazumljivo/. Vsakič, ko takšno zmogljivost kupiš, kot recimo lahko transportno letalo, postaviš kakšne zahteve imaš do proizvajalca in se ta ista zmogljivost prilagodi in zato se prilagodi tudi cena. </font><br>
<font size="4">Glede operacij, dve stvari, pa bi potem zaključil. Mi smo bili zelo jasni pri tem gradivu katere so vojaške potrebe, pa bom govoril o vojaških potrebah, recimo evakuacija </font><br>
<br>
<b><font size="4">9. TRAK: (SB) – 12.40</font></b><br>
<br>
<font size="4">	(nadaljevanje) oskrbovanje naših kontingentov in tako naprej. Zdaj, če govorimo o treh zadevah, treh trenutnih operacijah so to na severu Malija, v Erbilu, je to operacija v Maliju in je to operacija v Libanonu. Nobena od teh treh ni zavezniška operacija, nobena od teh treh ni operacija Zveze Nato. </font><br>
<font size="4">	Glede uporabe obstoječega letala, se pravi Turboleta iz leta 1989. Uporabljal se je v svoji dolgi zgodovini, ko nam je služil za celoten spekter nalog. V zadnjem času, če govorim samo v zadnjem letu, da boste videli kakšne naloge pa ima zračna komponenta Slovenske vojske, se je uporabljal pri … zaščitne opreme v Bosno, na Kosovo, pri cepivih, ko smo jih peljali prav tako v Bosno in na Kosovo za naše pripadnike in tako naprej. Za nekatere te polete, ki jih opravljajo pripadniki Slovenske vojske, opravljamo tudi z VIP prevozom z letalom Falcon, nekatere izmed teh potreb. S tem ne govorim, da mi izključno kupujemo to letalo, novo letalo lahko transportno samo za te civilne zmogljivosti, vendar zagotovo, ko bo Republika Slovenija to zmogljivost imela, najprej eno letalo, jo bo uporabila za celoten spekter nalog, tako kot se to uporablja tudi letalo Falcon in pa Turbolet. Predsedujoči, na tej točki bi zaključil. Hvala.</font><br>
<br>
<b><font size="4">PODPREDSEDNIK ANDREJ ČERNIGOJ:</font></b><font size="4"> Spoštovani, gospod državni sekretar na Ministrstvu za obrambo Urošu Lampretu se zahvaljujem za dodatno obrazložitev. Gospod Miha Kordiš, želite repliko? Tri minute.</font><br>
<br>
<b><font size="4">MIHA KORDIŠ (PS Levica):</font></b><font size="4"> Hvala za besedo. Seveda nakup vojaškega transportnega letala ni enak nakupu avtomobila v avtomobilskem avtosalonu kot pravilno ugotavlja gospod sekretar Lampret. Ko ti stopiš v avtosalon in se zanimaš za nek avtomobil, ti tam zelo jasno povedo koliko košta in kakšno opremo vključuje. In zagotovo se ne odločiš, da boš kupil avto za 2 tisoč evrov, 5 tisoč evrov, 10 tisoč evrov, nato pa k temu čez tedne in mesece prištevaš vse dodatne stroške, ki gredo v tisoče evrov na enak način kot ste vi naredili s transportnim letalom, ki je najprej koštalo 50 milijonov evrov, zdaj košta že 72 milijonov evrov, vprašanje kakšna bo zares končna cena, praviloma izkušnje kažejo, da se nakupi vojaške tehnike se ne podražijo samo enkrat, ampak se podražijo večkrat. Prva stvar. Druga stvar. Trditev, da smo vzpostavili nabavne postopke za to transportno letalo zelo očitno ne drži oziroma če to drži, potem ne drži to kar ste pol leta nazaj dejali, da se bodi ti postopki se vlekli še najmanj 24, če ne 48 mesecev. Nekje v tem postopku ste zelo očitno lagali kako se kupuje to transportno letalo in zelo jasno ustvarili neko zmedo, ki je ne moremo kar tako raztolmačiti, kar pa lahko raztolmačim je, da podajate namerno kontradiktorne informacije, da s temi informacijami zavajate medtem ko kupujete vojaško tehniko. Koliko se je Turbolet uporabljal za civilne potrebe sem že prej navedel kje so bile prioritete uporabe tega Turboleta, in sicer je šlo za servisiranje potrebe Zveze Nato oziroma Slovenske vojske kot dela Zveze Nato in kot neke ekspedicijske sile navzven in ne kot sile za obrambo domovine, koliko je šlo za dejansko civilno rabo se pa mogoče lahko rabi v promilih, pa še za to nisem prepričan, če nisem rekel preveč. </font><br>
<font size="4">Da zaključim na temo helikopterjev. Gospod državni sekretar, vi očitno sami ne veste kaj ste v vašo zakonsko podlago za nakupe orožja zapisali. Tako ste napisali za helikopterje zmogljivost bo namensko organizirana, opremljena in usposobljena za opravljanje nalog podpore specialnih sil. Danes, ko vam to ne paše, pa ste na ta svoj lasten zapis očitno pozabili. Kjer smo pri nas podhranjeni, nismo v vojaških kapacitetah, ampak smo v kapacitetah tehnike, ki lahko servisira zaščito državljank in državljanov pred naravnimi nesrečami ali v primerih nesreče v gorah, kar potrebujemo so helikopterji za zaščito in reševanje ne pa namenski helikopterji za opravljanje nalog podpore specialnih sil v okviru Zveze Nato skupaj s Hrvati, Madžari in Bolgari, kot to kupujete vi. </font><br>
<br>
<b><font size="4">PODPREDSEDNIK ANDREJ ČERNIGOJ:</font></b><font size="4"> Hvala za vašo repliko. K besedi, razpravi kličem kolega Francija Kepo, pripravi se Jožef Lenart. Hvala za besedo.</font><br>
<br>
<b><font size="4">FRANCI KEPA (PS SDS):</font></b><font size="4"> Hvala za besedo, predsedujoči. Lepo pozdravljam sekretarja in druge goste, kolegice, kolege! </font><br>
<br>
<b><font size="4">10. TRAK: (SB) – 12.45</font></b><br>
<br>
<font size="4">	(nadaljevanje) Jaz pozdravljam ta predlog nabave. Vesel sem, da je prav vladi Janeza Janše to uspelo, da se je premaknilo za postavljanje oziroma posodobitve vojaške opreme, to je bilo v preteklosti predvsem tudi zaradi gospodarske krize, pa tudi zaradi nesoglasij političnih in prav je, da se prav te transportne helikopterje in tudi transportno letalo nabavlja, pa tudi druge zadeve vpisane tukaj, kar se je pokazalo prav pri transportu pri covidu, ko nismo imeli svojih zmogljivosti in smo potem prosili druge države, da so nam opravili te zadeve. Prav je, da imamo svoje kapacitete, da se v nujnih zadevah to obavlja tako za vojsko in predvsem za civilne potrebe, katere bodo te zadeve zraven tudi pripomogle. Hvala.</font><br>
<br>
<b><font size="4">PODPREDSEDNIK ANDREJ ČERNIGOJ:</font></b><font size="4"> Spoštovani Franci Kepa, hala za vašo razpravo. Besedo dajem gospodu Jožefu Lenartu. Izvolite, beseda je vaša. </font><br>
<br>
<b><font size="4">	JOŽEF LENART (PS SDS): </font></b><font size="4">Hvala lepa za besedo, podpredsednik. Lep dan je danes tukaj in lep pozdrav vsem prisotnim gostom iz ministrstva in Generalštaba. Hvala lepa gospodu sekretarju tudi za strokovno ponazoritev tega kar se je tudi danes na tej seji razpredlo, in sicer srednjeročni obrambni program Republike Slovenije se nadaljuje, nekako Slovenska vojska potrebuje osnovna taktična sredstva in tehniko, med temi taktično transportno letalo in ta dva helikopterja. In seveda zakaj pa dejansko se moramo danes spet tukaj ponavljati? Zato, ker brez vojske ni slovenske države in ker je varnost steber vsake države, se pravi naše državnosti in naše demokracije in zaradi tega, ker sam in v Slovenski demokratski stranki dejansko se zavedamo, da so investicije v obrambo države investicija v državo samo. In tisti, ki onemogočajo delo Slovenske vojske in tisti, ki bi radi nazaj v bivšo državo in tisti, ki želijo nazaj socializem, nekateri so danes že odšli, z moje strani jim dovolimo tudi da ostali, ki ves čas na odboru delujejo proti Slovenski vojski, lahko zapustijo tudi sejo Odbora za obrambo, na dolgi rok pa z moje strani sploh ne bi bil problem, če tudi nikoli več ne bi prišli v parlament. Tako, da v Slovenski demokratski stranki se ne bomo nikoli strinjali, da se steber naše demokracije in državnosti pusti stagnirati in životariti. Tako, da kot sem že dejal, Slovenska vojska potrebuje osnovna taktična sredstva, seveda vemo, da so ti letalniki vojaški letalniki in da so se vsi do sedaj kupljeni vojaški letalniki za to državo uporabljali tudi v civilne namene in zaradi tega moram reči, da je tudi veliko, veliko več prilagajanja, ko se te zadeve kupijo, če so potem več funkcijske, tako da podpiram, da država Slovenija ohranja Slovensko vojsko v dobri kondiciji. Hvala. </font><br>
<br>
<b><font size="4">PODPREDSEDNIK ANDREJ ČERNIGOJ:</font></b><font size="4"> Spoštovani kolega Jožef Lenart, zahvaljujem se vam za vašo današnjo razpravo. Še zadnjemu razpravljavcu dajem besedo, to je gospod Marko Bandelli. Izvolite, beseda je vaša.</font><br>
<br>
<b><font size="4">MARKO BANDELLI (PS SAB):</font></b><font size="4"> Hvala, predsedujoči za besedo. Spoštovani državni sekretar, kolegice in kolegi!</font><br>
<font size="4">Dobro, to je jasno, Ustavno sodišče pač se je izreklo referendum ne more biti in nabave bodo izvršene in mi tudi veste sami, državni sekretar, midva sva se kar nekajkrat sama osebno tudi pogovarjala glede tega in kot veste mi v SAB-u kot socialni liberalci nikdar nismo bili nasprotni glede nabave opreme, sicer nismo glasovali za, ker ne moremo, ker večino morajo iskati v koaliciji, nismo pa bili proti, če se spomnite. Proti smo bili nekaj drugega, proti smo bili v določenem segmentu nabave te opreme. </font><br>
<br>
<b><font size="4">11. TRAK: (SB) – 12.50</font></b><br>
<br>
<font size="4">	(nadaljevanje) Vse ostalo je bilo tudi kar dobrodošlo. Jaz sem vedno napovedal obnova raznih vojašnic, nabave določene druge opreme in kar je in to sem zagovarjal in sem tudi celo večkrat to povedal. Kar sem hotel jaz tukaj / nerazumljivo/ ene dve vprašanji glede tega, mene nekaj drugo moti, ker glavnina tega denarja, lahko rečem, da 90 % tega denarja Slovenija ne bo imela nič od tega, v smislu ne razvoj gospodarstva, ne razvoj kakšne firme ali kaj takega, ker bo vse nabavljeno v tujini in šlo bo tudi v druge kraje. Tukaj malo vidim, mislim govorim tako škoda je, da se bo nabavljalo v tujini in bodo imeli drugi benefit od tega, mi od tega dosti ne bomo imeli, razen tisto kar je posledica te nabave, ki je dobro, ki bo oprema verjetno naši prepotrebni vojski. Nekaj drugega me zanima tukaj, v luči te pandemije, ker zdaj ste videli točno kaj se dogaja v tem trenutku, se pravi koliko smo mi izpostavljeni nevarnostni na splošno. Vojska bi morala imeti za moje pojme in moje mnenje je to, da bi morala imeti večjo vlogo pri vsemu temu, večjo besedo pri tem. Ne samo civilna zaščita, pa NIJZ in Ministrstvo za zdravstvo, kar je, vojska bi mogla biti tukaj vključena bolj konkretno notri. Zdaj vi, kot veste, jaz sem dal eno poslansko vprašanje pred časom in nekateri so me tudi napadli glede tega, ampak jaz sem dal dobronamerno poslansko vprašanje. Pride neka nemška firma in odkupi eno firmo, ki bi lahko v Nemčiji naredila 3-krat bolj veliko za tisti denar kar je plačala za to firmo, v tej firmi na našem območju in glede na to, da imamo kar nekaj poslancev iz Vipavske doline, pa iz tistega območja, upam, da so razumeli kakšne so bile bojazni nas, pa jaz ne govorim, nisem jaz socialist, kaj me briga to mene, jaz gledam samo za varnost našo, jaz kot liberalec gledam, vlogo kar je. Včeraj ste tudi slišali, da se dobesedno dela nekaj na tem v eni firmi, ki je v Ajdovščini, se pravi se raziskujejo nova cepiva, se dela neke filtracije, inteligentne filtracije glede teh cepiv, kakšni so pa varnostni protokoli v tem območju. In to je bilo moje poslansko vprašanje. In kaj je naredila Vlada in ministrstvo? Ministrstvo je poslalo okoljevarstvenike pogledati kaj se tam dogaja. Namesto, da bi poslala strokovnjake. Zdaj bom prišel tudi na bistvo tega zakaj to rečem. Seveda je prav, da imamo tudi visoko tehnološke firme v naši državi in jih tudi pozdravljamo, saj dajo vendar delati tudi toliko ljudem. Ampak smo mi 100 % sigurni, da ne bi to, ne vem, če bi lahko rekel med navednicami, da bi pobegnil en virus tako kot se je zgodilo. Kdo je tisti, ki pri nas bo lahko imeli opremo, tako opremo, da nas bo lahko zaščitil v prvem trenutku takoj v tej fazi? Jaz mislim, da tukaj bi mogla vojska imeti odločilno vlogo ali pa boljšo vlogo, močnejšo vlogo pri tem, pri odločanju in pri tej zajezitvi. Mi imamo v Vipavi zelo dobre vojašnice, odlična strelišča, odlične reči kar je, verjetno ne bi bilo niti slabo, da bi se tam razvil v bodoče. Jaz dam kot pobudo zdaj tukaj glede na to, da so sredstva in ki bodo še sredstva za to v naslednjih letih, da bi se tam razvil lahko kakšen varovani, kako bi rekel, tak center za take primere, za take dogodke, ki bi se lahko zgodili. Veste, ko se zgodi je že prepozno glede tega. Tako, da dajem samo v razmislek to zadevo, če vidite lahko jutri eno možnost, da bi se vojska razvijala tudi v eni drugi bolj strateški in operativni strokovni smeri v tem smislu. </font><br>
<font size="4">	Dosti ste govorili o helikopterjih prej, absolutno mi smo izredno zadovoljeni glede tega kar vojska opravlja reševanja in to veste sami, da podpiramo in bomo vedno podprli to zadevo tukaj. Jaz sem vam dal večkrat na mizo, že dve leti govorim od tega svetega Canadair-a, če bi tako rekel, ampak razumem, da je zelo težko na takem območju kot je Slovenija, ki lahko imaš možnost napajanja vod in tega samo na Obali, če bi tako rekel, pa na drugi strani je zelo daleč kar se tega tiče, ampak vem, da vojska v tem trenutku ima pa tudi nekaj helikopterjev, ki so za gašenje prirejeni. Vem, da so tudi zelo stari. Ali ste razmislili morda verjetno v tej strategiji, jaz vem, da ste zaključili plan, investicije, ampak razmisliti vsaj </font><br>
<br>
<b><font size="4">12. TRAK: (SB) – 12.55</font></b><br>
<br>
<font size="4">	(nadaljevanje) o eni obnovi tega parka, predvsem enega novega, novejšega helikopterja za gašenje, ki mislim, da je tu ena taka pobuda, ki mislim, da bi morala biti skoraj obvezna, da bi lahko vojska imela eden moderen helikopter, ki bi se uporabljal za take namene. In tu se bom ustavil, ne bom govoril kako in na kakšen način, ker mislim, da je to naloga same vojske, da razmišlja o tem. Imam še zadnje vprašanje, ta, ki sem ga videl tukaj glede tega in bi rad spoštovani  državni sekretar, če lahko mi odgovorite. Tukaj so različne spremembe in dopolnitve srednjeročnega obrambnega programa. Od leta 2021 do 2023 je ena točka, ki mi je vzbudila malo pozornosti bolj kot druge, ki so itak v redu. Tukaj piše zagotovit začasne vojaške priveze plovil Slovenske vojske, ki bodo v uporabi do gradnje tretjega pomola v koprskem pristanišču. Tukaj se vsi vprašamo dve zadevi, prvo, glede na to, da jaz sem bil, sem skozi v Luki Koper zaradi drugih zadev bil in verjetno bom in sem videl kje je privez od naših ladij, lahko rečemo ene ladje in pa tisto kar je zraven, tam je terminal za živino in ni prav lep prostor, če bi tako rekli, da ne bom govoril v drugačnih izrazih, to je katastrofa kar se dogaja tam neposredno našim vojakom, /nerazumljivo/ to živino in veste sami kaj se dogaja, sam sem bil tam in videl kaj je in jaz ne vem, če je kakšna možnost dobiti kakšen drugače lahko prostor prav glede operativnosti kot take, že, ko vidim, da je tukaj zagotoviti začasne vojaške priveze, se pravi, da razmišljate verjetno o kakšni drugi lokaciji tukaj dokler ne bo gradnje tretjega pomola. Zdaj, če napišete tudi, ki bo v uporabi do gradnje tretjega pomola, pomeni, da nekaj na tem se že dela, upajmo, da tudi Ministrstvo za infrastrukturo razmišlja, nisem še videl kaj kakšni so plani dogradnje tega pomola, če se kaj premika. Zdaj tukaj so bili dve fazi ali gradimo tretji pomol sami, ali ga gradijo koncesionarji glede kargo sistemov, zdaj, če bo to kargo zadeva, jaz ne verjamem, da bi koncesionar dovolil, da bi bila privezana barka mislim ta ladja tam na tem pomolu. To se je treba tudi vprašati, ker vem, da je bilo govora tudi o koncesijski izgradnji tega pomola. Zdaj, če bomo mi sami kot država to naredili, potem pa sprašujem, če je sedaj kaj več o tej gradnji pomola, ker to je v prvi fazi zelo, zelo vezano na vojsko glede na to, da ima željo, da bi na tem tretjem pomolu bila prav en dan privezana ta ladja. Toliko, če lahko odgovorite, jaz drugega nimam, se strinjam s tem kar je. Hvala lepa. </font><br>
<br>
<b><font size="4">	PREDSEDNIK SAMO BEVK:</font></b><font size="4"> Hvala lepa tudi vam. Malo ste zavil na Obalo, ampak najbrž bo državni sekretar odgovoril na vaše vprašanje. Izvolite, gospod Lampret.</font><br>
<br>
<b><font size="4">	UROŠ LAMPRET:</font></b><font size="4"> Hvala, gospod predsednik. Bom tudi jaz poskušal iti po vaših točkah pa odgovoriti oziroma vam podal tiste informacije, ki jim imam. Začeli ste, da bi rajši videli, da bi večina teh investicij ostala doma. Vi zakon poznate, videli ste kakšne platforme kupujemo, izključno, jaz bi rekel 90 % je pretirana številka, zdaj, del tega denarja zagotovo ne bo ostal doma, ker kupujemo platforme v tujini na način kot sem ga prej opisal, je pa res, da se večkrat spregleda in bi rad poudaril, da vsaj v teh prvih letih, pa se bom tu navezal na Vipavo, večji del teh investicij je šel tudi v infrastrukturo, na nek način mi pospešeno prenavljamo vojašnico v Vipavi. Zakaj? Veste, da bomo na ministrstvu štartali z novim konceptom usposabljanja za vse prostovoljne, tisti, ki želijo prostovoljno opravljati vojaški rok, pogodbene rezerviste in za bodoče pripadnike stalne sestave na več lokacijah in prva lokacija bo v Vipavi in tja gredo danes pospešeno investicije, potem bodo druge lokacije potencialno v Bohinjski beli in tretja lokacija bo v Murski Soboti. Se pravi 5. julija začnemo s tem enotnim konceptom popolnjevanja. To je ta del, ki nam bo, upamo in verjamemo, zagotovil tudi kadrovski odliv oziroma / nerazumljivo/ pripadnikov Slovenske vojske. Se pravi, omenil sem vojašnice in kar nekaj tudi teh infrastrukturnih projektov, ki jih bomo na ministrstvu vodili, se pravi prenavljala se bo tudi vojašnica Edvarda Peperka v Ljubljani, prenavljala se bo tudi vojašnica generala Maistra v Mariboru in tako naprej. </font><br>
<br>
<b><font size="4">13. TRAK: (SB) – 13.00</font></b><br>
<br>
<font size="4">	(nadaljevanje) Kar nekaj zneskov gre tudi v to smer. Glede večje vloge, pa da mogoče dodam še, ni za odmet, tudi v zakonu smo napisali, da se bomo enkrat letno bomo grozdu slovenske obrambne industrije predstavili naš terminski načrt investicij in pa jih spodbudili oziroma jim te zadeve predstavili, da bodo oni poiskali možnosti sodelovanja njihovega, sodelovanja mogoče z drugimi podjetji v tujini. Morate vedeti, da jaz, vsaj mi imamo dosti dober presek manjših slovenskih visoko tehnoloških podjetij, ki delujejo na razpisih tako evropske obrambne industrije kot tudi drugih obrambnih industrij. In teh podjetij je kar nekaj. Na področjih senzorjev in tako naprej. Tako, da tega ni tako malo, ni tako vidno, ni pa tako malo. </font><br>
<font size="4">	Glede večje vloge Slovenske vojske nedavno nazaj sem bil z vrhovnim poveljnikom obrambnih sil v Kranju v vojašnici, veste, da je Slovenska vojska tam organizirala cepilni center v sodelovanju z lokalno oblastjo, izkušnje obeh strani so izredno, izredno pozitivne in zdaj samo govorim to kar pravi tudi lokalna oblast, Slovenska vojska samo organizira cepilni center, skrbi v bistvu za logistiko, za prehode in tako naprej in cepljenje izvaja zdravstveni dom Kranj. Mi smo drugi center organizirani v vojašnici Edvarda Peperka. To je to, kjer jaz vidim to konkretno vlogo kar Slovenska vojska lahko ponudi na tej logistični strani in tam tudi pomaga in to naredimo, ko lahko. Se spomnite lansko leto smo že v naprej v pripravo tudi postavili mobilno bolnišnico, ko so se ocenjevale kakšne bodo potrebe na tem področju. Glede raznih izbruhov oziroma nenadne potrebe po pomočil civilnim oblastem Slovenska vojska ima / nerazumljivo/ se pravi gledajo se stalno kako, s kakšnimi zmogljivostmi ob primeru potrebe mi lahko civilnim oblastem,  seveda, ko te izrazijo potrebo in zaprosilo tudi pomagamo in to je ena ključnih nalog. Danes veliko govorimo o vojaški opremi za Slovensko vojsko, da opravlja njeno osnovno poslanstvo, ki je obramba domovine, tukaj govorimo o vojaški opremi in orožju ne morem, zagotovo pa dnevno Slovenska vojska deluje predvsem tudi na drugih nalogah, ki so vidne. Da skočim sedaj na helikopterje. Glede novega transportnega letala se ti kiti, se pravi ta dopolnila k temu letalu še ocenjujejo. Zdaj, ali bo to kit za gašenje požarov, tukaj na pamet ne bom govoril, ker ne vem, bo pa tukaj kar nekaj kitov, tudi kit Medevak(?), to pomeni, ko so ranjenci in tako naprej. Bo pa zagotovo tudi uporaba teh transportnih letal in tudi nabave dveh novih helikopterjev, ker kljub temu kar se govori, mi gledamo, da bosta helikopterja podobni platformi, ki jih že imamo, srednje težka helikopterja in dva dodatna helikopterja v Slovenski vojski bosta tudi sprostila vojaške potrebe po devetih Bell 412, ki pa so po ocenah uporabnikov najbolj primerni za opravljanje civilnih nalog, to je reševanje v gorah in pa za HNMP.</font><br>
<font size="4">	Malo manj bi govoril o Luki Koper. Jaz se ne bi spuščal v izgradnjo pomola, nimam teh podatkov, je pa res, da smo napisali med investicijami, in to tudi pomorski del slovenske vojske stacioniran v Ankaranu dobro pozna, da se ta zadeva uredi. Vendar ta zadeva za ureditev je bila že v prejšnjem oziroma v obstoječem SOPR-u. Mi bomo na vsak način pogledali, da se ta zadeva uredi, stanje je nek način nevzdržno in če govorimo in si prizadevamo za ureditev statusa vojaka in druge vojaške infrastrukture po državi, je zagotovo tudi ureditev te vojaške infrastrukture. Se pravi, če prenavljamo infrastrukturo na letališču v Cerkljah, za zračni del, zračni namen Slovenske vojske, bomo poskrbeli tudi za pomorski element Slovenske vojske in to zadevo gledamo. Vendar tam Ministrstvo za obrambo ni v ospredju, tam so drugi resorji, vendar sodelujemo z njimi. Toliko, predsedujoči. Spoštovani poslanci, upam, da sem uspel odgovoriti na vaša vprašanja.</font><br>
<br>
<b><font size="4">	PREDSEDNIK SAMO BEVK:</font></b><font size="4"> Hvala lepa, gospod državni sekretar. Zaključujem razpravo. Ugotavljam, da se je Odbor za obrambo seznanil s spremembami in dopolnitvami srednjeročnega obrambnega programa Republike Slovenije 2018-2023. S tem zaključujem 1. točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – RAZNO. </font></b><font size="4">V zvezi s tem mi dovolite, da vas seznanim, da sem 21. aprila 2021 na prošnjo Ministrstva za obrambo v Državnem zboru sprejel ministrico za obrambo Republike Črne gore dr. Olivero Injac. Ministrica mi je v pogovoru med drugim omenila, </font><br>
<br>
<b><font size="4">14. TRAK: (SB) – 13.05</font></b><br>
<br>
<font size="4">	(nadaljevanje) da sem je Odbor za obrambo ni varnost Republike Črne gore po parlamentarnih volitvah na novo formiral. Pri njihovem delu je zato prisotno pomanjkanje izkušenj. Zaradi tega si želijo izmenjavo izkušenj in dobrih praks z Odborom za obrambo prijateljskih držav. Ministrica dr. Olivera Injac mi je v tej luči prenesla željo in pobudo predsednika parlamenta Republike Črne gore in predsednika Odbora za obrambo in varnost parlamenta Republike Črne gore po vzpostavitvi stikov, tesnejšem sodelovanju in izmenjavi izkušenj ter dobrih praks med Odborom za obrambo Državnega zbora Republike Slovenije in Odborom za obrambo in varnost parlamenta Republike Črne gore. V zvezi z navedenim predlagam naslednji predlog sklepa. Odbor za obrambo preko veleposlaništva Republike Slovenije v Črni gori vzpostavi stik z odborom za obrambo in varnost parlamenta Republike Črne gore. Jaz predlagam, da o tem sklepu tudi glasujemo. Če želi kdo razpravljati? Ugotavljam, da ne. Potem prehajamo na glasovanje. Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Sklep je sprejet.</font><br>
<font size="4">	Ali ima še kdo pod točko razno kakšen predlog? Ja, kolega Andrej Černigoj, izvolite.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. </font><br>
<font size="4">	Jaz samo v bistvu bi čestital, danes je bilo veliko govora o letalih in helikopterjih, seznanil sem sem, da v januarju je vojaško letalstvo v Republiki Sloveniji praznovalo 102-letnico delovanja in na tem mestu bi temu odseku Slovenske vojske iskreno čestital. Hvala za besedo.</font><br>
<br>
<b><font size="4">	PREDSEDNIK SAMO BEVK:</font></b><font size="4"> Hvala lepa tudi vam. </font><br>
<font size="4">	Naj izkoristim še to priložnost, ker bo Slovenska vojska 15. maja praznovala svoj praznik, da vsem pripadnicam in pripadnikom Slovenske vojske ob njihovem in našem prazniku iskreno čestitam. Hvala lepa.</font><br>
<font size="4">	Ugotavljam, da ni drugih zadev pod razno. Ker smo izčrpali dnevni red zaključujem to točko dnevnega reda in 25. nujno sejo Odbora za obrambo. </font><br>
<br>
<b><font size="4">Seja se je končala 11. maja 2021 ob 13.08.</font></b>