<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">97. redna seja</font></b><br>
<br>
<b><font size="4">(3. december 2021)</font></b><br>
</p></div><br>
<b><font size="4">Sejo je vodila Monika Gregorčič, predsednica Odbora za zunanjo politiko.</font></b><br>
<b><font size="4">Seja se je začela ob 9.02 uri.</font></b><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Dobro jutro vsem. Spoštovane kolegice in kolegi! Spoštovani vabljeni! Pričenjam 97. redno sejo Odbora za zunanjo politiko. </font><br>
<font size="4">	Kot običajno bi vas na začetku seje vljudno prosila, da upoštevate vsa zdravstvena napotila, vzdržujete medsebojno razdaljo in nosite zaščitne maske.</font><br>
<font size="4">	Najprej obveščam o upravičeni odsotnosti članov Odbora za zunanjo politiko z današnje seje, in sicer so danes odsotni: mag. Meira Hot Poslanska skupina SD, gospa Lidija Divjak Mirnik Poslanska skupina LMŠ, gospod Ivan Hršak Poslanska skupina DeSUS ter gospod Zmago Jelinčič Plemeniti Poslanska skupina SNS. Na današnji seji pa s pooblastili sodelujejo: gospod Jurij Lep nadomešča mag. Branislava Rajića z Poslanske skupine Nepovezanih poslancev, gospa Tina Heferle nadomešča gospoda Nika Prebila in gospod Edvard Paulič nadomešča gospoda Marjana Šarca iz Poslanske skupine LMŠ, iz Poslanske skupine SDS pa gospod Jure Ferjan nadomešča gospo Karmen Kozmus Ferjan ter gospod Leon Merjasec nadomešča gospoda Marijana Pojbiča, iz Poslanske skupine SAB pa mag. Andrej Rajh nadomešča mag. Alenko Bratušek.</font><br>
<font size="4">	Vse prisotne lepo pozdravljam, še posebej državnega sekretarja na Ministrstvu za zunanje zadeve gospoda Gašperja Dovžana. </font><br>
<font size="4">	Prehajamo na določitev dnevnega reda seje Odbora. S sklicem seje ste prejeli dnevni red in ker v poslovniškem roku nisem prejela predlogov za spremembo, je določen takšen dnevni red kot je bil posredovan s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O NAPOTITVI OSEB V MEDNARODNE CIVILNE MISIJE IN MEDNARODNE ORGANIZACIJE.</font></b><font size="4"> Predlog zakona je v obravnavo predložila Vlada dne, 30. 9. 2021. Prejeli ste tudi naslednje gradivo dostopno na spletnih straneh Državnega zbora: mnenje Zakonodajno-pravne službe z dne 19. 11. 2021, pojasnila glede mnenja Zakonodajno-pravne službe k Predlogu zakona z dne 26. 11. 2021, mnenje Komisije Državnega sveta za mednarodne odnose in evropske zadeve k Predlogu zakona z dne 29. 11. 2021 in predloge amandmajev poslanskih skupin SDS, NSi in SMC za amandmaje Odbora k Predlogu zakona z dne 1. 12. 2021.  </font><div align="center"></div><b><font size="4">2. TRAK: (ES) – 9.05</font></b><br>
<br>
<b><font size="4">	</font></b><font size="4">(nadaljevanje) Pričenjamo drugo obravnavo Predloga zakona, v kateri bomo opravili razpravo in glasovanje o posameznih členih Predloga zakona. Odboru predlagam, da se razprava o vseh členih in predlogih za amandmaje Odbora združi v skladu s prvim odstavkom 128. člena Poslovnika Državnega zbora in po opravljeni razpravi bomo najprej opravili glasovanje o predlogih za amandmaje Odbora in nato glasovali o vseh členih skupaj. Ali kdo temu predlogu načina obravnave nasprotuje? Ugotavljam, da ne.</font><br>
<font size="4">	Besedo sedaj predajam vabljenim na sejo. Najprej v imenu predlagatelja državni sekretar na Ministrstvu za zunanje zadeve gospod Gašper Dovžan. Imate besedo za dopolnilno obrazložitev Predloga zakona. Izvolite.</font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Hvala lepa, predsedujoča, za besedo. Spoštovane poslanke in poslanci!</font><br>
<font size="4">	Razlog za sprejem tega zakona je dejstvo, da je obstoječi zakon o napotitvah iz leta 2006 se izkazal v praksi kot deloma neživljenjski, ki je v posameznih primerih tudi oteževal učinkovito napotovanje oseb na sekundiranju v mednarodne organizacije in v mednarodne civilne misije. Torej stari zakon se je začel pripravljati v letih 2014 in 2015 in potem se je čakalo na dokončanje reforme pravosodja v letih 2017 in 2018, da se je ta lahko upoštevala pri predlogu novega zakona. Govorimo sedaj o novem zakonu. Kdaj se je začel pripravljati in na podlagi katerih spoznanj.</font><br>
<font size="4">	Zaradi kompleksnosti zakona, po katerem bodo lahko napotovali vsi državni organi, torej vsa ministrstva, organi v sestavi vladne službe in upravne enote, tudi drugi državni organi kot so: Ustavno sodišče, Računsko sodišče, tožilstvo, skratka cel pravosodni sistem, skratka vsi organi, ki so osebe javnega prava in sodijo v javni sektorju po zakonu, ki ureja javni položaj oziroma položaj javnih uslužbencev. </font><br>
<font size="4">	Pri pripravi tega zakona je bilo v letih 2020 in 2021 izvedenih več krogov medresorskega usklajevanja in rezultat je ta predlog. Zelo velik interes za sprejetje novega zakona je bil predvsem pri Ministrstvu za notranje zadeve, pri Policiji, ki razmeroma veliko napotuje v primerjavi z drugimi državnimi organi. Prav tako se o pozitivnih rešitvah, ki jih prinaša novi zakon izreklo Ministrstvo za obrambo. </font><br>
<font size="4">	Interes Slovenije za čimprejšnje sprejetje novega zakona pa je povezan tudi z dejstvom, da so bile v Evropski uniji 19. 9. 2018 sprejete zaveze za krepitev civilnih vidikov skupne varnostne in obrambne politike in te zaveze članice med drugim obvezujejo k zmogljivosti in pa širitvi nabora izvedencev ter večji odzivnosti. In novi zakon je prav v tem smislu ključnega pomena za izpolnjevanje omenjenih zavez. </font><br>
<font size="4">	Že na začetku sem omenil, da se je pri obstoječem zakonu izkazalo, da je v marsičem omejujoč. Seveda se je tudi v petnajstih letih spreminjal način, po katerem mednarodne organizacije pristopajo k napotitvam, oboje pa sedaj zahteva, da se ustrezno dopolni in nadgradi trenutni sistem napotovanja. </font><br>
<font size="4">	Če mi dovolite še nekaj minut, bi na kratko povzel glavne pridobitve novega zakona. </font><br>
<font size="4">	Naj začnem s tem, da bo po novem možna napotitev pravosodnih funkcionarjev, o katerih napotitev skladno s trenutno veljavno zakonodajo ni bila možna. Gre za sodnike tožilce. Tudi pravosodne izvedence širšega profila, ki lahko pomagajo pri zakonodaji ali pa pri usposabljanju tujih tožilcev in sodnikov pri mentoriranju. To so tudi profili, ki smo jih pri dosedanji praksi identificirali kot najbolj deficitarne s strani Slovenije.</font><br>
<br>
<b><font size="4">3. TRAK: (ES) – 9.10</font></b><br>
<br>
<b><font size="4">	</font></b><font size="4">(nadaljevanje) Naslednja novost je poenostavljen postopek izbire kandidatov za napotitev. Opredeljen je postopek napotitev oseb, ki se prijavljajo neposredno na razpise mednarodne organizacije za sekundirana delovna mesta. Prav tako je v primeru, da je rok za posredovanje kandidatur mednarodni organizaciji izjemno kratek, možna neposredna napotitev strokovnjaka, ki bo vpisan v evidenci usposobljenih oseb. Odprta je tudi možnost za napotitve kandidatov zunaj javnega sektorja, ne da bi se jim bilo potrebno prej zaposliti za določen čas v javnem sektorju in tudi brez finančnih posledic za pristojni organ. To je bila do sedaj ena največjih ovir in tudi sistem je bil na neki način zaprt. Sedaj ga odpiramo. Kot veste smo že večkrat imeli v družbi razpravo o statusu vojakov in ta zakon pravzaprav tudi nekdanjim vojakom odpira možnosti za sodelovanje v tovrstnih misijah in tudi v tem smislu ga vidimo kot eden izmed prispevkov k reševanju njihovega statusa.</font><br>
<font size="4">	Naslednja novost je, da ureja večje poenotenje skupne višine prejemkov napotenih oseb. Torej plače, ki jo prejemajo od delodajalca in prihodkov od mednarodne organizacije.</font><br>
<font size="4">	Naslednja novost je v opredelitvi kratkoročnih misij. Po novem te štejejo za kratkoročne misije takšne, ki trajajo največ tri mesece. Do sedaj je bila ta omejitev do 30 dni. To se je v praksi pokazalo kot neživljenjsko zlasti v primerih opazovanja torej volitev. Kot veste so volitve dolg proces in praviloma trajajo, z vsemi pripravljalnimi dejanji več kot 30 dni.</font><br>
<font size="4">	Še ena novost je v tem, da napotena oseba iz javnega sektorja med samo udeležbo v kratkoročni misiji ostane v delovnem razmerju pri istem delodajalcu kakor pred napotitvijo, pri čemer novi zakon izrecno določa, da se napotitev šteje za službeno pot ter da je napotena oseba opravičena do povračila stroškov na službeni poti razen tistih, ki jih krije mednarodna organizacija. </font><br>
<font size="4">	Natančneje so urejene tudi evidence. To je izjemnega pomena tudi z vidika omejitev, ki jih imamo ko obdelujemo osebne podatke. Sedaj ta zakon daje vendarle podlago, da vodimo evidenco o usposobljenih kandidatih. To je izjemnega pomena, da organ lahko takoj iz svoje evidence identificira kandidata oziroma kandidatko za posamezno mesto in s tem nam daje večjo možnost, da bomo v mednarodne organizacije in mednarodne civilne misije plasirali usposobljene osebe in s tem seveda širili tudi prisotnost Slovenk in Slovencev v teh sistemih. </font><br>
<font size="4">	Naslednja in s tem bi potem tudi zaključil, novost je, da poleg napotitve kandidatov neposredno na delo, obstaja v novem zakonu tudi možnost napotitve v različne izvedbene organizacijske oblike. Gre za primere pravnih oseb, ki delujejo na podlagi ustanovitvenega akta misije ali mednarodne organizacije, kot so na primer skupna podjetja Evropske unije, ki se ustanavljajo z uredbami Sveta, prav tako se sem prištevajo tudi različne državne institucije katerih sodelovanje poteka pod okriljem misije ali mednarodne organizacije, kot so denimo posebna sodišča za Kosovo in pa Urad posebnega tožilstva Kosovo. </font><br>
<font size="4">	To je torej kratka predstavitev. Seveda pa sem v primeru vprašanj pripravljen podati še kakšna dodatna pojasnila.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa državnemu sekretarju.</font><br>
<font size="4">	Besedo sedaj predajam predstavnici Zakonodajno-pravne službe Državnega zbora. Gospa Barbara Gerečnik, izvolite.</font><br>
<br>
<font size="4">	</font><b><font size="4">BARBARA GEREČNIK:</font></b><font size="4"> Hvala za besedo. Lepo pozdravljeni.</font><br>
<font size="4">	Zakonodajno-pravna služba je v skladu s svojimi pristojnostmi določenimi v Zakonu o Državnem zboru in Poslovniku Državnega zbora proučila Predlog zakona in pripravila pisno mnenje. </font><br>
<font size="4">	Že v uvodnem delu mnenja smo izpostavili, da bi besedilo Predloga zakona terjalo določene izboljšave. </font><br>
<br>
<b><font size="4">4. TRAK: (ES) – 9.15</font></b><br>
<br>
<b><font size="4">	</font></b><font size="4">(nadaljevanje) Ena od pomanjkljivosti je zlasti nejasnost in nedoločnost izražanja ter nezadostna skrbnost pri uporabi izrazov. Izražanje, ki ne omogoča razumevanja pomena posamezne norme pa lahko ogrozi načelo pravne države.</font><br>
<font size="4">	Tako se je tudi pri posameznih členih večina naših pripomb nanašala na nedosledno ali neustrezno uporabo izrazov in opredelitev, posledica katere so notranja neskladja v zakonskem besedilo ter nejasnosti pri razumevanju pomena in namena posameznih določb. </font><br>
<font size="4">	Nekaj pripomb je bilo povsem nomotehnične narave. </font><br>
<font size="4">	S predlogi amandmajev za amandmaje Odbora je večina tovrstnih pripomb Zakonodajno-pravne službe ustrezno upoštevana. Podana pa so bila tudi določena pojasnila s strani Ministrstva za zunanje zadeve. </font><br>
<font size="4">	V mnenju smo podali tudi nekatere ustavno-pravne pomisleke. Na tem mestu bi izpostavila pripombo k 12. členu Predloga zakona, ki ureja postopek izbire kandidatov v Republiki Sloveniji in določa postopanje z nepopolnimi vlogami na način, da se kandidatu pozivna dopolnitev vloge pošlje na elektronski naslov.</font><br>
<font size="4">	Kot smo zapisali v mnenju pošiljanje dokumentov na elektronski naslov ne daje zagotovila, da je pisanje dejansko prispelo do naslovnika, niti dokaza o prejemu pošiljke ter ne zagotavlja tajnosti pošiljk v smislu preprečevanja nepooblaščenega dostopa. Dejanje pošiljanja poziva tudi ne pomeni, da je bil ta kandidatu dejansko vročen in da se je z njim seznanil. Prav vročanje pa je tisti procesni institut, ki služi uresničevanju pravice do informacije kot predpogoja pravice do izjave v postopku, ki je eden pomembnejših elementov pravice do enakega varstva pravic iz 22. člena Ustave. Ta namen pa je lahko dosežen le, če je dejansko zagotovljeno, da bo pisanje prispelo do naslovnika. Predlog amandmaja za amandma Odbora k 12. členov izpostavljenih pomislekov ne odpravlja.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Prehajamo sedaj na razpravo o posameznih členih in predlogih za amandmaje Odbora. </font><br>
<font size="4">	Odpiram razpravo in dajem besedo članicam in članom Odbora za zunanjo politiko. Želi kdo besedo? Ugotavljam, da ne in razpravo zaključujem. </font><br>
<font size="4">	Prehajamo na glasovanje o predloženih amandmajih….</font><br>
<font size="4">	Postopkovno, gospod Ferjan, izvolite.</font><br>
<br>
<font size="4">	</font><b><font size="4">JURE FERJAN (PS SDS):</font></b><font size="4"> Lepo prosim za pet minutno prekinitev pred glasovanjem. Hvala.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Sejo prekinjam in nadaljujemo ob 9.25 uri.)</font><br>
<br>
<font size="4">	(Seja je bila prekinjena ob 9.18.)</font><br>
<b><font size="4">	</font></b><br>
<b><font size="4">5. TRAK: (ES) – 9.25</font></b><br>
<br>
<b><font size="4">	</font></b><font size="4">(Seja se je nadaljevala ob 9.25.)</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Spoštovane kolegice in kolegi, nadaljujemo prekinjeno sejo.</font><br>
<font size="4">	Na glasovanje dajem predlog amandmaja k 1. členu. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je predlog za amandma Odbora sprejet.</font><br>
<br>
<font size="4">	Na glasovanje dajem amandma k 2. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 3. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 5. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 6. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 7. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 8. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 9. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 10. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 11. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 12. členu. Tu je državni sekretar gospod Dovžan zaprosil še za besedo. Izvolite.</font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Hvala lepa.</font><br>
<font size="4">	Za besedo sem zaprosil zato, ker bi se rad odzval oziroma nekako utemeljil zakaj vztrajamo pri 12. členu takšen kot je kljub nekaterim pomislekom, ki so bili izraženi s strani Zakonodajno-pravne službe. </font><br>
<font size="4">	Zakonodajni-pravni službi bi se na tem mestu zahvalil za številne koristne pripombe, ki smo jih bolj ali manj vse upoštevali, z izjemo te, ki se nanaša na 12. člen. </font><br>
<br>
<b><font size="4">6. TRAK: (ES) – 9.30</font></b><br>
<br>
<b><font size="4">	</font></b><font size="4">(nadaljevanje) Gre pa seveda za to, da ne moremo na ta način, bom rekel, uveljavljati principe Zakona o pravnem postopku in rokov, ki jih ta zakon predvideva in tudi fizičnega načina vročanja v teh pripravljalnih postopkih za nominacijo, kajti v tem primeru bi zaradi kratkih rokov, ki jih mednarodna organizacija postavlja, bil cel postopek sam po sebi nesmiseln, ker bi zamudili prijavo vsi, ki se prijavljajo. Skratka, če je sedemdnevni rok za prijavo potem je nemogoče spoštovati in je pač treba narediti tak sistem, ki omogoča, da vseeno do kandidature pride. To se mi zdi zelo bistvenega pomena in zato je v zakonu predvidena možnost elektronske komunikacije. </font><br>
<font size="4">	Gre za komunikacijo preko naslova, ki ga posameznik sam navede kot naslov za komunikacijo. Se pravi, vsa tveganja v zvezi s tem nekako on sam prevzema. Dejstvo pa je, da je možno tudi elektronskim komunikacijam slediti, ve se s povratnicami ali je bilo sporočilo prevzeto. To je edini način, da pravzaprav v realnem času, ki še omogoča izvedbo same nominacije pride do odločitve do popolne vloge in do same nominacije. </font><br>
<font size="4">	Gre tudi za ne za končno fazo odločanja o sami nominaciji oziroma o samem delovnem mestu. Gre za samo nominacijo, ker končne odločitve sprejemajo mednarodne organizacije. Gre za to kako se bo posameznik ali posameznica ali se bo pravočasno postavila v vrsto. Za to gre in tu včasih res šteje hitrost. Če imamo zakonodajo, ki omogoča to hitrost, potem so kandidature sploh smiselne. </font><br>
<font size="4">	Naj se dodam, da to ni edina zakonska rešitev, ki omogoča tak način. V posameznih predpisih je to že predvideno. Naj omenim zakon, ki ureja delovna razmerja, ker tudi, recimo, delodajalec lahko na elektronski naslov pošlje obvestilo zaposlenemu, ki lahko šteje na sodišču kot začetek postopka odpovedi rednega delovnega razmerja. Hočem reči, da to ni neka novost. Ampak ta, ki jo predvideva Zakon o delovnih razmerjih bistveno bolj posega v pravice posameznika kot ta iz 12. člena, kjer pravzaprav ne gre za neko pravico samo po sebi, ampak gre za to, da omogočimo posamezniku, da sploh pride do neke pozicije. In to pač skratka želimo doseči. </font><br>
<font size="4">	Hvala.</font><br>
<font size="4">	</font><br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa za to pojasnilo državnemu sekretarju. Želi ste še besedo? Gospod dr. Matej Tašner Vatovec, izvolite.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Čisto iz radovednosti. Hipotetično, če je več kandidatov, en ima nepopolno vlogo. Denimo da se pač v tem mejlu, ki ga pošljete oziroma, ki mu ga organ pošlje, znajde v tem njegovem temu đžank? mejlu ali pa kakorkoli ne pride do tega, da bi odprl in prišel do povratnice, ni izbran. Vi nominirate nekoga drugega. Verjetno neka pritožba je možna. Kako se bo potem tak zaplet razrešil? </font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Želite odziv, gospod državni sekretar? Izvolite.</font><br>
<br>
<font size="4">	</font><b><font size="4">GAŠPER DOVŽAN:</font></b><font size="4"> Še enkrat ponavljam. Če bi imeli sistem po ZUPU, ne bi nihče od tistih pravzaprav, ki konkurirajo za možnost nominacije, mogel biti nominiran. Nihče, ker bi rok zamudili. Zato gre. </font><br>
<font size="4">	Če se znajde pošta v napačnem predalu, je to pač odgovornost posameznika. To ni odgovornost države. Zato sem poudaril, da mora posameznik navesti elektronski naslov, na katerega želi, da poteka vsa komunikacija v zvezi z njegovo kandidaturo. Kako bo praksa poiskala potem možnosti pravne zaščite? Ampak dejstvo je, da tu še ne gre za neko pridobljeno pravico. Gre zgolj za možnost za nominacijo. In če imamo elektronski način komuniciranja, ima več ljudi možnost in manj </font><br>
<br>
<b><font size="4">7. TRAK: (ES) – 9.35</font></b><br>
<br>
<b><font size="4">	</font></b><font size="4">(nadaljevanje) izničenih pravic bo kot če ohranimo tak star papirnati način vročanja in preko pošte.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Sedaj smo šli malo izven konteksta, kajti razprava je bila zaključena in sploh ni bilo interesa na začetku obravnave. </font><br>
<font size="4">	Bom dala besedo še dr. Tašner Vatovcu, potem pa bom še sama obrazložila svoj glas. Izvolite.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Hvala. Štejte to, predsednica, kot obrazložitev glasu, da bo bolj po postopku.</font><br>
<font size="4">	Jaz bom proti temu amandmaju. Mislim, da je vseeno potrebno vztrajati na tem, da se neke pravne standarde ohranja. </font><br>
<font size="4">	Sedaj kar se tiče, da je lastna odgovornost. Verjamem, da je tudi lasten interes posameznih kandidatov, da če prejmejo pošto priporočeno s povratnico po klasični pošti, da jo ustrezno hitro dvigne in jo tudi vrnejo. Mislim, da je to boljša varovalka kot to, da se zanašamo na to, da bo to sedaj vročeno oziroma sporočeno po elektronski poti in da se bo potem videlo kako se bo izoblikovala pravna praksa glede pravnega varstva. Mislim, da je to rahlo neodgovorno.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala.</font><br>
<font size="4">	Sama bom ta predlog amandmaja koalicijski poslanskih skupin za amandma Odbora podprla. Res da v nekoliko ožjem merilu rešuje oziroma posodablja ustrezneje determinira določbo na podlagi pripomb Zakonodajno-pravne službe, pa vendar, čisto s tehničnega vidika, kljub vsebinskim lahko različnim mnenjem je prav, da si pustimo vseeno odprto tudi možnost tudi člen ostane odprt za obravnavo na seji Državnega zbora. Kot rečeno pa tudi vsebinsko lahko samo pritrjujem vsebinskim razlogom, ki jih je državni sekretar navedel, da v določenih zadevah je smiselno tudi vročanje preko elektronske pošte, zato da se ne zamudi rokov mednarodnih institucij, ki se ne ozirajo na naše notranje vročitvene postopke. Tako da moja podpora temu predlogu amandmaja.</font><br>
<font size="4">	Še kdo? Nihče.</font><br>
<font size="4">	Potem prehajamo na glasovanje. Na glasovanje dajem predlog amandmaja k 12. členu.</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (1 član.)</font><br>
<font size="4">	Ugotavljam, da je amandma sprejet. </font><br>
<br>
<font size="4">	Na glasovanje dajem predlog amandmaja k 13. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 14. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 15. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 16. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 17. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<b><font size="4">8. TRAK: (ES) – 9.40</font></b><br>
<br>
<b><font size="4">	</font></b><font size="4">(nadaljevanje) Na glasovanje dajem predlog amandmaja k 20. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 21. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Pričeli bomo z glasovanjem o predlogu amandmaja k 23. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 26. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet. </font><br>
<br>
<font size="4">	Na glasovanje dajem predlog amandmaja k 27. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 28. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 29. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 30. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 31. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? 9 članov.)	Je kdo proti? (Nihče.(</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 33. členu.	</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem predlog amandmaja k 34. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Na glasovanje dajem še predlog amandmaja k 37. členu.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet. </font><br>
<br>
<b><font size="4">9. TRAK: (ES) – 9.45</font></b><br>
<br>
<b><font size="4">	</font></b><font size="4">(nadaljevanje) Sedaj bomo glasovali o vseh členih skupaj.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da so členi sprejeti.</font><br>
<br>
<font size="4">	S tem zaključujem drugo obravnavo Predloga zakona na matičnem delovnem telesu. Sprejeti amandmaji Odbora bodo vključeni v Dopolnjen predlog zakona, ki bo sestavni del poročila Odbora.</font><br>
<font size="4">	Prosim, da v skladu z drugim odstavkom 42. člena Poslovnika Državnega zbora določimo še poročevalca, ki bo poročilo predstavil na seji Državnega zbora. Predlagam, da bi to storila kot predsednica tega Odbora. Ali kdo temu nasprotuje? Ugotavljam, da ne. Hvala lepa.</font><br>
<font size="4">	S tem zaključujem to točko dnevnega reda in 97. sejo Odbora za zunanjo politiko. Vsem sodelujočim hvala lepa in lep dan vam želim. Hvala.</font><br>
<br>
<b><font size="4">Seja je bila končana 3. decembra 2021 ob 9.46.</font></b>