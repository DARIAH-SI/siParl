<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br>
<b><font size="4">64. nujna seja</font></b><br>
<br>
<b><font size="4">(18. november 2021)</font></b></p></div><br>
<b><font size="4">Sejo je vodila Eva Irgl, predsednica odbora.</font></b><br>
<b><font size="4">Seja se je začela ob 20.16.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Dober večer!</font><br>
<font size="4">	Vse članice in člane odbora lepo pozdravljam. Lepo pozdravljam tudi vabljene na današnjo sejo.</font><br>
<font size="4">	Vem, da je ura že pozna, da smo vsi že malce utrujeni. Zasedanja potekajo že od zjutraj. Jutri nadaljujemo s 16 ur dolgo interpelacijo, tako da sem prepričana, da bomo danes kot zainteresirano delovno telo, vendarle strnili svoje misli in povedali tisto, kar je bistveno oziroma kar je vezano na Odbor za delo, družino, socialne zadeve in invalide, ne pa o zakonu, bom rekla, v celoti, kajti to boste lahko razpravljali na Odboru za zdravje, kot matičnemu delovnemu telesu, tukaj pa se bomo osredotočili na vsebine, ki so vezane na socialna vprašanja.</font><br>
<font size="4">	Sedaj pa, torej začenjam 64. nujno sejo Odbora za delo, družino, socialne zadeve in invalide in vas obveščam, da na seji, kot nadomestni člani in članice odbora s pooblastili sodelujejo: namesto gospoda Aleksandra Reberška je z nami gospa Iva Dimic, namesto gospe Tadeje Šuštar Zalar je z nami gospod Andrej Černigoj, namesto gospoda Soniboja Knežaka je z nami gospod Dejan Židan in namesto gospoda Aljaža Kovačiča je z nami gospod Jože Lenart. Vse lepo pozdravljam in jim želim dobro delo na našem odboru.</font><br>
<font size="4">	S sklicem seje ste prejeli naslednji dnevni red seje odbora, in sicer, Predloga zakona o dolgotrajni oskrbi. Ker v poslovniškem roku nisem prejela predlogov v zvezi z dnevnim redom seje, je torej določen dnevni red seje takšen, kot je bil predlagan s sklicem.</font><br>
<br>
<font size="4">	Smo torej pri </font><b><font size="4">1. IN EDINI – TOČKI DNEVNEGA REDA.</font></b><br>
<font size="4">	Kot že rečeno, bomo obravnavali Zakon o dolgotrajni oskrbi in sicer, kot zainteresirano delovno telo. Matično delovno telo v tem primeru je Odbor za zdravstvo, kjer se bo odvila ključna razprava, kjer se bo tudi vlagalo amandmaje in tako naprej. Gradivo, predlog zakona in ostalo gradivo, je objavljeno na spletnih straneh Državnega zbora.</font><br>
<font size="4">Na sejo sem vabila Ministrstvo za delo, družino, socialne zadeve in enake možnosti; z nami je gospod državni sekretar Cveto Uršič, ga lepo pozdravljam. Vabili smo Ministrstvo za zdravje; z nami je državna sekretarka, gospa Alenka Forte, ki jo tudi lepo pozdravljam. Vabili smo Zakonodajno-pravno službo, Državni svet; z nami je gospod Dane Kastelic. Vabili smo Nacionalni svet invalidskih organizacij Slovenije, Zvezo društev slepih in slabovidnih Slovenije, Socialno zbornico Slovenije, torej sekcijo družinskih pomočnikov, Inštitut za socialno varstvo Republike Slovenije, Zvezo društev upokojencev Slovenije, Zavod za pokojninsko in invalidsko zavarovanje; z nami je direktor gospod Papež, Srebrno nit, Združenje za dostojno starost, Društvo za pomoč osebam z motnjami v razvoju »Vesele nogice«, Svet za invalide Republike Slovenije, Društvo Svetloba ter Društvo študentov invalidov Slovenije.</font><br>
<font size="4">Odbor je v skladu s prvim odstavkom 41. člena Poslovnika Državnega zbora, torej tisti, ki to obravnava danes kot</font><br>
<br>
<b><font size="4">2. TRAK: (TB) – 20.20</font></b><br>
<br>
<font size="4">	(nadaljevanje) zainteresirano delovno telo.</font><br>
<font size="4">Ker predlog zakona torej naš odbor obravnava kot zainteresirano delovno telo, se bomo torej omejili na razpravo o vsebini, ki so vezane na tiste člene, ki se nanašajo na delovno področje našega odbora.</font><br>
<font size="4">In najprej uvodoma dajem besedo predstavniku predlagatelja, to je državni sekretar, ki je na Ministrstvu za zdravje, gospe Alenki Forte.</font><br>
<font size="4">Izvolite gospa Forte, beseda je vaša, da predstavitev predlog zakona v celoti. Izvolite.</font><br>
<br>
<b><font size="4">ALENKA FORTE:</font></b><font size="4"> Hvala lepa za besedo.</font><br>
<font size="4">Jaz samo upam, da bom tole znala projicirat. Jaz, samo, da bo tudi, aha, je z zamikom, super. Najlepša hvala. Stroj dela.</font><br>
<font size="4">Tako da, lep dober večer vsem skupaj. Spoštovana predsednica, spoštovani poslanke in poslanci, spoštovani zbrani!</font><br>
<font size="4">Danes vam predstavljamo Predlog zakona o dolgotrajni oskrbi, zakona, ki ga naša družba, državljani, pa tudi izvajalci storitev, s področja dolgotrajne oskrbe, nujno potrebujemo. Zakon je plod skoraj dvajsetletnega dela številnih deležnikov, ki so se trudili, da se postavi enotna sistemska ureditev področja dolgotrajne oskrbe in zagotovi potrebno podporo oziroma storitve osebam, ki ne zmorejo več v celoti samostojno poskrbeti zase. </font><br>
<font size="4">Pri dolgotrajni oskrbi ne gre zgolj za obravnavo starejših. Dolgotrajna oskrba predstavlja niz povezanih ukrepov, storitev, aktivnosti, namenjenih osebah, ki so zaradi posledic bolezni, starostne oslabelosti, poškodb, invalidnosti, pomanjkanja ali izgube intelektualnih sposobnosti v daljšem časovnem obdobju ali trajno, odvisne od pomoči drugih oseb pri opravljanju osnovnih in podpornih dnevnih opravil. Gre za starostno skupino nad 18. let. Gre za ukrepe, ki zadevajo tako mladega invalida, kot tudi starejšo osebo. Projekcije kažejo, da se bo v Sloveniji delež starih nad 65. let iz 20 procentov v letu 2019, povečal na 31 procentov v letu 2050 in od tega bo delež starejših od 80. let, z manj kot sedaj 6 procentov v letu 2019, narastel na 11 procentov v letu 2050. Pa vendar pri urejanju področja dolgotrajne oskrbe ne smemo prezreti odrasle populacije do 65. let, ki potrebuje dolgotrajno oskrbo, saj zanje v obstoječih ureditvah nimamo ustreznih oblik formalne oskrbe.</font><br>
<font size="4">V preteklosti smo pomembno bolj krepili razvoj institucionalnega varstva, mnogo manj pa vlagali v razvoj in dostopnost storitev na domu. Tako nismo ustrezno naslovili zavez države, da podpre možnost deinstitucionalizacije. Predvsem pa nismo sledili potrebam oseb, ki dolgotrajno oskrbo potrebujejo, kakor tudi ne njihovim željam, da kljub morebitni nezmožnosti popolne samooskrbe, ob ustrezni pomoči, ostanejo čim dlje v svojem domačem okolju in tukaj naslavljamo populacijo, blizu 50 do 60 tisoč oseb, ki danes tudi v nedostojnih pogojih bivajo v domačem okolju, so socialno izključeni in prepuščeni sami sebi.</font><br>
<font size="4">Predlog zakona o dolgotrajni oskrbi, ki je v postopku v Državnem zboru, prinaša odgovore na izzive, s katerimi se soočamo v okviru obstoječih ureditev na področju dolgotrajne oskrbe. Ključno vlogo pri uveljavitvi tega zakona bo imel Zavod za zdravstveno zavarovanje Slovenije, ki bo vzpostavil nov sistem z vso potrebno kadrovsko in informacijsko strukturo, kot tudi na novo sistem z vstopno točko. Torej, kadrovski resursi na Zavodu za zdravstveno zavarovanje predvidevajo ključno vlogo za vstop v ta sistem, tako, da se vzpostavi točka, ki jo imenujemo vstopna točka, kjer pooblaščene, posebej locirane osebe, opravijo oceno osebe. </font><br>
<font size="4">Torej, mogoče, da ne bo tako suhoparno, povemo, da je pravzaprav v</font><br>
<br>
<b><font size="4">3. TRAK: (TB) – 20.25</font></b><br>
<br>
<font size="4">	(nadaljevanje) preteklih letih bilo narejeno veliko naporov in tudi v pomoč pri snovanju tega zakona, so bili nedvomno tudi pilotni projekti, ki so potekali v Sloveniji in ki so bili seveda v veliko pomoč pri pripravi tega zakona. Potekali so ti projekti v treh občinah, torej v Celju, v Dravogradu in v Krškem.</font><br>
<font size="4">	Ključni poudarki zakona so, kot sem rekla, da je nosilec tega novega zakona Zavod za zdravstveno zavarovanje Slovenije. Nadalje, zakon predvideva postopno prevajanje pravic, ki so že danes prisotne, zagotavlja tudi razpršene vire financiranja in predvideva tudi uvedbo obveznega zavarovanja za dolgotrajno oskrbo. Zelo pomembno je, da imamo v tem zakonu zato, da zagotovimo pacientom oziroma zavarovancem primerljive pravice glede na njihove potrebe. Vzpostavi se novo ocenjevalno orodje, seveda ne povsem novo, kot bi kdo mislil, da smo nekaj na novo izumili, vendar so to orodja, ki so v uporabi že sedaj, bodisi pri ocenjevanju oseb za dodatek za tujo nego in pomoč, bodisi, ko zdravstvena nega v domovih za starejše pripravlja načrte obravnav.</font><br>
<font size="4">	Zakon uvaja nekatere novosti. Danes poznamo izvajalce dolgotrajne oskrbe, ki so javni zavodi, poznamo že tudi druge pravne osebe, samostojne podjetnike, ki so lahko posamezniki in fizične osebe, ki že danes opravljajo samostojno dejavnost, na novo pa zakon uvaja tudi nosilca dopolnilne dejavnosti na kmetiji, ki izvajajo oskrbo oziroma dolgotrajno oskrbo v obliki bivalnih enot. Pomembno je, da vsi izvajalci vstopajo pod enakimi pogoji, kar pomeni, da morajo izpolnjevati pogoje za pridobitev dovoljenja. Omenila sem že, da je uvedena enotna ocena upravičenosti do dolgotrajne oskrbe na podlagi enotne ocenjevalne lestvice. Ocena se opravi torej na domu zavarovane osebe oziroma, ne zavarovane, zavarovane osebe in ne kjerkoli, torej, oseba, ki potrebuje, se jo ocenjuje v domačem okolju, kjer je res možno zelo dobro ocenit potrebe posameznika. </font><br>
<font size="4">So izjeme, kjer to ne bo potrebno. Gre za osebe, ki bodisi zaradi hudega kognitivnega upada ali nekega telesnega deficita jasno takoj vstopa v peto kategorijo in tukaj ni potrebno ocenjevanje, zadošča izvid ustreznega specialista. Torej, govorimo o tem, da bomo na terenu celotne Slovenije imeli pri določenih potrebah tudi primerljive pravice in torej primerljive potrebe. To danes žal v Sloveniji ni. Upravičenci, ki pridobijo pravico, lahko koristijo to pravico kot formalno oskrbo v inštituciji, lahko se jo izvaja na domu. Novo se uvaja termin denarni prejemek in oskrbovalec družinskega člana.</font><br>
<font size="4">Glede na odbor, na katerem smo, bi posebej poudarila to noviteto oskrbovalec družinskega člana. Ta je, … zdaj pa je izginilo, se oproščam, tole pa ne prenaša…</font><br>
<br>
<b><font size="4">PREDSEDNICA EVA IRGL:</font></b><font size="4"> Jaz se opravičujem za to…</font><br>
<br>
<b><font size="4">ALENKA FORTE:</font></b><font size="4"> Ni, ni problem…</font><br>
<br>
<b><font size="4">PREDSEDNICA EVA IRGL:</font></b><font size="4"> …Malo tehnično motnjo, ampak to bojo…</font><br>
<br>
<b><font size="4">ALENKA FORTE:</font></b><font size="4"> Bom… Bom, lahko govorim, torej…</font><br>
<br>
<b><font size="4">PREDSEDNICA EVA IRGL:</font></b><font size="4"> …Uredili tisti, ki se s tem ukvarjajo…</font><br>
<br>
<b><font size="4">ALENKA FORTE:</font></b><font size="4"> Lahko govorim, torej…</font><br>
<br>
<b><font size="4">PREDSEDNICA EVA IRGL:</font></b><font size="4"> …Ampak lahko nadaljujete naprej.</font>
<ul>
<ul><font size="4">Gospa Forte, izvolite.</font></ul>
</ul>
<br>
<b><font size="4">ALENKA FORTE:</font></b><font size="4"> Pri oskrbovalcu družinskega člana, to je nova entiteta oziroma nova oblika, danes poznamo družinskega pomočnika in ta družinski pomočnik je danes v situaciji, da prejema minimalno plačo. Skozi snovanje tega zakona se je pokazalo, da je potrebno to, bom rekla, nepravičnost oziroma glede na to, da to večinoma opravljajo ženske, tudi neko, bom rekla, ima tudi konotacijo neke spolne, spolnega,</font><br>
<br>
<b><font size="4">4. TRAK: (TB) – 20.30</font></b><br>
<br>
<font size="4">	(nadaljevanje) neenakosti, ker večinoma to počnejo ženske, kajne in smo v snovanju, v sodelovanju z Ministrstvom za delo, prišli seveda do rešitve, tako, da se nagradi oskrbovalca družinskega člana za 1,2 minimalne plače in celo, kot je pogosto v praksi, da ena oseba skrbi za dva ostarela, je možnost ta znesek povišati celo na 1,8 minimalne plače. Ker vemo, da je delo oskrbovalca družinskega člana izredno naporno, ker traja 24 ur vsak dan, smo uvedli tudi možnost, da takšen oskrbovalec družinskega člana letno koristi 21 dni nadomestne oskrbe, kar pomeni, da se osebo ali osebi, za katero ta družinski oskrbovalec skrbi, namesti v neko inštitucijo in lahko oskrbovalec družinskega člana poskrbi tudi za svoje potrebe, bodisi gre na dopust, bodisi ima zdravstvene težave ali kakorkoli. Mi vemo, da je to, ta oskrba za ostarelega opešanega, lahko zelo naporna in ker traja 24/7/365, se nam zdi, da je ta uvedba 21 dni nadomestne oskrbe na leto zelo pomemben dodatek v temu zakonu.</font><br>
<font size="4">	Po ocenjevanju in kategorizaciji oseb, se te razvrščajo v kategorijo 1 do 5 in kategorije oskrbovancev, ki so v domačem okolju, dobijo lahko tudi enkrat letno sofinanciranje e-oskrbe in vsem, ne glede na to, katero pravico izberejo, imajo tudi dodatek oziroma uvedena je tudi storitev za krepitev in ohranjanje samostojnosti v koledarskem letu. Menimo, da zakon resnično izboljšuje status vsakogar, bodisi da je nekdo razvrščen v prvo do peto kategorijo, če danes primerjamo to z tistim DPP-jem, ki ga znamo, mislimo, da bodo vsi, ki bodo uveljavljali to storitev dolgotrajne oskrbe, seveda pridobili.</font><br>
<font size="4">	Po sklopih dolgotrajne oskrbe ločimo torej pomoč pri osnovnih dnevnih opravilih, pomoč pri podpornih dnevnih opravilih, zdravstveno nego, ki je vezana na osnovna dnevna opravila. Kot sem že omenila, uvajamo na novo storitve za krepitev in ohranjanje samostojnosti, ki je znesek, na letni ravni je v koledarskem letu različen, glede na kategorijo in tukaj bi opozorila na to tretjo kategorijo, kjer je znesek najvišji. Menimo, da je ravno ta kategorija zavarovancev, ki so najbolj krhki in ki jim najbolj koristi, da čim dlje ostanejo v domačem okolju, lahko iz tega naslova, seveda, dodatno pridobijo neke motorične sposobnosti ali nekako prilagodijo domače okolje, tako da še vedno lahko bivajo na svojem domu in ne potrebujejo institucionalne namestitve.</font><br>
<font size="4">	Torej, način opravljanja dolgotrajne oskrbe je lahko v obliki formalne oskrbe in jo izvajamo lahko na domu. Tovrstna oskrba bo prešla v pristojnost lokalne skupnosti, potem pa poznamo dolgotrajno oskrbo v instituciji in imamo bivalne enote, nekje imamo že danes tudi VDC-je, manjše enote, to se pravi, enote z manjšim številom postelj in za to kategorijo se storitve zdravstvene nege zagotavlja preko patronažne službe. Najbolj poznam nam je termin oskrbni dom. To predstavlja pravzaprav današnje domove za starejše in storitve bivalne enote oziroma oskrbnega doma bodo v domeni in pod resorjem, kot so že danes, torej Ministrstvom za delo, družino in socialne zadeve. </font><br>
<font size="4">Slovenija ima zelo slabo pokrito področje za oskrbo najtežje bolnih prizadetih, tudi terminalnih bolnikov, kjer je potrebna paliativna oskrba, zato je pomembno, da uvajamo tudi negovalne domove in ravno iz naslova načrta za okrevanje in odpornost, bo Slovenija lahko pridobila sredstva, da izgradimo v Sloveniji, mogoče en ali dva, negovalna doma za najtežje paciente, to so lahko zelo težke invalidne osebe, ki potrebujejo podporo dihanja z zunanjo</font><br>
<br>
<b><font size="4">5. TRAK: (TB) – 20.35</font></b><br>
<br>
<font size="4">	(nadaljevanje) napravo, bodisi so to pacienti, ki so terminalni, v »termi vanalni«(?) fazi neke kronične bolezni in to bo mesto, kjer bojo dostojno in strokovno na visoki ravni oskrbljeni. Ta negovalni dom bo seveda, ker bo delež zdravstvenih storitev največji, v pristojnosti Ministrstva za zdravje.</font><br>
<font size="4">	Torej, še enkrat, za ta odbor se mi zdi zelo pomembno, da razložimo, kaj pomeni termin oskrbovalec družinskega člana. Praviloma to koristijo družinski člani. V zakonu je dobro definirano, kdo je, kakšna mora bit sorodstvena vez in se mogoča za tiste upravičence, ki so v četrti in peti kategoriji. Torej, tudi tem, ki imajo oskrbovalca družinskega člana, pripadajo storitve za krepitev in ohranjanje samostojnosti, kot tudi to sofinanciranje e-oskrbe. Ta res pomemben doprinos je teh 21 dni nadomestne oskrbe v inštituciji. Seveda mora bit oskrba kakovostna, zato zakon predvideva, da se oskrbovalec družinskega člana posebej izobrazi in bo uvedeno obvezno usposabljanje, 30 ur in se predvideva tudi obnovitveno usposabljanje in seveda tudi pri izvajanju storitev oskrbe na domu, bo se takšen oskrbovalec družinskega člana lahko posvetoval z koordinatorjem. Kdo lahko vstopa, je seveda pomembno, v kakšnem psihično fizičnem stanju je takšna oseba in bo to v pristojnosti družinskega zdravnika, da poda mnenje, ali je oseba, ki je kandidat za oskrbovalca družinskega člana, v primerni psihofizični kondiciji.</font><br>
<font size="4">	Torej, zakon v sredino postavlja uporabnika. Ko nek uporabnik s sklepom zavoda pridobi pravico, je pa seveda potrebno to pravico in to kategorijo popolnit z zelo individualnim načrtom obravnave in tukaj je ključen koordinator dolgotrajne oskrbe. To je nosilec, ki pri izvajalcu, ki bo pomagal realizirati oziroma sestaviti načrt in seveda tudi potem bo njegova funkcija ta, da bo nadzoroval kakovost izvajanja oskrbe pri uporabniku.</font><br>
<font size="4">	Kakovost je v tem zakonu izredno pomembna in če hočemo zagotavljat kakovost, seveda, moramo naredit tudi dober nadzor in zakon predvideva res nadzor tako s strani ministrstev nad izvajalci dolgotrajne oskrbe, kot nadzor zavoda nad izvajalci dolgotrajne oskrbe in krovnega ministrstva nad delovanjem Zavoda za zdravstveno zavarovanje. Zakon predvideva postopno uvajanje pravic, torej dolgotrajna oskrba institucij se prevaja že v letu 2022 in naprej. Prav tako termin oskrbovalec družinskega člana vstopi v veljavo takoj, med tem, ko dolgotrajna oskrba na domu in denarni prejemek stopita v veljavo šele leta 2024. Ne mara, kajne? Hvala.</font><br>
<font size="4">	Seveda bodo za zagotavljanje večjega obsega pravic potrebna tudi dodatna sredstva. Že danes iz različnih naslovov zberemo izdatna, se pravi, finančna sredstva, v višini približno 99 milijonov evrov za vsebine, ki jih naslavljamo, seveda pa to za povečan obseg pravic ne bo zadosti in bo do sprejetja posebnega Zakona o financiranju proračun kril tista sredstva, ki so potrebna za izvajanje pravic, ki so planirana v določenem letu. Zato vsi tisti, ki očitajo, da zakon nima vira financiranja, so pač v zmoti in ni nič narobe, če državni proračun prispeva v ta nov steber socialne varnosti. Namreč, tudi druge države financirajo tovrstne vsebine iz državnega proračuna. In, naš proračun pravzaprav za zdravstvo, pa tudi za socialno varstvo, do sedaj ni namenjal tistega, kar bi moral, glede na to, na kakšni stopnji razvitosti je pač naša družba.</font><br>
<br>
<b><font size="4">6. TRAK: (TB) – 20.40</font></b><br>
<br>
<font size="4">	(nadaljevanje) Torej, mi se zavedamo, da zakon ni popoln, da je verjetno veliko stvari, ki jih bo potrebno dopolnit in se seveda zato v teh mesecih, ko je zakon bil sprejet na Vladi, izvajamo številne sestanke, usklajevanja, poslušamo, prisluhnemo in se zavedamo, da bo potrebno amandmirati zakon. Posebej smo seveda prisluhnili upokojencem, tistim, ki se jim ta zakon, seveda, bo prinesel največjo korist in zato se nam zdi pomembno, da bodo zakoni, da bodo členi zakona amandmirani v takšni obliki, da bomo dosegli res čim večjo usklajenost med različnimi deležniki. </font><br>
<font size="4">Ključen, seveda, nosilec je Zavod za zdravstveno zavarovanje Slovenije in se pogovarjamo in seveda tudi njihove predloge v določeni meri absolutno bomo upoštevali. Veliko je očitkov, da ni ustreznih kadrov. Ministrstvo za zdravje je naredilo korak in se že tudi pripravlja nova poklicna kvalifikacija negovalec, kjer je predvideno 480-urno strokovno izobraževanje, tako da zagotovimo resnično večji bazen kadra, da bo glede na izzive, glede na potrebe, zadostna kadrovska pokritost. </font><br>
<font size="4">Na Ministrstvu za zdravje je v zadnji fazi tudi priprava podzakonskih aktov in pripravlja se tudi izobraževanje za ocenjevalce in tudi vse ostale, ki bodo v sklopu zagotavljanja kakovosti tega zakona, morali biti »educirani«. </font><br>
<font size="4">Hvala za enkrat.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj pa dajem besedo državnemu sekretarju na Ministrstvu za delo, gospodu Cvetu Uršiču.</font><br>
<font size="4">Izvolite.</font><br>
<br>
<b><font size="4">CVETO URŠIČ:</font></b><font size="4"> / izključen mikrofon/ Hvala lepa, gospa predsednica. </font><br>
<font size="4">Državna sekretarka na Ministrstvu za zdravje, dr. Forte, je podrobno predstavila vsebino zakona, zato tudi s področja dela našega matičnega odbora na Državnem zboru, / nerazumljivo/ te vsebine ne bi ponavljal, bi pa želel samo izpostavit, da se v Sloveniji že 19 let pripravlja krovni zakon, ki bo celovito… Se opravičujem, ali lahko ugasnete?</font>
<ul>
<ul><font size="4">/ vklop mikrofona/ Aha…</font></ul>
</ul>
<br>
<b><font size="4">PREDSEDNICA EVA IRGL:</font></b><font size="4"> Se opravičujem…</font><br>
<br>
<b><font size="4">CVETO URŠIČ:</font></b><font size="4"> Se opravičujem. Še enkrat torej…</font><br>
<br>
<b><font size="4">PREDSEDNICA EVA IRGL:</font></b><font size="4"> Najbolje potem, da kar od začetka poveste, ja. …</font><br>
<font size="4">Izvolite, gospod Cveto Uršič.</font><br>
<br>
<b><font size="4">CVETO URŠIČ: </font></b><font size="4">Hvala lepa, gospa predsednica.</font><br>
<font size="4">Povedal sem, da je državna sekretarka na Ministrstvu za zdravje, dr. Forte, predstavila vsebino predloga zakona z področja, torej z določbami, ki so smiselno v pristojnosti tega našega matičnega odbora v Državnem zboru, zato ne bi ponavljal, torej, pojasnil k posameznim določbam, bi pa želel izpostavit, da se v Sloveniji že 19. let, približno, torej tja od leta 2002, pripravlja krovni zakon, ki bo na celovit in sistematičen način uredil področje dolgotrajne oskrbe. V zadnjih dveh desetletjih je bilo pripravljenih zelo veliko predlogov. Končno je eden od predlogov bil sprejet na Vladi in bil posredovan v Državni zbor, vam poslankam in poslancem, da ga obravnavate, sprejmete ali zavrnete. </font><br>
<font size="4">Dolgotrajna oskrba spada med tista področja, ki jim v okviru socialnih politik vseh evropskih in tudi drugih svetovnih držav, ki se jim posveča prav posebna pozornost. Razlogov je več. Dr. Forte je posebej izpostavila, torej, vprašanje staranja prebivalstva in Slovenija je med najhitreje, najbolj starajočimi družbami v Evropi. Zato je seveda za nas še prav posebej pomembno, da uredimo to področje. Da ni ustrezno urejeno, je posebej pokazalo tudi obdobje zadnjih dveh let, torej čas Covid epidemije. Tukaj se je pokazalo, da je inštitucionalno varstvo bilo žal v zadnjih desetih, petnajstih letih, bilo precej mačehovsko obravnavano in zato, smo videli, so bile okužbe in podobne stvari, zato torej tudi potrebujemo Zakon o dolgotrajni oskrbi, ki bo, kot sem že rekel, na celovit način rešil vprašanje spodbujanja, omogočanja,</font><br>
<br>
<b><font size="4">7. TRAK: (TB) – 20.45</font></b><br>
<br>
<font size="4">	(nadaljevanje) da ljudje, ki potrebujejo storitve dolgotrajne oskrbe, ostajajo doma, v kolikor so pa v inštituciji, pa dobijo tam primerno oskrbo, primerne storitve.</font><br>
<font size="4">	S kolegi z Ministrstva za zdravje smo sodeloval in skupaj oblikoval set predlogov za področja, ki so v naši oziroma po novem v skupni pristojnosti. Mi menimo, da so predlogi primerni, ali govorimo o družinskem pomočniku oziroma oskrbovalcu družinskega člana ali pa dodatku za pomoč in postrežbo, ker morda, če ostanem pri tem, ker smo skupaj iskal rešitev, ki ne bi poslabšala položaja posameznih upravičencev, ki uveljavljajo te pravice po Zakonu o pokojninskem zavarovanju in jih bodo kasneje, v prihodnosti lahko uveljavljali ali po Zakonu o dolgotrajni oskrbi ali pa morda po Zakonu o pokojninskem in invalidskem zavarovanju tudi vnaprej.</font><br>
<font size="4">	Predlog je, tako kot je dr. Forte povedala, primeren za obravnavo, se ga da prav gotovo izboljšat, dopolnit. Mi bomo prisluhnili, poslušal, predloge, razprave poslank in poslancev in videl tudi, kaj se da še dopolnit.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam, za vaše stališče.</font><br>
<font size="4">	Sedaj pa dajem besedo predstavniku Državnega sveta, gospodu Danetu Kastelicu.</font><br>
<font size="4">	Izvolite.</font><br>
<br>
<font size="4">	</font><b><font size="4">DANE KASTELIC:</font></b><font size="4"> Spoštovana predsednica, spoštovani članice in člani odbora, ostali vabljeni, lepo pozdravljeni!</font><br>
<font size="4">	Državni svet je predlog zakona obravnaval na 45. seji 10. novembra in se pri tem seznanil tudi s stališča Zavoda za zdravstveno zavarovanje, Zbornice zdravstvene in babiške nege, Zveze strokovnih društev medicinskih sester, babic, zdravstvenih tehnikov, Zavoda za pokojninsko in invalidsko zavarovanje, Nacionalnega sveta invalidskih organizacij in tudi z izkušnjami pilotnega projekta integrirane oskrbe v Občini Krško, potem z stališči sindikatov Srebrne niti, skratka Zveze društev upokojencev in(?) vseh tistih, ki neposredno se jih ta pomemben zakon dotika. </font><br>
<font size="4">Vsi navedeni so bili svoje predstavitve predstavili na seji Komisije za socialno varstvo, delo, zdravstvo in invalide, pri Državnem svetu. Njihova stališča so povzeta v našem širšem mnenju, katerega poslanke in poslanci imate. Zagotovo pa bo kdo od sodelujočih tudi danes sam predstavil tudi svoje stališče. En skupni imenovalec vsega skupaj pa je bil na seji Državnega sveta, da če se zakon sprejme, se ga lahko tudi izboljšuje, v primeru, da se ga pa ne sprejme, se ga tudi izboljševati ne more, kar je dovolj sporočilno. </font><br>
<font size="4">Kot ugotavlja Državni svet, se bo predlog zakona uveljavljal postopoma, saj naslavlja kompleksen proces ureditve dolgotrajne oskrbe. Prav tako so predlagatelji Predloga zakona o dolgotrajni oskrbi skušali oblikovati tako, da bi reševali vse zaznane probleme tega področja, čeprav se tako kot predlagatelj zaveda, da idealnega zakona, ki bi zadostil vsem potrebam v tem trenutku, vpletenih deležnikov praktično ni. Državni svet tudi podpira načrtovano poenotenje sistema dolgotrajne oskrbe ter cilj predloga zakona, da se z različnimi ukrepi spodbuja starejše in ostale potencialne upravičence do dolgotrajne oskrbe, da čim dlje ostanejo tudi v domačem okolju. Tovrstne oblike zagotavljanja socialne vključenosti ranljivih skupin prebivalstva, so dobrodošle, vendar pomenijo le dopolnitev sistema dolgotrajne oskrbe, za katere pa je odgovorna država. </font><br>
<font size="4">Glede na večletne priprave zakonodaje, je po mnenju Državnega sveta skrajni čas, da se politika poenoti ter čimprej sprejme zakon, na podlagi katerega bo Slovenija dobila sodoben sistem dolgotrajne oskrbe, ki bo vsem, tudi tistim, ki danes nimajo zagotovljene ustrezne preskrbe, čim dlje omogočalo varno in samostojno življenje. Pri tem pa je bilo še posebno opozorjeno, da moramo biti pozorni, da ne</font><br>
<br>
<b><font size="4">8. TRAK: (TB) – 20.50</font></b><br>
<br>
<font size="4">	(nadaljevanje) nastanejo nove krivice; na primer, kot je generalna prerazporeditev že pridobljene pravice, v mislih imam dodatek za pomoč in postrežbo, le ta mora ostati pravica uporabnika invalida, da sam razpolaga za katero storitev se bo odločil. Opozarja tudi Državni svet, da mora zakonodajalec na podlagi prvega odstavka 51. člena Ustave določiti tudi vsebino pravice z zakonom. Menimo, da je sprejetje sistemskega Zakona o dolgotrajni oskrbi, ne sme preveč odlašati, pri tem pa mora biti zagotovljeno, da se bodo storitve dolgotrajne oskrbe izvajale v okviru javne mreže in ne bodo povzročile okoliščin, v katerih bi lahko kdorkoli prikrajšan ali bil ob že pridobljene pravice. </font><br>
<font size="4">Po mnenju Državnega sveta, je v nadaljnjih postopkih potrebno posebno pozornost nameniti tudi rokom za implementacijo zakona, saj so po našem mnenju absolutno prekratki, predvsem, s tem v mislim imam Zavod za zdravstveno zavarovanje Slovenije, kot nosilca Zakona o dolgotrajni oskrbi. Skratka, Državni svet podpira predlog zakona, obenem pa poziva predlagatelja zakona in vse kvalificirane predlagatelje amandmajev, da vse te konstruktivne pripombe vpletenih ključnih deležnikov preučijo in jih v nadaljevanju zakonodajnega postopka upoštevajo v največji možni meri.</font><br>
<font size="4">Hvala za pozornost.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Zdaj pa, preden dam besedo naprej še ostalim vabljenim na sejo, je želela še nekaj dopolniti državna sekretarka na Ministrstvu za zdravje.</font><br>
<font size="4">Gospa Alenka Forte, izvolite.</font><br>
<br>
<b><font size="4">ALENKA FORTE:</font></b><font size="4"> Hvala za besedo.</font><br>
<font size="4">Verjetno je kriva ura, pa je malo koncentracija padla. Napovedala sem samo, da smo v dogovarjanju, vendar mi smo naredili že seveda korak dalje. Torej, lahko napovemo, da smo izdatno dopolnili 14. člen, ki natančno določa vsebino pravic, zato, ker je bilo veliko očitkov, da je zakon nejasen, nepregleden in smo to seveda jasno dopolnili, dopolnili smo tudi 59. člen, ki bo prav tako kategorije poklicev naslovil. Seveda imajo v zakonu posebno mesto tudi z amandmajem prostovoljci. Posebej smo bili pozorni na kategorijo slepih in slabovidnih in seveda tudi na roke, ki so, se strinjamo, zelo kratki v zakonu. Seveda, če bi bil zakon sprejet že mogoče v poletnih mesecih, ampak vendar se je procedura podaljšala tudi zaradi Covid krize, tako da, tudi amandmaje in predloge Zavoda za zdravstveno zavarovanje, sploh posebej pa ti terminski roki, na to, na to je seveda že, imamo pripravljen odgovor.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala.</font><br>
<font size="4">Torej, če sem vas prav razumela. So ti amandmaji, bodo pripravljeni za matično delovno telo oziroma že delate na teh vsebinah? (Da.) Dobro, to je pomemben podatek, zaradi tega, ker je tudi gospod Kastelic zdaj, bom rekla, na nek način pokazal, da je to res pomembno in nujno in mislim, da se tudi vsi skupaj tukaj zavedamo tega in smo na tem delali, tako da, sem vesela tega vašega odgovora. Je pomemben tudi za nadaljnjo razpravo.</font><br>
<font size="4">Sedaj pa bom začela z razpravljavci vabljenimi, dodatnimi, na današnjo sejo in najprej dajem besedo predsedniku Zveze društev slepih in slabovidnih Slovenije, gospodu Mateju Žnuderlu.</font><br>
<font size="4">Dober večer, lepo pozdravljeni in beseda je vaša, izvolite.</font><br>
<br>
<b><font size="4">MATEJ ŽNUDERL:</font></b><font size="4"> Tudi vam dober večer. Najlepša hvala za povabilo!</font><br>
<font size="4">Ko sem poslušal začetek izvajanja, moram reči, da sem si kar malo oddahnil. Res smo imeli veliko pogovorov na obeh ministrstvih in kaže, da bodo rezultati za slepe in slabovidne taki, kot si želimo, kajti, mi smo se res bali, da bo ravno naša skupina nekako v tistih, ki lahko uveljavljajo dodatek za pomoč in postrežbo, pa bi zaradi omejitev v tem zakonu izpadla in kaže, da se je to uredilo, tako da, jaz se najlepše zahvaljujem vsem, ki ste nam prisluhnili in seveda tudi gospe predsednici, ki se je našim argumentom nekako</font><br>
<br>
<b><font size="4">9. TRAK: (TB) – 9.55</font></b><br>
<br>
<font size="4">	(nadaljevanje) odzvala in je na nek način tudi današnji sestanek, bi rekel, rezultat teh vaših prizadevanj. Tako da, najlepša hvala vam in obema sekretarjema, ki sta dala nam dokaj vzpodbudne novice za danes. Tudi mi se pa strinjamo, da je potrebno nekaj urediti, nekaj pravic, za starajočo se populacijo in seveda, generalno smo za to, da dobimo ta zakon.</font><br>
<font size="4">	Hvala lepa, da ste nas poslušali in, upam, da bomo v soboto res z veseljem spremljal te amandmaje, ki ste jih pripravili. Hvala lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam in hvala tudi za te vzpodbudne besede.</font><br>
<font size="4">Kot rečeno, se bo to urejalo dejansko v soboto, na matičnem delovnem telesu in tako, kot smo se dogovarjali, bo zadeva tudi urejena.</font><br>
<font size="4">Sedaj pa naj povem, da imam še kar nekaj prijavljenih in bi prosila, da se osredotočite na, svoje razprave na približno 5 minut in sedaj dajem besedo generalnemu sekretarju Socialne zbornice, gospodu Vilku Kolblu.</font><br>
<font size="4">Izvolite, beseda je vaša.</font><br>
<br>
<b><font size="4">VILKO KOLBL:</font></b><font size="4"> Hvala za besedo.</font><br>
<font size="4">[Vilko Kolbl, generalni sekretar Socialne zbornice Slovenije.]</font><br>
<font size="4">Z mano je tudi predsednica sekcije družinskih pomočnikov in sicer, vsekakor je spodbuda in tudi podpiramo na Socialni zbornici Slovenije sprejem tega dolgo pričakovanega zakona, vendar, vsekakor ne moremo nekako sprejeti, da se pod okriljem tega zakona na hitro ureja tudi institut družinskega pomočnika. In sicer, institut družinskega pomočnika, kot je prej povedala državna sekretarka, na Ministrstvu za zdravje, torej se uporablja sedaj nek nov termin oskrbovalec družinskega člana. Vsekakor je potrebno paziti in ne mešati jabolk in hrušk, po domače povedano, med osebnimi asistenti in pa družinskimi pomočniki, ker torej ne gre za eno in isto stvar. </font><br>
<font size="4">Institut družinskega pomočnika se vsekakor mora samostojno urediti, v ločenem zakonu, v tako, kot je primerljivo urejen tudi institut osebnih asistentov in zato menimo na Socialni zbornici Slovenije, da se mora institut družinskega pomočnika urejati torej v ločenem zakonu o družinskem pomočniku. Navedeno namreč utemeljujemo že s sprejetimi sklepi Komisije za peticije, človekove pravice in enake možnosti in sicer, na 9. redni seji 24. januarja 2020, in tudi na 7. nujni 16. 10. 2020, še posebej s sklepom takrat sprejete te komisije, št. 4, ki je enoznačno določala, da se ureditev instituta družinskega pomočnika uredi v ločenem zakonu, se pravi, primerljivo tako, kot to določa Zakon o osebni asistenci, nikakor pa ne v Zakonu o dolgotrajni oskrbi. To je naš(?), torej ključno sporočilo.</font><br>
<font size="4">Morda bi praktično besedo, dve, spregovorila tudi predsednica sekcije družinskih pomočnikov, da ne bi bil predolg, ker vidim, da me že opozarjate, bi mogoče besedo, dve, še prepustil predsednici sekcije družinskih pomočnikov, gospe Maji Lombardo.</font><br>
<br>
<b><font size="4">PREDSEDNICA EVA IRGL:</font></b><font size="4"> Gospod Kolbl, nisem vas opozarjala, lahko bi še govorili, ker niste prekoračili časa, ampak sem želela samo povedati, da bom seveda jaz predala besedo gospe predsednici sekcije družinskih pomočnikov, Maji Lombardo.</font><br>
<font size="4">Tako da, gospa Maja Lombardo, izvolite, beseda je vaša.</font><br>
<br>
<b><font size="4">MAJA LOMBARDO:</font></b><font size="4"> V začetku vas prav lepo pozdravljam. Se vam zahvaljujem za povabilo. Pozdravljam vse poslanke in poslance in vse ostale prisotne.</font><br>
<font size="4">Rada bi povedala kot predsednica sekcije, da delujem in se trudim za to, da bi ta sekcija obstala že od leta 2004. </font><br>
<br>
<b><font size="4">10. TRAK: (TB) – 21.00</font></b><br>
<br>
<font size="4">	(nadaljevanje) Moram pokomentirat seveda gospo z Ministrstva za zdravstvo, ki je predstavila družinske pomočnike, da imamo minimalno plačo. Temu ni tako. To ni res, ker družinski pomočniki imamo od leta 2007 socialni transfer, čeprav v osnovnem zakonu je še vedno napisana minimalna plača. To je prva stvar, ki je moteča in v tem zakonu, v tej noveli Zakona o dolgotrajni oskrbi je tudi to napisano, pa bi prosila, da bi tukaj mogoče naredil en popravek.</font><br>
<font size="4">	Moram povedat, da je moteče tudi to, da so invalidi med seboj diskriminirani v odnosi do osebne asistence in ostalih kategorij, saj v institutu družinskega pomočnika, so invalidi edini, ki so ob dodatek za tujo nego in pomoč oziroma za postrežbo na ZPIZ-u, v celoti. To se pravi, da bi bilo mogoče tudi tukaj potrebno dopolnit, z vašega vidika, kaj bo s tem dodatkom za te invalide. Nikoli se nisem postavljala v statusu družinskega pomočnika samo za invalidne otroke po 18., ker tukaj v tem statusu so tudi starostniki in eni in drugi potrebujejo pomoč nas, vseh, ki smo tega zmožni in zato bi apelirala na Ministrstvo za delo, na Ministrstvo za zdravje, da ohranite družinskega pomočnika v svojem zakonu.</font><br>
<font size="4">Hvala lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj pa sprašujem, ali želi besedo kdo od predstavnikov Nacionalnega sveta invalidskih organizacij Slovenije? (Da.)</font><br>
<font size="4">Izvolite, pa še, če se lahko predstavite za magnetogram.</font><br>
<br>
<b><font size="4">MATEJA TOMAN:</font></b><font size="4"> Hvala za besedo.</font><br>
<font size="4">Moje ime je Mateja Toman, danes sem pa tukaj, nadomeščam gospoda Boruta Severja, sicer predsednika Nacionalnega sveta invalidskih organizacij Slovenije, ki pa je žal zbolel, tako da sem, sem tukaj danes jaz v vlogi podpredsednice…</font><br>
<br>
<b><font size="4">PREDSEDNICA EVA IRGL:</font></b><font size="4"> In tudi v svojstvu Sveta za invalide Republike Slovenije…</font><br>
<br>
<b><font size="4">MATEJA TOMAN:</font></b><font size="4"> In tudi… Tako, tako…</font><br>
<br>
<b><font size="4">PREDSEDNICA EVA IRGL:</font></b><font size="4"> Boste pa skupaj povedali stališče?</font><br>
<br>
<b><font size="4">MATEJA TOMAN:</font></b><font size="4"> Lahko, lahko združim, ja, lahko…</font><br>
<br>
<b><font size="4">PREDSEDNICA EVA IRGL:</font></b><font size="4"> Ja, prosim, izvolite.</font><br>
<br>
<b><font size="4">MATEJA TOMAN:</font></b><font size="4"> Saj, glede na to, da obe organizaciji zastopata isto populacijo, imamo usklajena stališča.</font><br>
<font size="4">Bom najprej na kratko povzela tudi dopisa in SIOS-a(?), ki je bil tudi poslan, danes, na odbor in sicer ob zavedanju, da moramo v naši državi nujno vzpostaviti sistem dolgotrajne oskrbe, kar seveda v Nacionalnem svetu invalidskih organizacij, ki zastopa interese več kot 170 tisoč slovenskih invalidov, podpiramo, pa pri tem ne želimo sprememb, ki bi vodile do manjšanja oziroma krčenja obsega doslej že doseženih pravic oziroma prenašanja le teh iz zakonskega nivoja na nivo podzakonskih aktov, ki zagotavljajo slabšo stabilnost oziroma jasnost ureditve. Konkretno pa Nacionalni svet izpostavlja vprašanje pretvorbe oziroma prenašanja pravice do dodatka za pomoč in postrežbo, kot pravice po obstoječih zakonih v Zakonu o dolgotrajni oskrbi, zato je nujno potrebno upoštevati, da se ohranijo obstoječe pravice in da se ta, tudi, pravica do dodatka za pomoč in postrežbo, zajamči tudi v bodoče vsem, ki dodatek prejemajo že sedaj oziroma se ohrani bodisi možnost izbire in ureditev za tiste, ki bodo kasneje vstopali v sistem. </font><br>
<font size="4">Ob tem pa posebej izpostavljamo tudi vprašanje avtomatične prevedbe obstoječih pravic v nov sistem, saj so določene pravice vezane na izdane odločbe po dosedanji obstoječi zakonodaji. Tukaj izpostavljamo odločbe o pravici do dodatka za pomoč in postrežbo, ki so izdane na podlagi Zakona o pokojninskem in invalidskem zavarovanju, saj so te odločbe pogosto</font><br>
<br>
<b><font size="4">11. TRAK: (TB) – 21.05</font></b><br>
<br>
<font size="4">	(nadaljevanje) obvezen pogoj za uveljavljanje določenih pravic po drugih predpisih, kot je recimo predpis iz področja olajša…, s področja dohodnine, torej dohodninska olajšava, na podlagi osebnih okoliščin, pravice pri plačevanju dajatev za cestne takse in, skratka še nek nabor pravic, ki je vezan na te odločbe. Skratka, z nekim avtomatskim prevajanjem iz enega področja v nov zakon lahko pride tudi do ogrozitve uveljavljanja pravic po drugih predpisih. </font><br>
<font size="4">Kaj želimo še posebej izpostaviti? Urejanje pravic naj bo zagotovljeno na ravni zakona. Torej, naj se vsebina opredeljevanja pravic ne prenaša na podzakonski nivo. To je po našem mnenju nujno za zagotavljanje stabilnosti oziroma pravne varnosti, da bodo upravičenci natančno vedeli, do katerih pravic so upravičeni, kakšna je njihova vsebina in da se v te pravice ne more prehitro oziroma prelahko posegati. Kadar so pravice urejene na zakonski ravni, kar je tudi pravilno, je seveda za njihovo spremembo potrebno širše soglasje Državnega zbora, zato urejanje na podzakonski ravni za pravice nikakor ni primerno, saj ne zagotavlja ustrezne stabilnosti.</font><br>
<font size="4">Še enkrat poudarjamo pomen ohranitve že pridobljenih pravic po dosedanji obstoječi zakonodaji. Na tem mestu je bil že večkrat izpostavljen dodatek za pomoč in postrežbo. Tu si vsekakor želimo, da ne pride do poslabšanja položaja slovenskih invalidov in tistih, ki to pravico uživajo že po sedanjem zakonu in tudi sicer, je naše pričakovanje, da z urejanjem podsistema dolgotrajne oskrbe, bo ta oskrba oziroma pravice, ki v veliki meri zadevajo tudi slovenske invalide, prinesla nadgradnjo sistema, večjo stabilnost in odgovor na vprašanja, ki doslej niso bila urejena, nikakor pa ne sme priti do krčenja že pridobljenih pravic oziroma položaja invalidov in vseh posameznikov, ki pravice po drugih zakonih na tem področju že uživajo.</font><br>
<font size="4">Vsekakor se zavedamo, da je ureditev področja dolgotrajne oskrbe nujna. Zadeva ne le starejšo populacijo, temveč velik del slovenskih invalidov različnih starosti. Marsikdaj smo nekako pod vtisom, da je bil Zakon o osebni asistenci, da so bila naslovljena prav vsa vprašanja s področja invalidskega varstva, ampak seveda temu niti slučajno ni tako in velik del populacije s tem zakonom ne dobi ustreznih rešitev, vsaj v pogojih za uveljavljanje Zakona o osebni asistenci, se v ta sistem ne morejo vključiti vsi, torej je ureditev dolgotrajne oskrbe z novim zakonom nujna, vsekakor si pa želimo, da bo ureditev celovita, da bo prinesla nadgradnjo pravic, nikakor pa ne njihovega krčenja oziroma posega v že pridobljene pravice.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam, gospa Toman.</font><br>
<font size="4">Naj tukaj samo povem, glede na to, kar je bilo sedaj izraženo, da bom potem ob koncu predlagala temu odboru sklep, in sicer, »Odbor za delo, družino, socialne zadeve in invalide podpira predloge reprezentativnih invalidskih organizacij, s katerimi se invalidom zagotavljajo oziroma ohranjajo pravice, ki jim omogočajo dostojno življenje.«</font><br>
<font size="4">Mislim, da smo tukaj nekako zajeli potem lepo vso to problematiko, katero ste sedaj omenili. Sedaj pa dajem besedo naprej oziroma sprašujem, ali želi predstavnik Inštituta za socialno varstvo Republike Slovenije, besedo? Mislim, da ni nikogar z nami… Zato sprašujem, ali želi besedo predstavnik Zveze društev upokojencev Slovenije? Tudi ni nikogar. </font><br>
<font size="4">Je pa zagotovo z nami direktor Zavoda za pokojninsko in invalidsko zavarovanje, gospod Marjan Papež.</font><br>
<font size="4">Izvolite, beseda je vaša. Kar pogosto se zadnje čase videvamo na tem odboru. Izvolite.</font><br>
<br>
<b><font size="4">MARJAN PAPEŽ:</font></b><font size="4"> Res je, ja. Hvala lepa za besedo in za vabilo.</font><br>
<font size="4">Lep pozdrav in dober večer vsem prisotnim!</font><br>
<br>
<b><font size="4">12. TRAK: (TB) – 21.10</font></b><br>
<br>
<font size="4">	(nadaljevanje) Danes je bila seja Sveta zavoda in bom kar prebral sklepe. Ne bom rekel, da jih bom komentiral, samo kakšen stavek še zraven povedal, pa me veseli tudi, prejšnja izvajanja, tudi iz Državnega sveta in tudi ostalih, da res, to je logično, da vsi ugotavljamo, da 20 let se že čaka na ta zakon, ampak da vidimo, da je res potreben, da pride do tega zakona. Tudi zadnjič sem na Državnem svetu povedal, da v tem času, ko bi imel lahko že zakon, je marsikdo že umrl, pa bi, bomo rekli, zelo potreboval te pravice.</font><br>
<font size="4">	Svet zavoda je obravnaval Predlog zakona o dolgotrajni oskrbi s področja, ki se nanaša na delovanje zavoda. Svet zavoda predlaga, da se pravica uživalcu dodatka za pomoč in postrežbo, ki jim je bila priznana do uveljavitve Zakona o dolgotrajni oskrbi, še nadalje izplačuje v zavodu. To s strani zavoda že, govorimo že leta in leta, iz dveh razlogov. Se pravi, za tisto varstvo, ki, pravic, da imajo ljudje občutek, da se jim pravica, ki so jo sedaj prejemal, ne vzame, čeprav bi bila prevedena v sistem dolgotrajne oskrbe, po drugi strani pa zakaj bi naredil prevedbo, 33 tisoč 500 je trenutno uživalcev dodatka za pomoč in postrežbo in obremenil izvajalca dolgotrajne oskrbe, ko vemo, da bo imel že drugih problemov veliko. Se pravi, 33 tisoč 500 odločb bi bilo potrebno. Tako, da je zavod v bistvu to predlagal in celo ne samo, da se ne prevede, ampak da še naprej dejansko izplačuje.</font><br>
<font size="4">	V zvezi z dodatkom in pomoč in postrežbo, je po Državnem svetu, na Odboru Državnega sveta, potem šla kar močna akcija, ki jo je že predstavnik društva, predsednik Društva slepih in slabovidnih omenil, omenil oba državna sekretarja in predsednico. Tudi zavod je bil zelo vključen in smo sodelovali in skupaj, mislim, da tudi oblikovali amandma, da 100. člen, kajne, upam, da bo tak amandma res pripravljen, za 100. člen ostane pod okriljem Zavoda za pokojninsko in invalidsko zavarovanje in se prej, naprej pravice. Zakaj je temu potrebno tako? Zato, ker ti upravičenci do dodatka za pomoč in postrežbo v novem sistemu, ne bi bili upravičeni do teh pravic in ravno danes, ko sem naročal podatke, je teh nekje dobrih 2 tisoč 300. To gre za slepe, slabovidne, pa tisti, kjer je zmanjšana zmožnost gibanja, več, najmanj 70 %, pa tudi za slepe, ki so že upokojeni, pa zavarovani po, se pravi, slepi zavarovani po družinskem članu, ki je aktiven. To je 7 % vseh uživalcev invalidske, se pravi dodatka za pomoč in postrežbo, kar je zelo pomembno in odpravljena ta bojazen in sem vesel, da je do tega prišlo. Tudi jaz sem bil o tem podučen, da ni kar avtomatizem, da nekdo pridobi pravice.</font><br>
<font size="4">	Dodatek za pomoč in postrežbo, še enkrat, pravim, da naj se ne prenaša za tiste, ki že uživajo ali pa potem preko treh let. Mogoče samo za podatek, je zanimiv, pred tremi leti, ko smo pri ZPIZ-2G predlagal tudi, da pravni naslednik vstopi v primeru smrti v času postopka, smo prišli, smo ugotovil, da je celo 20 % uživalcev dodatka pomoč in postrežbo, v enem letu dejansko tudi umrlo. Tako da, najbrž me bo državna sekretarka tudi kaj popravila, ker sva se tudi kontaktirala v zvezi z določenimi zadevami glede te prevedbe.</font><br>
<font size="4">	Svet zavoda se ne strinja z načinom financiranja na način, kjer bi bilo potrebno nakazati sredstva, pridobljena iz prispevka za pokojninsko in invalidsko zavarovanje. Najbrž ni namen, da se obremeni prispevke, če vemo, da zavod potem dobiva sredstva iz proračuna, tako za, bomo rekli, pokojninski dobiva iz proračuna, zdravstveni pa ne, tako da je treba tudi tam pazit, da ne bi obremenil obvezno zdravstveno zavarovanje. </font><br>
<br>
<b><font size="4">13. TRAK: (TB) – 21.15</font></b><br>
<br>
<font size="4">	(nadaljevanje) Svet zavoda predlaga, da se finančna sredstva, ki so v Predlogu zakona o dolgotrajni oskrbi predvidena, ki jih je zavod nakazoval za pred…, nad predvidenim zneskom izplačila dodatka za pomoč in postrežbo, zagotovijo iz državnega proračuna. Svet zavoda predlaga, da se bodočim izvajalcem dolgotrajne oskrbe zagotovijo ustrezni roki izvajanja zakona. To je bilo pa že kar večkrat izpostavljeno. Ni namen, da sprejmemo zakon, potem pa grdo gledamo in negodujemo, zakaj še ni vse izvedeno. Vemo, da gre za nov sistem, ki ga je treba vzpostavit.</font><br>
<font size="4">Tukaj pa še sprejeto, pa to bomo jutri realiziral in poslal na podlagi predhodno sprejetih stališč; Svet zavoda poziva Ministrstvo za zdravje in Ministrstvo za delo, družino in socialne zadeve, da amandmaje, ki se nanašajo na poslovanje zavoda posreduje v parlamentarno proceduro.</font><br>
<font size="4">Tako da, hvala lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj sprašujem, ali želi besedo predstavnik Srebrne niti – združenja za dostojno starost? Vidim, da ni nikogar med nami in zato sedaj dajem besedo predstavniku Društva Svetloba, gospodu Tomažu Wraberju.</font><br>
<font size="4">Izvolite.</font><br>
<br>
<b><font size="4">TOMAŽ WRABER:</font></b><font size="4"> Hvala lepa. Lepo pozdravljeni, gospa predsednica in vsi poslanci, poslanke in vsi drugi vabljeni!</font><br>
<font size="4">Pojasnilo; predsednica Društva Svetlobe, gospa Gorše, me je prosila, da jo nadomeščan, zaradi tega, ker je pač, živi v Logatcu in za slepega je seveda iz Logatca do Ljubljane tudi na zbor tako pozno priti, kar logističen problem. No, jaz sem vskočil, pa sem vmes srečal en prometni znak, kar se pozna na sredi mojega čela, kajne. To je tak primer, da tudi iz Zelene jame do Državnega zbora je včasih problem priti.</font><br>
<font size="4">Vesel sem te današnje diskusije, ker vidim, da je kar prevladujoče splošno mnenje tisto, kar naj bi jaz tudi povedal v imenu Društva Svetloba, zato bi opozoril samo na nekaj detajlov, ki se mi zdijo pomembni. 3. člen Zakona o pokojninskem in invalidskem zavarovanju določa pravice iz obveznega zavarovanja, se pravi izplačila in med njimi je tudi DPP - dodatek za pomoč in postrežbo. 4. člen določa, da je ta dodatek neodtujljiva osebna pravica, ki je ni mogoče zmanjšati, ne odvzet, ne prenesti na koga drugega, če ne določa tega ta zakon. Ta zakon je pa seveda Zakon o pokojninskem in invalidskem zavarovanju 2, ne pa Zakon o dolgotrajni oskrbi. In, 5. člen določa, da za vse to jamči Republika Slovenija, zato bi moral to spoštovat in jaz bi celo mogoče gospoda direktorja ZPIZ-a dopolnil s tem, da ne bi bilo dobro, ko bi samo 100. člen ostal, ampak celo poglavje, mislim, da je 9. poglavje, ki je kar nekaj členov, ki so pravzaprav celota, ki zagotavljajo korektno izvajanje te pravice, to je dodatka za pomoč in postrežbo.</font><br>
<font size="4">Pa še eno pojasnilo bi rad dodal. Moja osebna življenjska izkušnja, je izkušnja človeka, ki je prvi del življenja videl, vozil avto, bral, bral, bral, bral, hodil v kino, plezal, bil jamar in ne vem kaj še vse, potem je pa v hudi krizi, je vid opešal, tako da danes, če takole stegnem prste, jih ne vidim preštet, praktično nič. Zato si lahko privoščim oceno, da sta to dve popolnoma različni življenji in kadar ljudje postanemo invalidi, smo krhki, smo ranljivi in se bojimo vsakih posegov v naše pravice, ki smo jih praviloma težko dosegli in seveda pri tem ne govorim samo o pravicah slepih in slabovidnih, ki je to pač moja izkušnja, zato govorim, mislim, da gre tukaj za popolnoma vse invalide. Jaz seveda lahko ocenim, da je zame najtežja izguba vida, vem pa, da je natanko tako huda za nekoga izguba sluha ali pa sploh, da ni imel nikoli sluha, gibalnih sposobnosti ali kakršnihkoli drugi težav, ki nas spravijo v tisto stanje, ko nismo več poponoma samostojno sposobni vodit svojega življenja.</font><br>
<font size="4">Toliko, upam, da nisem bil predolg in moram reči, da še enkrat, sem zelo vesel tega, ko vidim, da najbrž grejo stvari v pravo smer, tudi po tem, kar ste gospa predsednica rekli, da boste predlagali.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Tako je. Najlepša hvala tudi vam in hvala tudi, ker ste delili z nami vašo življenjsko zgodbo na kratko.</font><br>
<font size="4">Sedaj pa dajem besedo še, mislim, ja, gospe Spomenki Valušnik, iz Društva za pomoč osebam z motnjami v razvoju -  Vesele nogice in vas prosim, gospod Wraber, če lahko samo izključite mikrofon. Tako, najlepša hvala vam. </font><br>
<font size="4">In sedaj dajem besedo gospe Spomenki Valušnik, izvolite.</font><br>
<br>
<b><font size="4">14. TRAK: (TB) – 21.20</font></b><br>
<br>
<b><font size="4">SPOMENKA VALUŠNIK:</font></b><font size="4"> Lep pozdrav vsem. Hvala za povabilo, za sklicano sejo. Vsi poslanke, poslanci, člani odbora in ostali vabljeni.</font><br>
<font size="4">Veliko je bilo že povedanega, tako da ne bi ponavljala stvari, ki so že predhodniki povedali. Glede dodatka za pomoč in postrežbo, kakor sem razumela, se je to nekako dogovorilo in se bo ta stvar, bo ostala v takšni obliki, kot je to sedaj. Bi pa želela izpostavit težavo družinskih pomočnikov. Mi smo že nekaj let, tudi na vašem odboru, ki ga je gospod omenil, kjer je bilo na Odboru za peticije in človekove pravice jasno sprejet sklep za ureditev tega instituta v ločenem zakonu in bom utemeljila, zakaj. </font><br>
<font size="4">Gospa državna sekretarka, ne dvomno se tudi strinjamo v naši organizaciji, da Zakon o dolgotrajni oskrbi potrebujemo in da je potrebno uredit to populacijo, ki potrebuje ta zakon in jim omogočit čim dlje bivanje v domačem okolju. Menimo pa, da družinski pomočnik ne paše, kot ste tudi sama, gospa državna sekretarka, povedala, ste naredil pilotne projekte in vsi ti pilotni projekti so temeljil na starostnikih. Pilot o dolgotrajni oskrbi na osebah z duševno motnjo in trajno invalidnostjo od rojstva ali v zgodnjem otroštvu, ti piloti niso bili narejeni in primerjat potrebe oseb z duševno motnjo, s težko invalidnostjo ali blažjo invalidnostjo, res, to ni primerljiva potreba z potrebo starostnika, ki potrebuje ostat čim dlje v domačem okolju in tukaj se nam zdi nujno potrebno, da nam prisluhnete - tudi Socialna zbornica je izpostavila to -, da se družinski pomočnik ureja v ločenem zakonu za osebe z duševno motnjo in trajno invalidnostjo, ki je nastala v času otroštva ali takoj ob rojstvu. </font><br>
<font size="4">Bojimo se, kot je že sedaj problem družinskih pomočnikov, kar je gospa Lombardo izpostavila. Oni imajo pridobljeno zakonsko pravico, da so, da je njihovo nadomestilo oziroma plačilo, minimalna plača, kar ni. Oni prejemajo slabih 600 evrov zdaj, je pa po zakonu, njihova viš…, ni plačilo tega instituta vezano na nadomestilo za izgubljeni dohodek, kar ste poslanci in poslanke potrdili v tem Državnem zboru in s 1. julijem letos uzakonili, da se nam je tudi nam dvignil dohodek na minimalno plačo, s čimer seveda se mi nismo strinjali, mi smo vztrajali ves čas, da tako družinski pomočniki, kakor nadomestilo za izgubljeni dohodek pred 18. letom, bi moral bit povprečna slovenska plača, ampak zdaj, v tem trenutku, ko se je nadomestilo za izgubljeni dohodek dvignilo, se družinskim pomočnikom plačilo ni dvignilo, kljub temu, da imajo v zakonu izrecno zapisano, da je višina njihovega dohodka vezana na nadomestilo za izgubljeni dohodek. </font><br>
<font size="4">Tako da, jaz bi še enkrat prosila pristojno ministrstvo, državnega sekretarja, da preučijo na ministrstvu in da primerno uredijo dvig plačila družinskim pomočnikom na nadomestilo za izgubljeni dohodek. Istočasno pa prosim, da temeljito razmislite, še vedno in preden sprejmete zakon, ker, kakor sem dobila občutek, bo verjetno ta zakon sprejet, kar, kot pravim, pozdravljamo, v kolikor ste razrešil vse pripombe drugih deležnikov, ki urejajo področje starostnikov, ampak resno, osebe z duševno motnjo in trajno invalidnostjo ne pašejo v Zakon o dolgotrajni oskrbi. Zaradi svojih specifičnih potreb bom povedala pa še eno problematiko. Starostnik, ki vstopa v storitve dolgotrajne oskrbe je načeloma, ne vem, kakšne ste rezultate sicer dobili v pilotu, točno, v večini ti ljudje vstopajo v to storitev ali bodo vstopali za nekaj let, v svoji jeseni življenja. Družinski pomočnik, ki ga želite tukaj uredit v družinskega oskrbovalca, je pa oseba, ki neguje otroka ali oziroma odraslo osebo po kronološki, po starosti glede na rojstvo, po 18. letu, je največkrat tega bremena deležen vse od 18. leta, pa tja do, upamo, do najdaljše možne življenjske dobe, kar seveda nekatere osebe z duševno motnjo dočakajo popolnoma primerljivo starost z drugimi, z drugo populacijo v Sloveniji in tudi invalidi in zato smo mnenja, da breme, ki ga nosi, ki ga bo nosil družinski oskrbovalec, kot ga boste imenoval v tem zakonu, res ni primerno za osebe z duševno motnjo in trajno invalidnostjo in res, res vas prosim… Mi smo tudi ministrstvo pozval, obe ministrstvi,</font><br>
<br>
<b><font size="4">15. TRAK: (TB) – 21.25</font></b><br>
<br>
<font size="4">	(nadaljevanje) da se izvzamejo in da družinski pomočnik ostane tak, kot je, v zakonu, ki ga zdaj ureja. Seveda nekaj predlogov je že ministrstvo, ima na mizi, kjer smo v delovni skupini tudi sodeloval za nadaljnjo ureditev instituta družinskega pomočnika in pravično, glede na osebnega asistenta ali druge primerljive poklice, s tem da težko primerjamo z drugimi primerljivimi poklici, pa tudi z osebnimi asistenti, ker družinski pomočnik ni oseba, ki dela 8 ur, ampak dela 24 ur, 365 dni.</font><br>
<font size="4">Mi smo v tem predlogu dali naše predloge; izhodiščno plačo, ureditev pravice do regresa, do dopusta in do pomoči tretje osebe, bodisi iz naslova osebne asistence, bodisi iz nekega drugega naslova, kar se lahko naknadno še ureja v tem zakonu in zato res, me skrbi, skrbi me ureditev tega družinskega oskrbovalca, kjer se želi v kategorijo, predvsem me skrbi kategorija 4 in 5, kamor pridejo najtežje invalidne osebe po 18. letu in bojim se, glede na nekaj slabih izkušenj ureditve Zakona o osebni asistenci, kjer je ostala skrivnost novo ocenjevalno orodje, se bojim, da se bo nam zgodilo, da bojo otroci, kot je moja hči, ker ne more sama jesti in piti, ker ne more hodit in ker ne more govorit in ker ima še duševno motnjo, enostavno podvržena dolgotrajni oskrbi v družinskem oskrbovalcu, jaz, kot mati, sem pa potisnjena že od štarta v dolgotrajno revščino, ker prejemam zelo nizke prejemke in potem vsi si znate predstavljat, kakšna bo moja pokojnina, poleg bremena, ki ga nosim 24 ur, 365 dni. </font><br>
<font size="4">Zato vas res lepo prosim, če se dogovorite še enkrat in uredite družinskega pomočnika v zakonu, ki ga ureja. Seveda, Ministrstvo za socialo ima že naše predloge, delovna skupina je delala, mi smo vse dal, smo se potrudil, da smo dobil, neka izhodišča, končne verzije zakona nismo videli, to nam ministrstvo, kot delovni skupini, potem ni posredovalo, ampak jaz se bojim, da bomo res padli na to situacijo, da bomo mi starši teh trajno bolnih otrok, ki niso sami krivi, da so invalidi, nekateri so se rodil tudi zaradi zdravniških napak, moja hči, in še mnogi otroci, otroci z duševno motnjo niso sami krivi, da imajo duševno motnjo in mislim, da kot država in kot družba, jaz tudi, če ne bi imela takega otroka, res si ne bi želela, da se te ranljive skupine in te njihove starše postavlja v pozicijo dolgotrajne revščine in zelo milo bom rekla, starši so uzakonjeni sužnji. Z zakonom, ki ga zdaj ureja družinske pomočnike in s tem, ko nas želite pahnit v dolgotrajno oskrbo, nas pehate v dolgotrajno revščino in v uzakonjeno suženjstvo.</font><br>
<font size="4">Res, lepo vas prosim, da to izključite in, vem, da sem dolga, gospa Eva Irgl, ampak, vedno sem taka, ampak zdajle se gre o zakonu, ki bo uredil veliko populacijo in bojim se, da je tendenca ureditve Zakona o osebni asistenci, da bo vse te ljudi, kljub temu, da se govori, da jih ne bo noben metal ven in da bojo lahko uveljavljal osebno asistenco, ampak že zdaj vemo, da osebe z duševno motnjo, nekatere ne morejo uveljavljat Zakona o osebni asistenci in se jih bo in, v bistvu, mi, zaradi tega, ker smo starši teh otrok in kasneje odraslih oseb, mi sploh nimamo izbire, mi bomo moral pristat na zakon, v katerem nam govorite, ali boste to vzel ali ne boste pa nič imel. Ali veste, in zato vas prosim, da se še enkrat usedete pred soboto. Jaz bom na odboru v soboto tudi in bom ponovno to isto še enkrat ponovila, ne glede…. Razumem, da se zakon mora sprejet, da ga rabimo, se strinjam, starostniki ga rabijo, ker imam doma starajočo babico, ki je odvisna od naše pomoči in vem, da ta zakon rabimo, ampak naši otroci tja ne pašejo. Lepo vas prosim.</font><br>
<font size="4">Se opravičujem, ker sem bila dolga, ampak mislim, da je bilo to treba nujno povedat, ker do sobote imate še čas, da se morda ministrstvi med sabo pogovorijo pa, jaz ne poznam proceduro, veste, Državnega zbora…</font><br>
<br>
<b><font size="4">PREDSEDNICA EVA IRGL:</font></b><font size="4"> Ja, najlepša hvala za vaše stališče.</font><br>
<font size="4">Tako ali tako bo v nadaljevanju, predlagatelj lahko odgovori na vprašanja, tako da bom seveda dala besedo, da bo državna sekretarka lahko odgovorila na določene dileme, ki so bile izpostavljene v tej razpravi.</font><br>
<font size="4">Sedaj pa še kot zadnjemu dajem oziroma sprašujem, ali je z nami predstavnik Društva študentov</font><br>
<br>
<b><font size="4">16. TRAK: (TB) – 21.30</font></b><br>
<br>
<font size="4">	(nadaljevanje) invalidov Slovenije, gospod Amir Alibabič? Kot vidim, ga ni z nami.</font><br>
<font size="4">	Tako da, sedaj zaključujem ta uvodni del. Torej vsi, ki ste bili vabljeni na to sejo in ste prišli, ste lahko podali tudi svoja stališča, zato sedaj prehajam na razpravo članic in članov odbora in res vas prosim, da se osredotočite na vsebino, ki se nanaša na delovno področje Odbora za delo, družino, socialne zadeve in invalide. Mislim, da je po uvodnih stališčih bilo tudi nakazano, v katero smer, tako da, vso ostalo razpravo pa bomo zelo detajlno lahko opravili v soboto na Odboru za zdravje, kajti še enkrat naj povem, mi to obravnavamo danes kot zainteresirano delovno telo, v soboto pa bo potekala bolj detajlna razprava.</font><br>
<font size="4">	In najprej se je k besedi prijavil gospod Primož Siter.</font><br>
<font size="4">	Izvolite, beseda je vaša. Pa res, dajmo se nekako osredotočit na ta segment, ki je vezan na naš odbor. Izvolite.</font><br>
<br>
<b><font size="4">PRIMOŽ SITER (PS Levica):</font></b><font size="4"> Hvala lepa. Dober večer. Hvala za besedo, predsednica.</font><br>
<font size="4">Lep pozdrav, kolegice in kolegi - v bistvu, saj se že gledamo cel dan -, dobrodošli v Državnem zboru vsi gostje, ki ste nas čakal, mislim da, od petih popoldne!</font><br>
<font size="4">Zdaj, jaz bom temu zakonu izrekel zelo jasno kritiko, pa ne zato, ker bi iz matrice opozicijskega poslanca to želel naredit, ampak ker očitno jasna kritika, vsebinska kritika in proceduralna kritika prihaja predvsem iz terena. Prihaja predvsem iz množice skupin ljudi, ki se jih Zakon o dolgotrajni oskrbi neposredno dotika, ki se jih pravice oziroma aktivnosti, ki jih Zakon o dolgotrajni oskrbi pokriva, neposredno dotikajo v njihovih, v njihovih življenjih oziroma v življenjih njihovih bližnjih.</font><br>
<font size="4">Najprej, se opravičujem, najprej sam postopek. Mi imamo pred sabo bržkone zakon, ki je vsaj v tem mandatu eden najbolj pomembnih zakonov, to je dejstvo. Starajoča družba, pomanjkanje prostora v domovih za starejše, pomankanje kadra v domovih za starejše, očiten problem tudi med skupinami, bodisi invalidov, slepih, upokojencev in tako naprej. Skratka, ena problematika, ki pokriva ogromno skupino prebivalk in prebivalcev Slovenije in ki je že zelo dolgo, se pravi, slišal smo že danes, tam, skoraj 20 let, ostala ne nagovorjena, konkretno in pred sabo imamo pa zakon, ki smo ga bržkone vsi nestrpno pričakovali oziroma z željo po rešitvah, ki da prihajajo, ki se spravlja skozi parlamentarno proceduro tako, ob pol desetih zvečer, potem, ko smo že bili 12 ur na eni drugi seji in v neko soboto in po nekem malce pohitrenem postopku, pa to ni kritika samo strogem parlamentarnem procesu… Kaj je, predsednica, spet narobe?</font><br>
<br>
<b><font size="4">PREDSEDNICA EVA IRGL:</font></b><font size="4"> Ne, ne, vse je v redu, gospod Siter, ni potrebno, samo opozorim naj, da ta odbor ne bi bilo potrebno sklicati, ampak se mi je zdela pomembna vsebina in ste lahko toliko korektni, da to poveste. Vsebina se mi je zdel pomembna, zato, da predvsem vabljeni na to sejo lahko povejo svoja stališča, zato sem ta odbor sklicala, kot zainteresirano delovno telo. Sicer mi pa tega odbora ne bi bilo potrebno sklicati. Samo toliko, no, da bo jasno. </font><br>
<font size="4">Tako da, dajte malo priti naproti, pa recite, da naredimo kdaj tudi kaj dobrega, ker sem želela res dobro.</font><br>
<font size="4">Izvolite.</font><br>
<br>
<b><font size="4">PRIMOŽ SITER (PS Levica):</font></b><font size="4"> Potem pa ne bom v vašo milost posegal več, mislim pa, da je, glede na to, da obravnavamo Zakon o dolgotrajni oskrbi, da obravnavamo tako ključen element resorja, ki ga ta odbor pokriva, jaz mislim, da je naša moralna zaveza, da damo temu nek normalen prostor v etru in v parlamentarni proceduri.</font><br>
<font size="4">Zdaj, pa to zopet ni moja osebna zgolj matrica opozicijskega poslanca, zgolj prevajam kritiko, ki prihaja s terena. Danes nimamo tukaj, zdaj, uvodničarjev, iz naslova Srebrne niti, zato, ker so se zapletli v ta, v čakanje tega parlamentarnega kolesja. Nimamo predstavnikov ZDUS-a, nimamo predstavnikov invalidov študentov, ker pač Državni zbor in eno od ključnih delovnih teles</font><br>
<br>
<b><font size="4">17. TRAK: (TB) – 21.35</font></b><br>
<br>
<font size="4">	(nadaljevanje) ni našel čas, da da priložnost tem pomembnim skupinam ljudi, tem pomembnim aktivistom na terenu, ki živijo, določbe, ki jih prinaša Zakon o dolgotrajni oskrbi, da povejo svoje. </font><br>
<font size="4">In, zdaj grem pa k vsebini. Res je, kot sem uvodoma povedal, 17 oziroma 18 let se čaka rešitve na področju dolgotrajne oskrbe. Kakšne so te rešitve in na kakšen način naj bi jih implementirali, je polemika dolgoletnih javnih razprav in »krešenja« raznih mnenj, tako političnih, kot strokovnih in, zdaj imamo ta zakon oziroma to idejo Zakona o dolgotrajni oskrbi na mizi. Že samo v tem mandatu, če se ozrem po našem delu, vsaj Poslanske skupine Levica, mi smo na področju dolgotrajne oskrbe oziroma predvsem problematike v domovih za starejše, predlagali »nebroj« rešitev oziroma idej, predlogov, pobud, kako bi zatečeno situacijo, bodisi s pomanjkanjem prostora v domovih, bodisi s pomanjkanjem kadra, bodisi z nejasnimi normativi, tako v kadrovanju, kot v samem opravljanju dela, rešili. </font><br>
<font size="4">Vedno, ko je nek predlog, bodisi z naše strani ali pa iz katerekoli druge strani prišel na mizo, smo s strani pristojnih ministrstev dobili odgovor, počakajte na Zakon o dolgotrajni oskrbi. To stvar bo reševal Zakon o dolgotrajni oskrbi. Ko smo opomnili na problem dvojnega zaračunavanja za striženje nohtov in podobne neumnosti, v domovih za starejše, počakajte na Zakon o dolgotrajni oskrbi. Ko smo citirali ugotovitve Računskega sodišča o tem, kako nesramno predraga je oskrba in diskriminatorno predraga je oskrba v zasebnih domovih, napram tisti, v javnih domovih, je bil odgovor, počakajte na Zakon o dolgotrajni oskrbi, bo ta problem rešil, to stvar je treba rešit sistemsko.</font><br>
<font size="4">In zdaj imamo tukaj Zakon o dolgotrajni oskrbi, ki pravi kaj? Počakajte na podzakonske akte, ki pridejo in ki bodo ta problem rešil. Tako da, tega problema mi nimamo rešenega. Problemov iz dolgotrajne oskrbe nimamo rešene, kot pravi, mislim da, so mi zaupal predstavniki, mislim da zveze…, Skupnosti socialnih zavodov, imamo okvir, kot da bi kupil neko sliko, v bistvu bi kupil okvir in zdaj imamo ta okvir, nimamo pa slike v njem in ta zakon je ta okvir, brez vsebine. Ta zakon ne opredeljuje, ne pojasnjuje, ne definira vsebine dolgotrajne oskrbe, ampak to prenaša na neke podzakonske akte. Spisan je, če preletite besedilo, nejasno, nedefinirano, nepregledno, dvoumno. Razen seveda v tistem delu, ki se spogleduje s tržno dejavnostjo, če ostanem samo pri skrbi za starejše. 3. člen, recimo, določa, da se javna služba izvaja na nepridobiten način in v okviru javne mreže za dolgotrajno oskrbo, ampak dolgotrajno oskrbo pa lahko opravljajo tudi druge pravne osebe, samostojni podjetniki, fizične osebe, ki samostojno opravljajo dejavnost in tako naprej in zakon je v bistvu definiran, zelo jasno definiran v delu, kjer omogoča privatizacijo, liberalizacijo tega področja, torej izvajanja oskrbe, kar pa seveda po izkušnjah sodeč, pri nas in v tujini, lahko vodi samo v zmanjševanje kvalitete, zmanjševanje dostopnosti oskrbi ter to, kar se tiče oskrbe, kar se tiče pa ljudi, ki to izvajajo, pa samo v brutalno prekarizacijo, še poglabljanje prekarizacije poklicev v socialnem varstvu oziroma oskrbi.</font><br>
<font size="4">In, eden od strahov, pa mislim, da smo zdaj slišal z naslova gospe Toman, iz Nacionalnega sveta invalidskih organizacij, kjer pravijo,</font><br>
<br>
<b><font size="4">18. TRAK: (TB) – 21.40</font></b><br>
<br>
<font size="4">	(nadaljevanje) da si ne želijo sprememb, ki bi ali krčile obseg pravic ali prenašale določbe iz zakonske na podzakonsko raven. Ta zakon dela prav to. To je operativni cilj in jedro tega zakona. Aktivnosti iz naslova dolgotrajne oskrbe prenaša na pravilnike in neke podzakonske akte.</font><br>
<font size="4">	Zdaj, navajeni smo, iz naslova vlade Janeza Janše, da si piše bianco menice za izvajanje takšnih ali drugačnih nekih aktivnosti. Predvsem, zdaj smo ravno zaključil z obravnavo proračunskih dokumentov. Tam smo imel eno tako lepo akcijo, težko nekih 100 milijonov, ampak je pa tudi ta zakon odraz tega duha politike. Se pravi, pisanje neke bianco menice, neke priložnosti, da izvršilna oblast si odpre neka vrata, boleče, v tem primeru, na najbolj socialno, da rečem, občutljivih sistemih in da jih ureja brez nadzora, brez vsake podlage v zakonu, v bistvu, tako kot drugje, kot smo vajeni enih, množice enih nelegitimnih korakov. In, glavna kritika pa seveda in tukaj bom svojo uvodno predstavitev sklenil, glavna kritika pa je seveda »copy paste« kritike, ki jo v zadnjem letu in osmih, devetih mesecih ponavljamo kot počena plošča; in to je, zakaj je ta stvar nastajala tako izolirano od oči javnosti in od zainteresiranih skupin? </font><br>
<font size="4">ZDUS je pripravil 106 amandmajev, predlogov, idej, pobud. 106. Drugi akterji še 150 drugih zraven. In, zdaj, treba je vedet, glede na to, da ljudje, ki znajo brat zakon, ki se jih tiče, so prišli do ugotovitve, da rabijo pisat, se angažirat v pisanju amandmajev, ne zato, da izboljšajo neko dobro obstoječo idejo, ampak zato, ker jih je strah, da preprečijo katastrofo. Ne zato, ker bi rekli, okej, končno imamo nekaj, končno se je naredil nek premik, ampak so rekli, o »šit«, kaj pa bo, če ne bomo tega predlagal? Ali lahko probamo vsaj to? Vprašajte kateregakoli poslanca katerekoli poslanske skupine, vsem so zvonili telefoni, vsi smo dobival na maile, vsi smo prosil, če lahko pridejo do nas in nekako uredimo, da preprečimo katastrofo. Da preprečimo krčenje že pridobljenih pravic, da preprečimo dražitev, se pravi, oskrbe in tako naprej. In to je realnost tega zakona. Ljudje, ki se jih tiče, se ga v bistvu bojijo.</font><br>
<font size="4">In, zdaj, ugotovitve, statistike, izračuni, projekcije, so tukaj v bistvu zelo ne na mestu. Jaz nisem uporabnik storitev iz dolgotrajne oskrbe. / oglašanje iz dvorane/ Še. Hvala. Jaz težko iz prve roke govorim, kako se bo to odrazilo na terenu, ampak, zaupam ljudem, ki pa to živijo in moje vprašanje, je vprašanje terena. Koliko postelj v domovih za starejše in kakšne postelje bo ta zakon prinesel? Koliko več bodo ljudje upravičenci do, ne vem, dodatka za pomoč in postrežbo, ki smo ga danes že omenil in ki slišimo, da hvala bogu pač ne odhaja, koliko več bodo ljudje imel od tega? Ali gremo v tem duhu širjenja socialne države naprej s tem zakonom ali je vse, kar bo ta zakon pustil za sabo, strah ljudi upravičencev do pravic iz naslova tega zakona? Koliko več zaposlenih bo ponudil v socialno varstvenih zavodih? Kako se bo pozitivno ali negativno odražal na ceni</font><br>
<br>
<b><font size="4">19. TRAK: (TB) – 21.45</font></b><br>
<br>
<font size="4">	(nadaljevanje) storitev v domovih, recimo? To so vprašanja, ki so ključnega pomena za uporabnice in uporabnike storitev iz, torej naslova dolgotrajne oskrbe.</font><br>
<font size="4">	Mislim, upam, da ste arhitekti zakona slišal predvsem ta klic, recimo invalidskih organizacij, ki opozarjajo, da jih je strah, da ne bo zakon prinesel kršitev oziroma krčenja – se opravičujem – obsega njihovih pravic, ko izražajo strah, kaj bo pomenil, kaj pomeni prenos določb iz zakonske na podzakonsko raven, kaj bo ta velika nedorečena juha tega zakona, ki zaenkrat ni povedal še nič, prinesla? Samo vprašanja odpira.</font><br>
<font size="4">	In zdaj, vprašanje, v zaključku, moje je in to vprašanje budnega opazovalca politik aktualne Vlade, tudi na področju predvsem sociale, je koliko dolgotrajne oskrbe se iz javnega prodaja zasebnemu? To je moje vprašanje. Koliko dolgotrajne osk…, na kolikšnem delu dolgotrajne oskrbe bo nekdo zaslužil? In koliko zaslužka opraviči ves strah pred sprejemom tega zakona, ki prihaja, iz naslova zainteresirane javnosti, aktivistov, uporabnic, uporabnikov in tako naprej. Ta Vlada državo prodaja, to je jasno in najrajši na najšibkejših. Zadnja novica od danes je oziroma od včeraj, je minister Cigler Kralj, ki pravi, »sorry«, nimamo 16 milijonov za to, da dvignemo plače zaposlenim  v domovih za starejše, oskrbovalcem in medicinskim sestram. To bodo storili naši upokojenci, mimogrede 100 tisoč jih živi s penzijami pod 500 evrov, ampak ima pa njegov strankarski brat 72 milijonov za en avion, vojaški avion, ki bo prevažal slovensko …</font><br>
<br>
<b><font size="4">PREDSEDNICA EVA IRGL:</font></b><font size="4"> Jaz bi vas vseeno prosila, gospod Siter…</font><br>
<br>
<b><font size="4">PRIMOŽ SITER (PS Levica):</font></b><font size="4"> …Slovensko vojsko…</font><br>
<br>
<b><font size="4">PREDSEDNICA EVA IRGL:</font></b><font size="4"> …Da se usmerite v razpravo o točki dnevnega reda. Izvolite.</font><br>
<br>
<b><font size="4">PRIMOŽ SITER (PS Levica):</font></b><font size="4"> …iz Slovenije na tuja bojišča, zato, da bodo zadovoljni neki tuji kapitalski »war lordi«. To je to. O tem se mi odločamo.</font><br>
<font size="4">Upam, da je vzorec jasen. Kritika Poslanske skupine Levica je prevod kritike, ki prihaja iz terena. Ta zakon je slab, tega zakona se niti z amandmaji ne da popravit. Najboljša priložnost za področje dolgotrajne oskrbe, ki jo na nek način v Sloveniji zdaj imamo, ne perfektno, po kakšnih standardih niti ne dobro urejeno, ampak imamo jo pa, ampak najboljša prihodnost za dolgotrajno oskrbo v Sloveniji je, da tega zakona ni. Ne, da je, pa da nekaj malo štrika in popravlja in mečkamo nekaj z amandmaji, ampak da tega zakona ni. Vprašajte, spoštovani predstavniki Vlade, pisci, na terenu in vam bo jasno.</font><br>
<font size="4">Jaz razumem, da so predstavniki organizacij, ki so danes tukaj, previdni, pa da nočejo bit nesramni, pa se vseeno zahvalijo za nekaj truda, ki se ga je vložilo in truda nihče ne očita, ampak, smer je pa totalno napačna. Rešitve ni, v prodaji ni bila še nikoli. Zakon je najslabši od vseh do zdaj pripravljenih predlogov Zakona o dolgotrajni oskrbi, je tako vsebinsko izpraznjen, da se ga ne da popravit z nikakršnimi dopolnili.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Preden dam besedo naprej državnemu sekretarju na Ministrstvu za delo, sem vam dolžna kot predsedujoča temu odboru odgovoriti na tisti del, ko ste govorili glede postopka izvedbe te seje odbora. Poglejte, gospod Siter, izredna seja je bila določena na Kolegiju, veste, kakšni so roki v tem primeru. Matično delovno telo zaseda v soboto, mi pa moramo, v kolikor seveda želimo sploh razpravljati o točki dnevnega reda in imeti to sejo in jaz sem ugotovila, da je to primerno, da jo imamo, zato sem jo tudi sklicala, pa moramo potem to </font><br>
<br>
<b><font size="4">20. TRAK: (TB) – 21.50</font></b><br>
<br>
<font size="4">	(nadaljevanje) sejo izvesti pred matičnim delovnim telesom in glede na zasedanje Državnega zbora, je bil to edini možen termin, kar lahko potrdijo tudi službe Državnega zbora, ki so termin iskale in zato, glejte, tukaj očitki res niso na mestu.</font><br>
<font size="4">	Tako da, sedaj pa dajem besedo gospodu državnemu sekretarju na Ministrstvu za delo.</font><br>
<font size="4">	Izvolite.</font><br>
<br>
<b><font size="4">CVETO URŠIČ: </font></b><font size="4">Hva…</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Na postopkovno ni replike, če prav razumem. / oglašanje iz dvorane/</font><br>
<font size="4">	Jaz sem vam postopkovno obrazložila, kje je problem, tako da sedaj dajem besedo oziroma, da ni problema oziroma bi morali biti celo hvaležni, da smo sklicali to sejo.</font><br>
<font size="4">	Izvolite, gospod državni sekretar.</font><br>
<br>
<b><font size="4">CVETO URŠIČ: </font></b><font size="4">Hvala lepa, gospa predsednica, dovolite nekaj odgovorov.</font><br>
<font size="4">Podrobneje, še enkrat ponavljam, je predlog zakona z vsemi vsebinami predstavila državna sekretarka na Ministrstvu za zdravje, dr. Forte. Z vidika našega ministrstva velja izpostavit predvsem naslednje: da s tem zakonom se ohranja socialna država. Ta zakon prinaša nove storitve za ranljive skupine prebivalstva. Da pri pripravi tega zakona se je poslušala javnost. Zakon se ni pripravljal brez oči javnosti. Zakon je bil v javni razpravi in v času priprave so se kolegi z Ministrstva za zdravje in tudi mi, srečali s številnimi nevladnimi in strokovnimi inštitucijami. Da, srečal smo se tudi z upokojenskimi organizacijami in da, srečal smo se tudi z invalidskimi organizacijami. Poslušal smo njihov klic in ga slišal. Državna sekretarka je v dopolnitvi uvodne predstavitve povedala tudi, v katero smer razmišljamo z dopolnitvijo predloga zakona. Posebej je izpostavila dodatek za pomoč in postrežbo, kjer se je slišalo in razumel predloge reprezentativnih invalidskih organizacij in nacionalnega sveta, da, slišal smo tudi predloge Zveze društev upokojencev Slovenije. </font><br>
<font size="4">Ministrstvo, ja, minister Janez Cigler Kralj razume, da je Slovenija tudi socialna država. Žal mi je, da moram ponovit. Nikoli, nikoli v samostojni Sloveniji, se ni toliko sredstev vložilo v izboljšanje pogojev za inštitucionalno varstvo starejših, kot se to dogaja v mandatu te Vlade in v mandatu ministra Janeza Ciglerja kralja. Vemo, kdaj je bil zgrajen zadnji javni zavod, ponavljam, javni zavod. 15 let ni bil zgrajen. V proračunu, ki ste ga danes sprejel, je zagotovljenih za leto 2022, če se prav spomnim, 38 milijonov evrov sredstev za izvajanje dolgotrajne oskrbe, storitev, ki bodo v zakonu, v inštitucionalnem varstvu. Govorimo o dolgotra…, storitvah, ki so v Zakonu o dolgotrajni oskrbi, ki se bodo izvajale v inštitucionalnem varstvu. Dvignile so se tudi plače. Sistem, tak kot je sedaj. V inštitucionalnem varstvu v domovih, se plače financirajo iz dveh oziroma treh različnih virov. Gros(?) sredstev gre iz Zavoda za zdravstveno zavarovanje Slovenije.</font><br>
<font size="4">Slišal smo tudi opozorila Socialne zbornice in Društva Vesele nogice. Razumemo jih in smo tudi upošteval smiselno sklepe Komisije za človekove pravice v Državnem zboru. Dvignilo se je, dvignilo se je nadomestilo, ki ga prejema družinski pomočnik oziroma oskrbovalka, 1,2 minimalne plače. Zdaj, vidim, da tam nekdo zadaj zelo odkimava. Če to ni res, potem se je treba usesti, pa izračunat. / oglašanje iz dvorane/</font><br>
<br>
<b><font size="4">PREDSEDNICA EVA IRGL:</font></b><font size="4"> Jaz bi vas samo prosila, … / govorita hkrati/ …da gospod državni sekretar do konca spregovori…</font><br>
<br>
<b><font size="4">21. TRAK: (TB) – 21.55</font></b><br>
<br>
<b><font size="4">CVETO URŠIČ: </font></b><font size="4">Rekel sem, v predlogu se je dvignilo na 1,2 minimalne plače. Predlog iz komisije je bil, da je treba zagotoviti tudi možnost počitka. Predlog zakona prinaša 21 dni možnosti nadomestne oskrbe. In kar je ključno, če pogledate še 145. člen predloga zakona, v njem je določeno, da se spremeni Zakon o socialnem varstvu in se ta dvig nadomestila na višino 1,2 minimalne plače začne izvajat takoj. </font><br>
<font size="4">Tako da, tukaj smo smiselno sledili, seveda je pa stvar Vlade, da se odloči, ali je to samostojen zakon ali se to uredi v nekem drugem zakonu. To je pa v pristojnost in odgovornost Vlade. In, sledil smo pa predlogu za rešitev, kot so bile smernice dane na komisiji. Tako da, mi menimo, da je, kot sem uvodoma povedal in kot je državna sekretarka na Ministrstvu za zdravje povedala, zakon je strokoven in prinaša celovito in sistematično ureditev področja dolgotrajne oskrbe, ki jo v Sloveniji potrebujemo in se zakon pripravlja že 18, 19 let.</font><br>
<font size="4">Hvala lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Repliko ste želeli, gospod Siter.</font><br>
<font size="4">Izvolite, 3 minute imate na razpolago.</font><br>
<br>
<b><font size="4">PRIMOŽ SITER (PS Levica):</font></b><font size="4"> Ja, hvala lepa gospod Uršič.</font><br>
<font size="4">»Ne vemo, kakšne bodo storitve, kakšen bo njihov standard, koliko denarja bomo za to porabili, gre za zakonski predlog, ki je prazen, je ovoj brez prave vsebine.« (Konec citata.) Sindikat zdravstva in socialnega varstva. Ljudje, ki, mislim, če kdo, pa oni vejo, kako se izvajajo storitve zdravstva in socialnega varstva in na kakšen način jih opredeljuje ideja zakona, ki ga imamo na mizi.</font><br>
<font size="4">Zdaj, druga stvar je, jaz razumem, da morate branit svojega ministra, ampak, vsi tukaj smo bili priča včerajšnjem njegovem javnem komunikeju, kjer je brezsramno prevalil dvig plače zaposlenim v domovih za starejše, na pleča oskrbovalk in oskrbovalcev, za 5,6 procentov. To je, to smo vsi prebrali, to je resnica, upam, da vsaj v medijih ne laže. Zdaj, kar se tiče pa sicer vključevanja zainteresirane javnosti v proces oblikovanja te zakonske materije, je pa moje vprašanje, bržkone ste se res dobil z njimi, na obeh ministrstvih, bržkone ste v teh zadnjih mesecih res govorili z njimi, z vsemi, organizacijami, institucijami, sindikati in tako naprej, ampak problem, ki ga vsakdo od njih izrazi, je, da ne ve več, o kateri verziji tega zakona se je z vami pogovarjal, ker jih je bilo v zadnjih mesecih toliko, da ne vejo, o kateri materiji so se pogovarjali in kako se je ta potem spremenila in katera verzija zdaj velja. Nas so še pred par dnevi na obisku poslanske skupine spraševal, katero verzijo imamo mi in katera verzija zdaj velja, pa, ali je ona v sistemu ali na Vladi objavljena, na spletni strani prav ali ona v Državnem zboru ali imamo mi slučajno srečo, pa smo dobil kakšno drugo, ki je bolj kredibilna.</font><br>
<br>
<b><font size="4">PREDSEDNICA EVA IRGL:</font></b><font size="4"> Sedaj pa dajem besedo državni sekretarki na Ministrstvu za zdravje, gospe Alenki Forte.</font><br>
<font size="4">Izvolite, da odgovorite na do sedaj izpostavljeni dilemi. Izvolite.</font><br>
<br>
<b><font size="4">ALENKA FORTE:</font></b><font size="4"> Ja, hvala za besedo.</font><br>
<font size="4">Ko se pogovarjamo o tem zakonu, prosim, ne imet fokus na to, kar imamo danes, pretežno institucionalno varstvo, 23 tisoč oseb. Kje pa so vse ostale osebe in ta zakon naslavlja vse, ki so pomoči potrebne. Vsi tisti in po ocenah jih je danes okrog 70 tisoč, ki takšnega standarda oskrbe, kot so jo žal tudi, bom rekla, kot ste vi izpostavil in se z vami strinjam, kajne, standard domov za starejše ni sodoben, ni sodoben in zato je tudi pravzaprav Covid kriza razgalila vse pomanjkljivosti današnjih institucij, kar se tiče nivoja, nivoja teh, se pravi, prenatrpano, premajhni prostori, nezadostne sanitarije… ja, se strinjam z vami, vendar, mi imamo doma, okrog 70 tisoč ljudi,</font><br>
<br>
<b><font size="4">22. TRAK: (TB) – 22.00</font></b><br>
<br>
<font size="4">	(nadaljevanje) ki pa niti takšne oskrbe niso deležni, kot so jo, bom rekla, ti, ki so danes nastanjeni in ta zakon ne naslavlja samo institucije, naslavlja tisti drugi del, ki ga popolnoma zanemarjamo in iz prakse, vi poznate, jaz poznam, upokojenko, mogoče celo po možganski kapi, živi sama, se prebija skozi življenje. Danes, ko sem se peljala v službo, sem videla ravno pacientko, potiska to potisno hoduljo, na hodulji gor pa je imela to plinsko bombo in očitno si je šla nekam plin iskat in takšne probleme bomo naslavljali in ta gospa mogoče ima danes samo ta dodatek za pomoč in postrežbo, ki je verjetno, glede na takšno prizadetost, mogoče celo najnižji ali pa srednji, kar pomeni, da dobi mogoče k svoji penziji 150 ali pa 300 evrov. Ko bo ona ocenjena po tem novem zakonu, se bo odločila, da biva doma, vendar, bo do nje prišla pomoč, takšna, kot jo ona potrebuje in sicer iz naslova dnevnih aktivnosti, podpornih aktivnosti in zdravstvene nege in recimo, primer takšnega, težko je v tak zakon res, ki je izredno zahteven, lahko s primeri prikažemo. Se pravi, primer takšne gospe verjetno, da bo ona ocenjena in bo njen dodatek, odvisno od tega, kako bo po teh kriterijih, ki so strokovni, ki se že danes uporabljajo, tudi za DPP, to so določeni obrazci, točno, kdaj se komu kaj določi. Nič, nič kaj bolj drugače ne bo, kot se danes DPP dela. Takšna gospa bo verjetno dobila tisoč 20 evrov, danes pa dobi verjetno DPP, če je manjši, 150 evrov, če je srednji 300 evrov in takšni gospe bo prav gotovo boljše. </font><br>
<font size="4">Ali iz prakse, poznamo, pacient po težki kapi, ne želi v dom, zanj skrbi gospa ostarela in on, če je res naj…, in skoraj da ni takih, ki bi dobil najvišji dodatek, to bo lahko gospod Papež povedal, kakšen dodatek je za nekoga, ki je doma, priklenjen na posteljo, ki je popolnoma odvisen od nege in pomoči in zanj skrbi danes ostarela soproga in onadva imata dve penziji, verjetno zelo slabi in dobi ta gospod zaradi stanja po možganski kapi, mogoče, mogoče, izjemoma 413 evrov, verjetno pa 300. In takšne zgodbe naslavlja ta zakon. Ne zgodb v domovih za starejše. Tudi, seveda, ker se bo prekategoriziralo in vi dobro veste, kakšne so penzije in koliko morajo ljudje prispevat, potem še sorodniki in ta zakon naslavlja, da bodo pravice mnogo višje. Razumete? Mnogo višje iz naslova… </font><br>
<font size="4">In še to, strokovnjaki, ki danes delajo v domovih, niti ne razumejo, da storitve dolgotrajne oskrbe, ki jih s tem zakonom naslavljamo, ne izključujejo pravic iz obveznega zdravstvenega zavarovanja tistih zdravstvenih storitev. To je pa še druga zgodba, ki se iz tega naslova. Torej, nikakor ne bo ljudem, ki imajo potrebe, slabše. In samo na teh dveh plastičnih primerih sem poskušala razložit, kaj to pomeni, ker le skozi praktične primere, mogoče, boste doumeli, da je zakon nekaj dobrega in ne očitat, da je zakon prazna lupina. Razumite pa, da vse te ocenjevalne lestvice, vprašajte gospoda Papeža, ko nekdo je ocenjen po DPP, to je nek obrazec, ki ga dobi pooblaščeni zdravnik in to je res strokovno delo in ravno tako bo to zelo strokovno delo, kako oceni(?) takšno osebo. In, ne vem, ali res želimo zakon na 350. straneh? Mislim, da morate izkazat malo zaupanja. Ta zakon želi dobro in naslavlja celotno populacijo. Dva primera sem napovedala in lahko v soboto, ko bo, še več tega.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam, gospa državna sekretarka.</font><br>
<font size="4">Mislim, da je bilo dobro, da ste povedali ta dva plastična primera, zato, da potem lahko res tudi tisti, ki nas spremljajo, vidijo, o čem govorimo. </font><br>
<font size="4">Postopkovno pa ste želeli gospod Dejan Židan, v skladu s Poslovnikom, z 69. členom. Izvolite.</font><br>
<br>
<b><font size="4">MAG. DEJAN ŽIDAN (PS SD):</font></b><font size="4"> Hvala, gospa predsednica.</font><br>
<font size="4">Jaz / nerazumljivo/ namen tukaj biti zelo umirjen(?), ker ta odbor cenim in verjamem, da se bomo pogovarjali o socialnih vprašanjih. Jaz upam, da je državna sekretarka, ni namenoma odprla teme, kdo je kriv, da smo imeli tako smrtnost v Covid, Covida v domovih za starejše občane, kdo je kriv, da je ljudi notri zadržal, kdo je spregledal, kaj je to zračenje(?), aerosolna infekcija. To ni primerna tema za danes. Jaz sem jo pripravljen vodit. Ampak če je jaz ne smem vodit, je tudi ona ne sme. Prosim lepo.</font><br>
<br>
<b><font size="4">23. TRAK: (TB) – 22.05</font></b><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Sicer to ni postopkovno vprašanje, ampak, glejte, jaz predlagam, glede na to, da se vsi zavedamo, da smo na Odboru za delo, družino, socialne zadeve in invalide, po navadi tukaj razprava res zelo korektno poteka in tudi vsebinsko ter nič kaj žaljivo, to moram povedati, predlagam, da tako nadaljujemo tudi naprej in da se res osredotočimo vsi skupaj na vsebine, ki pokrivajo ta odbor, vezan na Zakon o dolgotrajni oskrbi. Vse ostalo, o vsem ostalem, boste lahko govorili na matičnem delovnem telesu in potem še tudi na sejah, ki bodo zagotovo sledile in bodo specifične teme lahko obravnavale tako na Odboru za zdravstvo, kot na našem odboru. </font><br>
<font size="4">Veste, da jaz s tem, kar zadeva razpravo, nimam težav in vedno skličemo seje, ko to zahtevate poslanske skupine ali pa tudi samoiniciativno skličem seje, ko zaznam, da je nek problem, ki ga je potrebno rešiti in tako predlagam, da nadaljujemo tudi v nadaljevanju, da skušamo pač pogledati na zadevo čim bolj konstruktivno, da pogledamo, kaj je mogoče tisto, kar lahko izboljšamo še v zakonu, kar lahko mogoče popravimo še do sobote. Nekaj stvari je bilo nakazanih s strani državne sekretarke na Ministrstvu za zdravje in to je tisto, kar jaz pričakujem od tega odbora. Vse ostalo, bomo pa delali v soboto na Odboru za zdravje.</font><br>
<font size="4">Tako da, še enkrat vse skupaj pozivam, da se osredotočimo na vsebine, ki so vezane na ta odbor in se dotikajo Zakona o dolgotrajni oskrbi.</font><br>
<font size="4">Sedaj pa dajem besedo gospe Maši Kociper.</font><br>
<font size="4">Izvolite, beseda je vaša.</font><br>
<br>
<b><font size="4">MAŠA KOCIPER (PS SAB):</font></b><font size="4"> Hvala lepa, predsednica.</font><br>
<font size="4">Jaz pa pri najboljši volji in pri tej uri ne vem, če se bom lahko v tem kompleksnem zakonu osredotočila samo na vsebine, ki se tičejo tega odbora, ker je to zelo težko ločevat, sploh pa je zame to težko ločevat po tem, ko sem že od devetih zjutraj v tem Državnem zboru. </font><br>
<font size="4">Tako da, jaz sem si današnjo razpravo zamislila v obliki neke take splošne razprave, ki se bo seveda v soboto nadaljevala z konkretnimi predlogi amandmajev, predvsem pa kot priliko, da že tukaj pred soboto povemo, zlasti v opoziciji, ker menimo, da ima ta zakon številne težave, kaj vidimo kot problem in morda, čeprav to ne verjamem, se celo do sobote še kaj reši.</font><br>
<font size="4">Pa bom začela s tem, da se absolutno strinjam s tistimi, tudi v naši stranki so taki, ki pravijo, da na ta zakon čakamo dolgo, že predolgo, da bi ga že davno potrebovali in da je odgovornost vseh bivših vlad, da tega zakona doslej še ni bilo. Moja stranka, stranka SAB, je bila vse skupaj sicer v svoji zgodovini, v Vladi dobri dve leti, tako da, vsak naj pri sebi ugotovi, če smo ravno tisti, ki smo za to najbolj krivi, ampak ne glede na to, vse bivše vlade nosijo odgovornost, da tega zakona še ni bilo in večkrat že v preteklosti je bilo rečeno, da še malo, še malo in zakon bo prišel v Državni zbor, pa ni. Zato smo bili v stranki SAB, ko je ta zakon prišel, zelo benevolentni in zelo dobronamerni. Kot edina, mislim da, opozicijska stranka, smo na začetku rekli, da bomo zakonu v prvem branju dali možnost, razpravljali smo dobronamerno, dajali pripombe, dobili smo se z ministrom, dobili smo se z ostalimi. </font><br>
<font size="4">Z ministrom in njegovimi sodelavci smo se pogovarjali, dve sodelavki sta bili, smo se pogovarjali tri ure, mislim da, dve pa še nekaj, no. Bilo je vsesplošno kimanje, zahvaljevanje za pripombe in tako naprej in mi smo res živeli v neki veri, da se lahko ta zakon morda do drugega branja še spremeni. Pustimo seveda dejstvo, ki smo ga naštevali kot prvo, da zakon ne navaja finančnih virov, kar je bil glavni razlog, da takšen zakon doslej še ni bil sprejet, ker nobena Vlada na svetu, do te, ki ji denar pada z neba, ni vedela, od kod naj dobi denar in toliko denarja za tako kompleksno reševanje tako kompleksnega vprašanja.</font><br>
<font size="4">No, in ta zakon je prišel, povedali smo ministru, kaj pa finančni viri in kako mislite to uredit, mogli bi uvesti prispevek in tako naprej, morate ga uvesti z zakonom, drugače je to nek prazen zakon, brez prave dodane vrednosti, dali smo tudi druge pripombe in tako naprej in tudi v prvem branju, kot rečeno, zelo aktivno sodelovali in se trudili Vladi, čeprav smo opozicija, pomagat, da bi ta zakon do drugega branja spremenila in da bi ta res zahteven zakon dobil neko obliko, da bi se ga dalo sprejet, ker ga </font><br>
<br>
<b><font size="4">24. TRAK: (TB) – 22.10</font></b><br>
<br>
<font size="4">	(nadaljevanje) res rabimo, ker ga ljudje rabijo, ne, da ga politične stranke rabijo, ljudje ga rabijo. Meni se je vse skupaj podrlo v trenutku, ko sem dobila sklic Kolegija predsednika Državnega zbora, kjer sem videla, da še ne 14. dni po tem, ko smo ta zakon v prvi obravnavi obravnavali na Državnem zboru, kjer je bilo pripomb milijon, kjer smo za prvo obravnavo dobili na desetine pisem različnih organizacij, kaj vse je narobe in pridemo v Državni zbor in dobimo vabilo na Kolegij predsednika Državnega zbora, kjer jaz ugotovim, da ta koalicija že čez 14. dni namerava v drugo obravnavo zakona.</font><br>
<font size="4">In takrat mi je bilo popolnoma jasno, da gre pri tem zakonu samo za prazni PR. Samo za to, da se odkljuka, na vaši tisti koalicijski pogodbi, narejeno, in še en zakon, ki ste ga dali v Državni zbor, brez, da bi rešili ključno vprašanje kako in kdo in na kakšen način in po kakih merilih, bo to plačal. Ker jaz si lahko tudi želim avion, pa jahto, pa nebotičnik, pa še klobuk, na glavi, pa če nimam denarja, si to ne morem kupit. Ne morem. In denarja tukaj ni zagotovljenega. Tisto, kar je zagotovljeno, je absolutno premalo. To smo vsi ugotavljali že ob prvem branju in metat si pesek v oči, da mi rešujemo neke daljnosežne probleme, še nerešene, kot jih navaja državna sekretarka, pri tem pa nimamo novih sredstev, da bi plačali ljudi, ki bi to delali… Seveda, seveda res metanje peska v oči in moje veliko spoštovanje do članov, do gostov današnjih, ki so ob tej uri prišli sem, verjetno dobronamerno, prepričani, da bojo kaj spremenili. Oprostite, moje mnenje in mnenje naše stranke je, da tako, kot je zakon napisan, se ga ne da popravit. </font><br>
<font size="4">In tudi sama ta procedura kaže na odnos do tega zakona. Jaz po 12. urah dela v Državnem zboru, ob devetih zvečer, potem ko sem bila vse dni do desetih, ko bom jutri spet do dveh ponoči, pa v soboto in tako naprej, nisem sposobna resno in kvalitetno razpravljat o tako kompleksnih vprašanjih, kot je to. In če mislite, da bomo v soboto poslanci, potem, ko smo cel teden imeli sejo od devetih do dvaindvajsetih, sposobni tako zahtevna vprašanja kvalitetno rešit, je to podcenjevanje zakonodajnega postopka in podcenjevanje tako pomembnega zakona, kot je Zakon o dolgotrajni oskrbi.</font><br>
<font size="4">In če grem zdaj na proceduro. Jaz sem pravzaprav presenečena nad nekaterimi odzivi danes gostov, zahvalami in tako naprej, ker vsi tisti, ki so pisali pa nam, opoziciji, so pa trdili točno to, kar je lepo povzel že kolega z Levice pred mano; da je to okvir brez slike, prazen okvir. Mislim, da je res skupnost socialnih zavodov prva uporabila to prispodobo. Mi imamo tukaj en kup enih členov, ki pa dejansko ne prinašajo nobenih bistvenih novitet. Členi zgolj povzemajo že aktualne delujoče ureditve v ostalih zakonih in jih mečejo na en kup, kar samo po sebi ni nič narobe, če bi se potem neka razmerja vzpostavila, neki presečni datumi, neki kriteriji, neki nabori storitev, neki elementi, ki določajo ceno in tako naprej, da bi ta kup storitev, »nabrklanih« že obstoječih ureditev, imel en rep pa glavo. In tega ni. In tega ni do te mere, da danes tukaj poslušam posamezne predstavnike, ki prosijo Vlado, če bi pa lahko njih izločila iz zakona, dva ali pa tri od njih.</font><br>
<font size="4">Se pravi, mi imamo tukaj en zakon, ki pravzaprav ni nič drugega kot, da je na kup vrženo to, kar že imamo, nedodelano in nedomišljeno, nepregledno, na momente dvoumno in to celo na tak način, da posamezniki, ki jih to zadeva, prosijo, da se to njih izloči, ker bo sedanja ureditev drugače za njih slabša. In točno to so opozarjali tudi tisti, ki so, strokovna javnost, ki je na ta zakon dajala svoje pripombe. Ne samo, da ni ustrezno definirano v tem zakonu nič, da ni definicij, ki bi jih tak sistemski zakon potreboval, da ni virov financiranja sem </font><br>
<br>
<b><font size="4">25. TRAK: (SB) – 22.15</font></b><br>
<br>
<font size="4">	(nadaljevanje) že rekla, da ni določenih kriterijev, da ni nabora storitev, ni košarice, ni elementov za določitev cen in tako naprej, ni ničesar kar bi bilo tukaj najpomembneje, da je, hkrati pa tvegamo, da tak zakon ruši vse dobro obstoječe, kar v trenutnem sistemu že imamo. Ker  z nekim presečnim datumom se bo neka ureditev, ki je nastajal dolga leta očitno hop presekala, to bo postala dolgotrajna oskrba in posledice tega niso jasne nikomur. In jaz sem res, oprostite, ob tej uri, mogoče preutrujena za poslušanje floskul tipa minister se zaveda, da je Slovenija tudi socialna država, ta zakon ohranja socialno državo, zakon prinaša nove storitve, nikoli se še ni vložilo toliko sredstev, me tudi kar začne tukaj nekaj cukati pri glavi ali ne vem kje že. Skratka, jaz sem v politiki več ali manj aktivna že 10 let. Še nikoli ni bilo toliko denarja. Jaz sem do par mesecev nazaj živela v veri, da je politika ena umetnost, ki vzameš, da drugje daš in da je skoz premalo. Mi som se po ure in ure v prejšnji vladi kregali za par milijonov kam jih bomo dali, mi tukaj zdaj milijarde mečemo tako in seveda ste jih našli tudi za zvišanje plač pri čemer, kot je bilo danes že poudarjeno, bo del teh plač prevaljen že tako nimajo nič in nimajo dovolj. Tako, da jaz danes res prav ne bi šla več v globino, vsekakor bom podprla oziroma kolega, ki je član naš iz stranke SAB bo podprl predlagane sklepe. Jaz se s sklepi absolutno strinjam, eden od njih določa, da je treba v zakon že sedaj vključiti sistemski vir financiranja, ki bo opredelil in določil obvezno socialno zavarovanje za dolgotrajno skrb, bo pa to ja bistvo, zato vsa ta leta nismo tega zakona imeli. Podprla bom sklep, ki pravi, da je potrebno v zakon vključiti opredelitev košarice pravic iz dolgotrajne oskrbe do katere bodo upravičeni uporabniki storitev dolgotrajne oskrbe, kjer bo jasno razvidno kakšne storitve in kakšen obseg teh storitev vključuje posamezna pravica, ja to je pa ja bistvo tega zakona, se pravi kdaj, za koga, na kakšen način, s koliko denarja. In seveda tretji sklep, ki pravi, da ta odbor poziva ministrstvo, da ohrani dodatek za pomoč in postrežbo, ki ga ureja zakon s področja pokojninskega in invalidskega zavarovanja, tudi o tem je bilo že danes nekaj povedano. Prav tako najavljam tukaj v imenu poslanske skupine SAB, da bomo podprli sklepe, ki jih je pripravila Levica. Absolutno se strinjam in tudi glede na to vse kar sem povedala, vidimo, da enako razmišljamo. Zakon ne definira vsebine dolgotrajne oskrbe, ja nejasen, nepregleden, dvoumen, ne določa vrednosti niti kriterijev za ugotavljanje upravičenosti do dolgotrajne oskrbe, ne ureja občutljivih vsebin celovito in vsestransko, predstavlja morda res neko bianco menico in je po mojem in po našem mnenju ob vsej najboljši volji in ob amandmajih, ki smo jih pripravili nesposoben, da bi ga pripravili v tako kratkem času za drugo branje tako, da bi lahko bil ta zakon sprejet. Jaz vedno razmišljam, da so ljudje, sploh vsi, ki delamo v politiki tudi državni sekretarji tudi ministri dobronamerni. Jaz sem prepričana tudi za vas, da želite verjetno zelo iskreno rešiti ta problem in da si za to prizadevate. Ampak opozarjam vas, če bo sprejet tak zakon boste vi ob vsej svoji dobronamernosti prevzeli odgovornost za vse težave, ki lahko iz tega pridejo, pri nas lahko pride do kolapsa sistema kot ga imamo sedaj, če bo tak zakon nedorečen in ne bo domislil nekih teh prehodov v novo ureditev. Tako, da zelo, zelo mi je žal, zelo bi si želela,</font><br>
<br>
<b><font size="4">26. TRAK: (SB) – 22.20</font></b><br>
<br>
<font size="4">	(nadaljevanje) da bi lahko sprejeli ta Zakon o dolgotrajni oskrbi, najbolj me pa skrbi, da ga celo bomo sprejeli, zato da bo, kot rečeno, koalicija odkljukala svoje smo naredili, se bodo pohvalili pri starostniki in upokojenci, dobili bomo pa eno »spakedravščino«, ki bi bilo pa res potem bolje, da še malo počakamo vsaj kakšen mesec, saj do volitev je še par mesecev, ne pa da v 14-ih dneh rešujete takšne zadeve. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Preden dam besedo gospodu Dejanu Židanu je besedo še zaprosil državni sekretar na Ministrstvu za delo. Izvolite. </font><br>
<br>
<b><font size="4">	CVETO URŠIČ:</font></b><font size="4"> Hvala lepa, gospa predsednica. Se opravičujem, ker bom že drugič oziroma tretjič ponovil isto. Stalno slišimo, da se ne ureja na primeren način status oskrbovalca družinskega člana oziroma družinskega pomočnika. Ponovil bom. V predlogu zakona je zagotovljeno nadomestilo v višini 1,2 minimalne plače, kar je bistveno, bistveno več kot je sedaj in tudi več kot je predlagala Komisija za človekove pravice. Če skrbi za dva je v četrtem odstavku 23. člena zapisano, da se pravica zviša za 50 %, ko potrebuje počitek se omogoča 21 dni nadomestne oskrbe. Tega do sedaj ni in tudi tukaj smo sledili četrti odstavek, to je pa peti oziroma šesti odstavek 23. člena, kar do sedaj ni urejeno v Zakonu o socialnem varstvu. In 145. člen predloga zakona zelo jasno pravi takoj, ko bo sprejet Zakon o dolgotrajni oskrbi bo to nadomestilo zvišano na 1,2 minimalne plače. Torej, tukaj smo sledili predlogu komisije in bistveno zvišali to nadomestilo. Tako, da ta ureditev je zelo konkretna s konkretnimi zneski in seveda se lahko izboljša vedno, ampak tukaj smo sledili, torej smo želeli izboljšati položaj družinskega pomočnika oziroma oskrbovalca in ga narediti to nadomestilo primerljivo s plačilom osebnega asistenta oziroma oskrbovalca na domu po Zakonu o socialnem varstvu. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. / Oglašanje iz klopi/ Lahko samo opozorim, gospa Velušnik(?), jaz verjamem, da marsikdo tukaj bi želel podati še dodatna svoja stališča, ampak moram povedati, da zdaj smo v razpravi poslank in poslancev in po Poslovniku je tako, da dobijo besedo samo poslanke in poslanci Državnega zbora in pa predlagatelj točke dnevnega reda, tako da sedaj dajem besedo gospodu Dejanju Židanu. Izvolite, beseda je vaša.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Hvala, gospa predsednica. 	Spoštovane poslanke, drage poslanke, dragi poslanci, gospa državna sekretarka, gospod državni sekretar oba seveda s sodelavci, dragi gostje vsi lepo pozdravljeni!</font><br>
<font size="4">	Nič hudega, če je ura 11, bo tudi ura 12, bo tudi ura 3 zjutraj, tema je tako pomembna, da bomo zavzeto delali. Jaz nisem stalni član, gospa predsednica, vašega odbora, sem pa prosil, sem Socialni demokrat, ampak sem član Odbora za zdravstvo, ampak sem prosil kolega in mi je dovolil, da sem danes tukaj zato, ker vem, da je matični odbor zdravstvo, mi zasedamo in tam pa odločamo, tukaj danes ne odločamo, tu priporočamo, zasedamo v soboto in me zelo zanima mnenje tega odbora zato, ker ta odbor je verjetno edini v Državnem zboru, pa ne bi želel, gospod državni, da me motite…</font><br>
<br>
<b><font size="4">	PREDSEDNICA EVA IRGL:</font></b><font size="4"> Jaz bi vas samo prosila, da se umirite ostali, ko nekdo razpravlja, prosim, da mu omogočimo, da ima vso podporo, se pravi, da lahko v miru pove svoje stališče. Izvolite, gospod Židan.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Tukaj sem zato, ker moja izkušnja s tem odborom je, da tukaj pridemo pogosto do neke skupne rešitve, včasih celo skupaj glasujemo, ne gre samo za Zakon o osebni asistenci, jaz si res srčno želim, da bomo v tem odboru uspešno rešili najhujšo krizo v Sloveniji, to so seveda tisti, ki imajo poklicne bolezni, poklicno invalidnino in so čisto na cedilu, res so čisto na cedilu, to vas vse prosim pomagajte, ne samo razlagati, da se ne da, </font><br>
<br>
<b><font size="4">27. TRAK: (SB) – 22.25</font></b><br>
<br>
<font size="4">	(nadaljevanje) mi smo neki zakon napisali, pač edino kar smo znali, vsi pa nam razlagate, da se ne da, mora se dati te ljudi rešiti. 25 tisoč ljudi je na cedilu in vsako leto 700 novih, mora se da dati. Kaj bi rad povedal? S tem kar ste povedali, gospa predsednica, nekje tako sem razumel, da boste predlagali sklep, da bo predlog tega odbora na Odboru za zdravstvo, da se ohranijo vse obstoječe pravice invalidov, to podpiram, to je pravilna usmeritev in tudi ostale pravice bi predlagal, da ta odbor tam zelo trdo zastopa v soboto, tu bo tudi vsa moja podpora prisotna. Skupaj smo tri poslanske skupine, to smo Socialni demokrati, Poslanska skuina Stranke Alenke Bratušek, Nepovezani poslanci pripravili še tri sklepe, pa jih bom nekoliko kasneje predstavil. Rad bi povedal, da jaz se zavedam, da mi v tem trenutku ljudi, ki potrebujejo dolgotrajno oskrbo kot veliko skupino, puščamo na cedilu. To je velika skupina ljudi, kjer pa nimamo rešeno solidarnostnega sistema pomoči in jih puščamo na cedilu. Drži to kar je bilo rečeno. Niti približno, ko opazujemo dolgotrajno oskrbo ne opazujemo ljudi, ki so v domovih za starejše občane, zato, ker za te ljudi je v resnici sicer, je možno na boljši način, ampak je poskrbljeno, težava je, ker nimamo drugje dolgotrajne oskrbe in zato teh 50 ali 70 tisoč ljudi, ki, če bi dobilo kvalitetno oskrbo doma, ne bi potrebovalo teh postelj, na koncu bi celo ugotovili, da je postelj mogoče celo dovolj v Sloveniji, ampak ljudje želijo ostati doma, ne morejo pa, ker nimajo pomoči, o tem se mi danes pogovarjamo. Je pa to zelo velika skupina ljudi. Meni je bilo zel fino, gospod Papež, ko ste vi govorili, ker ste na nekaj opozorili kar pogosto želimo opozarjati vsi skupaj, to ni levo, desno, da ohranimo v narekovajih čistost različnih blagajn, kakor je silno narobe, ko v zdravstveno blagajno, to je ena od blagajn slovenske države, posegamo s pravicami, ki ne sodijo v zdravstvo, gospa državna sekretarka, to se verjetno strinjate, in potem se črpa denar, ki je namenjen za zdravstvo za druge namene, pa saj ne, da ne bi ljudem privoščili, ampak meša se sistem in postaja nepregleden, podobno je tudi kar se tiče pokojninske. Mi potrebujemo stabilno pokojninsko blagajno zato, da garantiramo varne pokojnine upokojencem. Pika. Saj so še neke dodatne pravice, ki izvirajo iz zavarovanj, ki jih plačujemo, mi, ki smo delovni, tam pa je treba narediti piko in upati, da bomo potrebe dolgotrajne oskrbe reševali na način, da bomo malo denarja vzeli vam, gospod Papež, pa potem tisti drugi direktorici, ki skrbi za zdravstvo in denar, je lažno, tega ne moremo in ne smemo narediti. V resnici mi moramo ustvariti tretjo blagajno ali bo to podračun pri že eni obstoječi ali drugi, čisto vseeno mi moramo narediti obstoječo blagajno. In prosim vas lepo ne bodimo naivni, da bo za to potrebno malo denarja. Saj, kaj pa je razlog? To ste vi, gospod državni sekretar, danes že zelo pošteno povedali, da mi smo imeli posamezne osnutke zakonov napisanih že 18, 19 let. Misim, da je gospod Dimovski, dr. Dimovski prvega napisal. Pa da se zavedamo zakaj ni bil sprejet. Ne zato, ker je bil model slab ali dober, bil je pač eden od možnih modelov. Noben ni znal zagotoviti denar takrat, pa kar naprej so neke krize bile in potem, ko so krize se kaj reče, ne bomo financirali iz integralnega proračuna, ne upamo pa dodatno obremeniti ljudi. To je bil razlog, da v tem trenutku še nimamo delujoče dolgotrajne oskrbe. Zakaj o tem govorim? Zato, ker finančne projekcije notri so napačne. Finančne projekcije so na podlagi zelo minimalističnih podatkov, so verjetno nekoliko narejene tudi zato, da se ljudje, davkoplačevalci, ne bi ustrašili, ampak v resnici že v prvem koraku bomo hitro ugotovili, da hitro pridemo na milijardo potrebnih sredstev na leto. To je v bistvu pomembno manj kakor dajemo za zdravstvo ali za pokojnine, ampak to je zelo dosti in tega denarja v tem trenutku niti približno ni. Strinjam se to kar ste povedali, gospa državna sekretarka, rak rana financiranja slovenskega zdravstva je, da je premalo financiranega iz državnega proračuna. Če pogledamo proračun vašega ministrstva je podfinanciran. Res pa je, da prihajajo že nove obremenitve. En del investicij tega velikega paketa, ki ga jaz podpiram, bo šel iz evropskih sredstev s slovensko soudeležbo, pomemben del pa tudi iz slovenskih. In podobnih ukrepov bo še kar nekaj. Torej, danes govoriti, da bomo pomemben del iz integralnega proračuna, je možno, ampak potem moramo danes povedati zvišali bomo DDV, zvišali bomo ta prispevek, tisti prispevek,</font><br>
<br>
<b><font size="4">28. TRAK: (SB) – 22.30</font></b><br>
<br>
<font size="4">	(nadaljevanje) tisti prispevek, ker iz nič ne moreš nekaj financirati. Seveda ne verjamem, da bo šel razvoj v to smer in to kar je govorila Maša, jaz bi predlagal, da ji zelo prisluhnete. Dajmo biti toliko fer, da v bistvu že ko se sprejema ta zakon povem kaj bo dejansko vir. Tukaj notri ste napisali v bistvu, da leta 2025 bo zraven pristopil k financiranju ovir preko takšnega ali drugačnega zavarovanja. Ali veste, kaj je tu trik? V bistvu mi želimo narediti sistem, ki bo solidaren, poslušajte zdaj, mi želimo imeti sistem, ki bo solidaren vertikalno in horizontalno. Ampak, veste kaj to v praksi pomeni? To ne sme biti sistem zavarovanja kakor dopolnilno zdravstveno zavarovanje, da bo vsak plačal enako ali 50, 100 ali 150 evrov na leto. Vsaj jaz tega ne podpiram. Jaz hočem, želim, prosim in tega se sedaj ne vidi, da tudi pri zbiranju denarja za dolgotrajno oskrbo bomo sledili načelu solidarnosti. Povem vam primer, jaz to moram govoriti, gospa predsednica, ker to je osnova tega zakona, brez tega bo prazna obljuba in bodo ljudje razočarani in mi vsi frustrirani, osnova, mi smo nekoliko nakazali kot Socialni demokrati, najlažje bi bilo preko prispevne stopnje. Jaz to takoj sprejmem. Imam višjo plačo in mi ni težko dati iz plače 100, pa če je potrebno tudi 200 evrov na mesec zato, da bo nekdo, ki ima minimalno in mora prispevati, ampak on ne bo prispeval 100 ali 200, mogoče samo en evro ali pa 10 evrov na mesec in to se mi zdi solidarno in prav bi bilo tako. Če pa tega ne bo, pa mora biti neka lestvica. Mi smo računali, ko smo želeli, ni nam še uspelo, verjamem, da nam bo uspelo v naslednji vladi to krivično obliko dopolnilnega zdravstvenega zavarovanja, ki dela z več kot 8 % maržo preliti v bistvu v obvezno, ker je obvezno po svoji funkciji, brez tega ne moreš biti, smo računali takrat, sedaj bom govoril številke nekoliko na pamet, če bi vsak, ki ima prihodke, to so vsi zaposleni, to so tudi tisti, ki dobivajo pokojnino in ostali, ki dobivajo prihodke, če bi vsak od teh prispeval 10 evrov na mesec bi zbrali samo 180 milijonov, če bi prispeval 15 evrov na mesec bi zbrali samo 270 milijonov. Zdaj jaz govorim, mogoče kakšna decimalka kaj napake, ampak približno take so številke. In mi smo tam takoj povedali, ja, tisti, ki imajo najnižje prihodke, zaradi načina delovanja sistema morajo prispevati, pa čeprav samo en evro. Mi, ki imamo višje ali visoke, pa tudi 100 evrov, če je potrebno, ampak mora biti solidarnost. Zato je prvi sklep, ki ga mi tukaj predlagamo je sklep, da v bistvu vse opredeli vir financiranja in določi način solidarnosti. Veste, če tega ne bom sedaj imeli, si zamišljate kakšno bo leto 2025. Ali veste kaj se bo zgodilo? Pridemo s pravicami, ki so v tem trenutku po številkah so premalo finančno ovrednoteni. Povsem isto se bo zgodilo kot pri asistenci osebni, saj veste kaj se je načrtovalo in kaj se je zgodilo. Jaz sem vesel, da to deluje tako, da se ljudem, ki potrebujejo pomoč pomaga. Tudi če se kakšnemu malo bolj pomaga je super. To je samo znak, da smo nekoliko boljša družba. Ampak pri tem zakonu so tveganja pomembno večja. In če se sedaj na to ne odgovorimo zamislite si leto 2025 kako se bomo ali pa neka druga sestava gledali, da bomo rekli sistem je eksplodiral, nujno potrebujemo pol milijarde, kaj bom pa sedaj, pa ne bo pol milijarde zato, ker imamo proračun, ki bo takrat jokal, se tresel, se skrival v mišjo luknjo. Zato je potrebno, da mi določimo zdaj. Zato je predlog treh poslanskih skupin opozicije, pa v kolikor smo se danes pogovarjali tudi druga opozicija to podpira, Miha je pokimal, tako smo se danes dogovorili, hvala Miha, je, da v bistvu Odbor za delo, družino in socialne zadeve in invalide pozove, to ni ukaz, mi te pravice nimamo, pozovemo Ministrstvo za zdravje, da v Predlogu zakona o dolgotrajni oskrbi že sedaj vključi sistemski vir financiranja, ki bo opredelil in določil obvezno socialno zavarovanje za dolgotrajno oskrbo, po domače govorimo o solidarnosti. Veste, če to naredimo, vsi tisti, ki potrebujejo pomoč, bodo bistveno bolj varni. Če tega ne naredimo, naredimo tako veliko tveganje in tako veliko možnost lažne obljube, da si ljudje v tej državi tega ne zaslužijo. Naprej. Seveda imamo težave in te težave so, da nam </font><br>
<br>
<b><font size="4">29. TRAK: (SB) – 22.35</font></b><br>
<br>
<font size="4">	(nadaljevanje) pomemben del nevladnih in strokovnih organizacij razlaga o hudih pomanjkljivostih tega zakona. Večine teh organizacije danes tukaj ni prisotnih, bodo pa prisotne v soboto in bo tudi verjetno zelo veliko amandmajev. Ampak glavno pa je v bistvu ali če zakon sprejmemo ali vemo kaj bo uporabnik dobil, torej, ali je znana košarica pravic. V resnici ni znana. In zato je naš predlog kot številka 2 predlog sklepa za Odbor za socialne zadeve, invalide in delo takšen: Odbor za delo, družino, socialne zadeve in invalide poziva Ministrstvo za zdravje, da v Predlog zakona o dolgotrajni oskrbi vključi natančno opredelitev košarice pravice iz dolgotrajne oskrbe do katere bodo upravičeni uporabniki storitev dolgotrajne oskrbe, kjer bo jasno razvidno kakšne storitve in kašen obseg teh storitev vključujejo posamezne pravice iz dolgotrajne oskrbe. Tretja stvar je pa to kar ste vi, gospa predsednica, na nek način že nakazali, če lahko malo vaše pozornosti prosim. Najlepša hvala, ne zameriti. V bistvu govorimo o tem, da se naj pravice invalidom, ki so jim dane ohranijo. Namreč, naš predlog je, ampak to sem tudi videl, da je tudi Vlada v tem času že nekaj se pogovarjala, mi sicer ne poznam rešitve, ker imamo verzijo zakona, ki je v Državnem zboru, ne poznamo rešitev, to bomo verjetno opazili v soboto. Naš predlog je, da se sprejem sklep Odbor za delo, družino, socialne zadeve in invalide poziva Ministrstvo za zdravje, da o Predlogu zakona o dolgotrajni oskrbi ohrani dodatek za pomoč in postrežbo, ki ga ureja zakon s področja pokojninskega in invalidskega zavarovanja ali pa da ponudi možnost izbire upravičencu in podobno. Saj o tem ste govorili, ali ne? Bi pa vas zelo prosil, da takšen sklep sprejmete. Ker, če ga ne sprejmete, bomo imeli nek čuden občutek, so neke velike besede, ko je pa treba kljub vsemu formalizirati, saj to je predlog, saj to vemo, potem boste vi, gospa predsednica, to predlagali, zagovarjali na Odboru za zdravstvo, ampak bi bilo dobro, da to mi sprejmemo. Naslednja zadeva, ki jo pa ne razumem, zdaj pa imamo težavo, ker predstavnikov institucionalne oskrbe ni notri. Pri prebiranju tega zakona namreč je na trenutke občutek, da se bo razgradilo tudi to kar sedaj kolikor toliko dobro deluje. Za razliko od nekaterih drugih jaz mislim, da trenutno domovi za ostarele občane bodimo veseli, da jih imamo, super bi bilo, če bi bili super moderni, super bi bilo, če bi jih imeli več, čeprav več bi jih imeli samo zato, ker dolgotrajna oskrba na domu ne deluje, pa sem vesel, da se bo sedaj investiralo in podobno, ampak sam osnutek zakona se da brati tudi kot način okej, bomo razgradili to kar sedaj dobro deluje, da potem nekaj naredimo kar pa ni nujno, da bo uspelo. Veste, takšen pristop, jaz ne vem zakaj, ampak takoj mi misli odnese desetletja nazaj, če se spominjate s kakšnim veseljem so nekateri drugi razgrajali SDK, ej, dajmo to razgraditi, ker bom nekaj dobrega naredili, pa se je razgradilo in zato, ker se je razgradilo pa nič dobrega naredilo imamo toliko lopov, ki niso v zaporih. Torej, zelo nevarno je, da mi nekaj želimo razgraditi in jaz bi prosil, če lahko v bistvu pride v soboto, ko bomo prišli na to temo z amandmaji zelo opremljeni s protiargumenti in tudi mogoče, če imate možnost, da se jutri ali pa danes, če bomo še zadosti dolgo skupaj, tudi sestanete s predstavniki domov za ostarele občane in pridete v bistvu z nekoliko poenotenim mnenjem in rešitvijo na odbor v soboto. Namreč, mi bomo zelo težko pristali tam, da v bistvu bo obstajala možnost, da se nekaj kar deluje razgrajuje. Glejte, potem pa ne samo, da bomo imeli zakon z lažno obljubo, imeli bom zakon s hudo napako, ker bo razgradil tudi stvari, ki delujejo. </font><br>
<font size="4">	Zaključil bom tako. Dosti se pogovarjamo v opoziciji, seveda opozicija tudi naloga je, saj vsaka opozicija je kritična, jaz priznavam uspeli ste priti v Državni zbor z neko verzijo, to je plus, osnovno izhodišče, ki ste ga dali, predsednica, ohranimo pravice, ki so, mi je super in bom glasoval za, bom, imam pooblastilo, sem vam ga predal, sprejmimo še prosim te tri predloge opozicije, ki smo dali in prosim lepo dajmo se poglobiti v financiranje, res se dajmo poglobiti, ker to je tako velika mina, ki ima moč atomske bombe, da če jo sedaj </font><br>
<br>
<b><font size="4">30. TRAK: (SB) – 22.40</font></b><br>
<br>
<font size="4">	(nadaljevanje) odstranimo nam bo življenje v prihodnjih letih lažje. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam za vašo razpravo. Sedaj pa dajem besedo gospodu Jožetu Lenartu. Izvolite. </font><br>
<br>
<b><font size="4">	JOŽE LENART (PS LMŠ):</font></b><font size="4"> Hvala, predsednica. Tudi jaz sem eden od tistih, ki sem danes tu nadomestno in predvsem tudi iz istega razloga kot kolega Židan, ker sem v soboto na  matičnem odboru na zdravstvu. In mimogrede tudi vesel sem, ker mislim, da nedavno nazaj še sploh ni jasno kam bo spadala dolgotrajna oskrba, zdaj pa je jasno, da bo to spadalo pod zdravstvo. Glejte, danes na zainteresiranem delovnem telesu je dobrodošlo, da pred sobotno sejo poslušamo predvsem vas, ki prihajate neposredno iz tega področja, ki se soočate s tem in vas iz tega vidika zelo lepo pozdravljam, vendar pogrešam, ste v zelo malem številu, predvsem pa pogrešam – veste koga – pogrešam predstavnike teh treh pilotnih projektov, to se pravi iz Dravograda oziroma cele Koroške, ker Dravograd je samo matično dom starejših. Je tudi Slovenj Gradec, mislim, da tudi delno Ravne iz Celja in pa iz Krškega. Zakaj? To so pilotni projekti, ki so doživljali tudi v Državnem zboru številne očitke, spremljal sem iz prve roke koliko denarja je bilo porabljenih, ampak jaz vem, ker se z njimi srečujem tudi enkrat smo jih že povabili v naši stranki Listi Marjana Šarca v Državni zbor, da so nam ta projekt tudi predstavili, ker smo želeli iz prve roke videti kakšni so to učinki, kakšni so stroški, kaj to pomeni, za koliko ljudi lahko skrbijo, za koliko teh ljudi potem ni potrebno, da iščejo postelje v domovih za starejše in pa predvsem bistveno koliko kadra je za to potrebnega. To so tisti ključni trije dejavniki, ki jih moramo imeti realne. Vsi danes od razpravljavcev so opozarjali na to dejstvo, da so to neznanke, da v to ne verjamemo in tudi sam nisem prepričan to kar imamo na mizi s tem zakonom, da ta zadeva stoji in jaz upam, da bodo predstavniki teh treh pilotnih projektov v soboto prisotni na seji, da se bomo lahko konkretno pogovarjali, to bi si res želel, potem smo tudi mi kredibilni, če bomo morali dvigovati roke za to področje. Glejte, ne bi želel, da se sprejemajo računi brez krčmarja, to je tisto bistvo poglavitno in jaz se bojim, da ta vlada res rokohitrsko sprejema določene zakone na papirju, v praksi pa se še ni kaj dosti pokazalo. Veste kaj se je v praksi pokazalo že, da se da, to so tisti projekti predvsem na področju infrastrukture, ker je že prejšnja vlada praktično na krožniku določene zadeve prinesla, da se je potem v tej krizi lahko začel hitro izvajati in tudi ti rezultati so na tem področju, BDP na tem področju hitro raste. Vse ostalo tudi domovi za starejše, koliko se jih bo gradilo, v vseh planskih aktih je to vključeno, žal pa vidimo, da tudi ni prave strategije na teh področjih in tudi rečeno je bilo v teh dneh, ko smo tudi proračune sprejemali, odgovori, da še ni projektov, da še ni gradbenih projektov, ni dokumentacije in da bo treba počakati. To je tisto, ki nas skrbi in podobno je s tem zakonom. Glejte, samo par dejstev vam bom zdaj pojasnil. Tu je vladno poročilo, poročilo o razvoju, Umar je sestavni del, je služba Vlade. In na strani 147, ena stran je namenjena izdatkom za dolgotrajno oskrbo. Tu je lepo razvidno koliko iz javnih sredstev se daje za to področje in koliko je potem tudi zasebni izdatek. Zadnji podatek je za leto 2018 400 evrov po prebivalcu in 147 evrov zasebnih izdatkov. Naslednji podatek je primerjava z državami evropskimi, 0,9 % se daje iz javnih izdatkov za dolgotrajno oskrbo, 0,9 % BDP</font><br>
<br>
<b><font size="4">31. TRAK: (SB) – 22.45</font></b><br>
<br>
<font size="4">	(nadaljevanje) v Sloveniji. Če bi potem tudi še zasebno vzeli je verjetno potem nekaj 1,2 %. Če grem naprej. Nekaj bistvenega želim poudariti, opozoriti, kar se je danes že govorilo, ampak z nekega drugega zornega kota. Glejte, ta primerjava koliko da Slovenija primerjava za zdravstvo. Povprečje Evropske unije 2572 za leto 2019, 2572 povprečno na prebivalca se zbere za zdravstvo letno. Pet najboljših držav pa zbere 4.014 evrov na prebivalca, v Sloveniji pa 2185. 2185 proti povprečju 2572 pomeni nekje 80 % in to je primerljivo z razvojem Slovenije glede na povprečje Evropske unije, kjer zaostajamo 20 %, nekje na 80 % smo. </font><br>
<font size="4">	Zdaj pa poglejmo sliko kar pa se tiče dolgotrajne oskrbe, to je tudi iz tega razvojnega projekta, ki ga  je Vlada praktično preko Umerja objavila in jaz upam, da ste tudi temu sledili, ko ste ta zakon pisali in te primerjave delali. Na dolgotrajni oskrbi je slika čisto drugačna. Povprečje Evropske unije je 650 evrov na prebivalca. Najboljših pet daje 1178, Slovenija pa samo 315 evrov. To se pravi niti polovico ne glede na povprečje Evropske unije. Iz tega seveda kaže, da je na tem področju kočno treba nekaj narediti in tu se popolnoma strinjamo, popolnoma se strinjamo in tudi vse organizacije na tem področju, ki ste tudi sodelovale, kolikor ste, v javni razpravi tega predloga zakona, ste nam pošiljale svoje pripombe in vse to imamo mi zbrano za sobotno sejo, pač za danes verjetno nismo še popolnoma pripravljeni, ker smo na drugih področjih delali, in iz tega se vidi, da zadeva ni tako enostavna.</font><br>
<font size="4">	Zdaj pa še to želim reči. Če iz teh številk, kot sem vam jih prej predstavil, Slovenija daje 315 evrov, povprečje Evrope pa 650 evrov in zaostajamo več kot 50 % in jaz sem zdaj na hitro izračunal koliko bi mogli mi dvigniti, da bi prišli tudi na 80 %, tako kot smo na področju zdravstva, da mi ujamemo te standardne normative, ki v povprečju v Evropski uniji nekje obstajajo. In rekli ste, da okoli tega kaj in kako, okoli teh standardov in normativov to so šele gradi, te zadeve še niso jasne in je treba na tem delati. In veste kakšno cifro sem dobil? 525 milijonov, da bi prišli primerjalno tako kot smo tudi na zdravstvo. To je tista cifra, ki mi je zdaj padla ven iz te primerjalne analize, da bi mogli vložiti, da bi mi tudi nekje primerljive standarde kot jih Evropa uporablja, v povprečju govorim, na 80 % tako kot zdravstvo, da je to primerljivo, da bi to dosegli, to pa je neka čisto druga cifra, ki pa jo v tem zakonu vi predstavljate. Glejte, je to neka primerjava in želim, da se tudi v soboto okoli tega zelo jasno pogovarjamo, predvsem pa si želim, da bi bili ti predstavniki pilotnih projektov prisotni, da nam lahko v živo predstavijo kaj to predstavlja, kaj to pomeni in kaj lahko potem v praksi pričakujemo. To se mi zdi, da so tiste bistvene zadeve, da lahko potem kredibilno gremo in sploh nadaljujemo s tem zakonom. Drugače pa, glejte, vsekakor to področje je zelo pomembno, dolgotrajna oskrba na domu zahod, sploh sever Evrope ima to že zelo dobro prakso, tudi sam sem se že soočil s tem in da je poskrbljeno doma, da lahko ti stare starše onemogle, ki ne morejo za sebe skrbeti, da nekdo skrbi preko tega za njih. Tudi danes je bilo predstavljeno, celo z besedami uzakonjena revščina staršev, suženjstvo, tisti, ki ima takšne svojce, ne samo svojce tudi soljudi, ki skrbijo celo prostovoljno za takšne osebe, da je to veliko razdajanje in ne znam si prestavljati kako hoditi redno v službo, zahtevne službe in imeti doma recimo ostarele starše, ki ne morejo za sebe skrbeti ali pa celo otroka, za katerega moraš biti praktično 24 ur </font><br>
<br>
<b><font size="4">32. TRAK: (SB) – 22.50</font></b><br>
<br>
<font size="4">	(nadaljevanje) z njim. To dela družbo bolj kvalitetno, bolj produktivno, višjo dodano vrednost se ustvarja, seveda moraš pa najprej ustvariti in iz nečesa vzeti. Zaključil bom pa tako. Praktično skoraj dva meseca se ukvarjamo s temi proračuni. Sam sem bil prisoten na vseh delovnih telesih, spremljal in tudi danes, ko sem oba državna sekretarja poslušal tako sekretarko na Ministrstvu za zdravje kot sekretarje za delo, vsak od vas si želi, da čim več ustvarite, čim več naredite, čim več sprejmete, seveda nisem pa prepričan, da dovolj resno vzamete koliko pa to finančno ih sredstev za sabo potegne. Samo tako bom rekel, proračun leta 2023, ki je bil danes potrjen, v LMŠ ga nismo sprejeli ravno zaradi tega primanjkljaja, še vedno nosi milijardo in pol primanjkljaja glede na to, da so se vsi izdatki v letu 2023 ustavili na ravni izdatkov leta 2022 oziroma so se celo nekoliko znižali. Ko pa te zadeve tako pogledam, mi pa ni jasno kako bomo vse te zadeve lahko sploh realizirali, sploh, ko bo denarja zmanjkalo, ko se ne bo možno več zadolževati. To je tista realnost, ki jo pa moramo videti pred sabo. Ko sem prišel v Državni zbor leta 2018/2019 sem bil ponosen na to kako resno smo razpravljali okoli proračunov, vsak izdatek je mogel biti pokrit s prihodkom realno brez kredita, vračali smo kredite, ustvarili smo presežke, danes pa je slika popolnoma drugačna. </font><br>
<br>
<b><font size="4">	PREDSEDNICA EVA IRGL:</font></b><font size="4"> Gospod Lenart, jaz se opravičujem, bi vas samo opozorila, da dajte se fokusirati na Zakon o dolgotrajni oskrbi zaradi tega, ker me tudi poslanski kolegi že opozarjajo, da…</font><br>
<br>
<b><font size="4">	JOŽE LENART (PS LMŠ):</font></b><font size="4"> Ja o čem pa govorim? O financiranju tega zakona.</font><br>
<br>
<b><font size="4">	PREDSEDNICA EVA IRGL:</font></b><font size="4"> Poglejte, ja, ampak v soboto bo potekala širša razprava o tem, zdaj pa se dajte osredotočiti na tiste dele, ki so vezani na ta odbor, lepo prosim. Tudi ostali kolegi poslanci tukaj že nestrpno čakajo, da bi prišli na vrsto za razpravo, zato bi prosila, da se res osredotočimo na tiste dele, ki so vezani na ta odbor, samo to, to je vse v skladu s Poslovnikom kar vam zdaj govorim. Izvolite.</font><br>
<br>
<b><font size="4">	JOŽE LENART (PS LMŠ):</font></b><font size="4"> Jaz kot ekonomist finančnik sem vedno osredotočen na vire financiranja, ki jih tu krepko pogrešam tudi vsi kolegi pred mano, kolegice so na to opozarjali in sem še jaz z nekim drugim načinom celo primerjavo z mednarodno primerjavo držav na to opozoril in to jaz mislim, da je pomembno, to je odgovornost naša, da so vse te zadeve tudi tak zakon, ki nosi svoje odhodke, da je ta zadeva vzdržna. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Zdaj naj povem, da imam še kar precej dolg spisek razpravljavcev, tako da zdaj jaz razumem parlamentarne razprave, tudi sem zagovornica tega, da vsak pove kolikor želi povedati, nikoli ne omejujem razprav, vendar pa bi vseeno povedala zaradi samega redosled, ura je sedaj 11 zvečer, jutri bo potekalo 16 ur razprave interpelacije, potem pa v soboto nadaljujemo z Zakonom o dolgotrajni oskrbi, tako da bi vas prosila, da se nekako skušamo omejiti na tiste vsebine, ki so vezane na ta odbor, to je moj apel, zdaj pa upam, da ga boste tudi upoštevali. Najprej dajem besedo naprej gospe, vidim, da državne sekretarke trenutno ni, zato pa dajem besedo gospodu Vojku Staroviću. Izvolite.</font><br>
<br>
<font size="4">	</font><b><font size="4">VOJKO STAROVIĆ (PS SAB):</font></b><font size="4"> Hvala lepa za besedo, predsedujoča. Moji predhodniki so dokaj jasno opozorili na težave tega zakona, ki je dejansko zahteven, s tem, ko združuje neke rešitve skupaj v en zakon je to težava in se skozi cel zakon pozna ta težava. In jaz tudi izražam to bojazen, če to ne bomo naredili usklajeno in koherentno se nam bo podrl obstoječ sistem, obstoječ sistem nekaj dela. Glejte, / nerazumljivo/ ko se opozori na domove za starejše, v tem zakonu, ki ga imamo pred sabo, bodo domovi za starejše v 80 % namenjeni tistim, ki so upravičeni do </font><br>
<br>
<b><font size="4">33. TRAK: (SB) – 22.55</font></b><br>
<br>
<font size="4">	(nadaljevanje) dolgotrajne oskrbe. Kam bodo pa šli vsi ostali? Kam bodo šli vsi ostali, če mora biti 80 % takih, ki so upravičeni do dolgotrajen oskrbe, če mora biti zagotovljena institucionalna obravnava? Glejte, samo na eno tako opozarjam. In smo videli tudi od gostov, da opozarjajo, da bi nekateri radi šli iz tega sistema ven. Tako, da ima ta zakon veliko problemov, ki jih je treba razrešiti. Da je zakon nekoherenten, da zadeve ne držijo dokazuje tudi 41 strani pripomb naše pravno-zakonodajne komisije, 41 strani gosto tipkanih pripomb nakazuje, da ta zakon dejansko ni koherenten in rabi dodelavo in rabi čas za to dodelavo. Jaz ne vem, če lahko pripravimo do sobote, nekaj sprejemamo pa sprejemamo amandmaje, ker teh amandmajev bo več, letijo, kot sem do zdaj gledal, skoraj vse člene tega zakona. S takim zakonom se ne bo dalo živeti. Žal mi je, da ni več sekretarja, pa sekretarke, ki to nosi, da ne poslušajo…</font><br>
<br>
<b><font size="4">	PREDSEDNICA EVA IRGL:</font></b><font size="4"> Zagotovo se nam bod pridružil v nadaljevanju.</font><br>
<br>
<b><font size="4">	VOJKO STAROVIĆ (PS SAB):</font></b><font size="4"> Upam, ker to je problem, vam povem, da ta zadeva ne bo držala in mi nismo sposobni v dveh dneh pripraviti toliko zadev, čeprav smo imeli z ministrom pred, ne vem, če že ni od tega vsaj ene tri tedne, če ne več, sestanek na katerem smo mu povedali te probleme, kimali so, obe njegovi sodelavki sta kimali, da bodo to pripravili, mi še nič nismo dobili na mizo. Dobili smo pa na mizo 41 strani pripomb naše pravne službe, ki opravlja svoje delo strokovno na visoki ravni in ugotavlja, da ima ta zakon dejansko velike probleme, ki se bodo na koncu odrazili v praksi. Jaz enostavno v tako zadevo imam močen dvom in se bojim, da smo ga zalomili. Zato je moj toplo priporočen predlog dajmo malo podaljšati, če se da zmenite se v koaliciji, malo podaljšati te roke, da lahko te zadeve popravimo. Verjemite, da je to vse v dobronamerni smeri. Rabimo čas in jaz verjamem, da rabijo službe.. /nerazumljivo./ se zdaj uskladiti z 41. strani pripomb v dveh dneh katerakoli služba, katerikoli aparat, da bo zakon postal bolj / nerazumljivo/ Treba je dodaten rok. Bodimo pametni, bodimo razumni, če hočemo, da za to dolgotrajno oskrbo poskrbimo. Ampak, glejte kaj se je danes zgodilo. Jaz sem danes predlagal, govoril sem, ker smo mi dali amandma, za 560 tisoč, da bi država podprla program, ki ga je uvedla Zveza društev upokojencev, to je starejši za starejše. Ta program dejansko teče ne kot ta, ki je namišljen še, ki ga nikjer ni. / Nerazumljivo/ dobil je nagrado in državno in najvišje priznanje Evropskega parlamenta za humanitarne dosežke. Ta program je to dobil. Dobil je na tisoče prostovoljcev in oskrbujejo 60 tisoč starejših ljudi na prostovoljnem delu. Torej to je solidarnost, to funkcionira in to danes nismo podprli, tudi poslanci Desusa stranke, ki se zavzemajo za upokojence, ga niso podprli. Ali smo resni ali nismo resni? S 560 tisoč, da bi podprli program, ki zagotavlja to oskrbo na prostovoljni bazi in je </font><br>
<br>
<b><font size="4">34. TRAK: (SB) – 23.00</font></b><br>
<br>
<font size="4">	(nadaljevanje) najbolj humana, ker ti malo malo manj starejši obiskujejo te starejše in jim pomagajo, nosijo hrano, jih peljejo k zdravniku, gredo po zdravila, odnesejo smeti, naredijo kakšna popravila po hiši in nosijo tudi, kot smo danes slišali to prispodobo, ko jeklenko ob palici, ko nosi starejša gospa. To ji prinesejo. Jeklenko zamenjajo in to deluje. In zato so bile dane nagrade, vidite, da so neki pristopi tudi taki, ampak nismo hoteli danes izglasovati poslanci teh 560 tisoč. Izglasovali smo komot 50 milijonov za plačilo nekih odškodnin, kamor sploh ne bi smeli iti, za ljudi, ki so izgubili stvari, mi pa tega nismo hoteli, torej oblik dolgotrajne oskrbe, ki tu niso razrešeni in jaz bi si želel, da bi imel zakon definicije notri tako kot jih ima Zakon o pokojninskem in invalidskem zavarovanju, da veš kaj je zavarovalna doba, ko večina ljudi ne ve kaj je delovna doba in tako naprej, da znajo ločiti, tudi ljudje, ko primeš to zadevo v roke ne vidiš kaj so to storitve za dolgotrajno oskrbo, kaj je vsebin in kaj vse zajema in kaj ne vidiš. Mora biti en spisek definicij, da bo zakon transparenten in uporaben in da se ga bo dalo izvajati. Nima ne denarnih virov, ne to, ne to, ne to in kup stvari nima. In dajte si vzeti dodaten rok pa da te pripombe spravimo notri v topli želji, da bo zakon deloval, ne pa, da bo razrušil obstoječi sistem. Najlepša hvala. Pa se opravičujem, ker sem bil predlog. Nisem hotel biti tako dolg. </font><br>
<br>
<b><font size="4">	PREDSEDNICA EVA IRGL:</font></b><font size="4"> Ste bil v redu sploh glede na minutažo. Izvolite, gospa Mojca Žnidarič ima zdaj besedo.</font><br>
<br>
<b><font size="4">	MOJCA ŽNIDARIČ (PS SMC):</font></b><font size="4"> Hvala za besedo. Lep pozdrav vsem prisotnim. Jaz bom tudi poskušala biti danes kratka, ker sem tudi članica Odbora za zdravstvo in bomo v soboto to temo bolj obširno obravnavali. Bi pa preden začnem s samo razpravo oziroma nekaterimi odgovori želela, da si vsi skupaj pogledamo ali pa preberemo razloge za sprejem tega zakona, ki so tudi tukaj v začetku zakona navedeni, in sicer piše tudi da se v Republiki Sloveniji že vrsto let pogovarjamo za pripravo tega krovnega zakona, to ste vsi že opozarjali, ki bi sistemsko uredil področje dolgotrajne oskrbe in da je Odbor za socialno varnost Evropske komisije že v okviru poročila iz leta 2014 opozoril na ključne značilnosti ureditve področja dolgotrajne oskrbe v Sloveniji, ki so hkrati tudi glavni razlog za sprejem tega zakona in samo 1. točko od šestih bom prebrala. In sicer ureditev na področju dolgotrajne oskrbe je nepregledna, pravice urejajo različni predpisi, obstajajo različne vstopne točke in različni postopki za ocenjevanje potreb. Prav tako trenutna ureditev v nekaterih primerih uporabnike postavlja v neenak položaj zaradi česar so lahko nekateri uporabniki izključeni iz sistema, pa se bom tukaj ustavila. Ampak na podlagi tega želim poudariti kaj je bil namen glavni Zakona o dolgotrajni oskrbi, da vse različne pravice, ki že obstajajo se tudi združijo v neko zakonodajo in vsekakor je družinski pomočnik oziroma po novem pomočnik družinskega člana vsebinsko vsekakor spada v ta Zakon o dolgotrajni oskrbi, ker je to tudi dolgotrajna pravica in v samem začetku, ko se je Zakon o dolgotrajni oskrbi pripravljal, torej že vsa ta leta, je tudi osebna asistenca, je bil cilj tudi da bo osebna asistenca del te dolgotrajne oskrbe. Sedaj se je rešila prej, tako da je zdaj ostala izven tega, mogoče se bo kdaj tudi to združilo, ampak cilj je združitev vseh pravic, nikakor pa ne drobitev in zato je logično, da ne bomo zdaj še nadalje imeli vsakega področja rešenega v svoji zakonodaji, če je bil to cilj te zakonodaje, ki se je pripravljala 20 let. Prej smo sami slišali tudi gospod Siter je rekel, da že 20 let govorijo čakajte, počakajte, vse to bo rešeno z Zakonom o dolgotrajni oskrbi, zato me sedja toliko bolj čudi, ko je pa v bistvu istočasno izrekel, da bolje, da tega zakona ni. </font><br>
<br>
<b><font size="4">35. TRAK: (SB) – 23.05</font></b><br>
<br>
<font size="4">	(nadaljevanje) Zdaj, jaz se s tem ne strinjam. Vsekakor je bolje, da začnemo po korakih postopno, ker v tem času tudi ogromno, če ste videli tudi kar nekaj členov je takih ogromno kot je na primer ZZZS in drugi izvajalci se morajo tudi pripraviti tudi zakonske podlage se morajo pripraviti, da se bo potem sam zakon v celoti lahko tudi začel izvajati. Vsekakor pa se nekaterim status izboljša že takoj s samo uveljavitvijo oziroma samim sprejetjem tega zakona in to vsekakor so družinski pomočniki. To lahko preberete sami v 145. členu tega zakona, ki govori, da se v bistvu že Zakon o socialnem varstvu spremeni, da se torej takoj plača, njihov dohodek dvigne na 1,2 kratnika minimalne plače, ostale pravice pa potem postopno se bodo priznavale kot so tisti dnevi dodatne oskrbe in pa možnost še drugih storitev, ki bodo. Kot smo rekli tudi državna sekretarka je jasno povedala ne gre samo za storitve v domovih za upokojence, pa ne družinske pomočnike, ampak vse ostale, ki dejansko sploh še ne obstajajo, da bodo ljudje lahko dlje časa doma. Tako, da jaz sem vsekakor za to, ne rečem, da je zakon idealen, nekaj ga bomo tudi še z amandmaji uspeli izpolniti, ampak vsekakor ga je potrebno po teh 20-ih letih sprejeti, nima smisla, da stopicamo na mestu ne vem koliko dolgo, ampak boljše, da delamo male korake kot pa nič. Zdaj te storitve, ki ste navedli, o tem tudi govori drugi predlog za odborov sklepov, bo delno realiziran, torej storitve v 14. členu se bodo dopolnile s posameznimi podstoritvami v vsaki skupini, ampak sklep pa vsekakor tudi ne morem podpreti, ker sam obseg storitev to pa ne more biti zapisano v zakonu, ker obseg storitev bo pa odvisen od ocenjevanja vsake osebe posebej, ki ga bo komisija ocenjevala. Tako, da ta sklep drugi ne morem podpreti, ampak delno pa bo realiziran potem s samim sprejetjem zakona z amandmajem, ki sem ga kot članica Odbora za zdravstvo že osnutek videla. Prvi sklep glede financiranja torej tudi ne morem podpreti. Kot sem rekla zdaj v tako kratkem času zagotovo financiranja ne moremo določiti, ampak vsa leta v vseh koalicijah ali pa vladah, tudi sama sem v dveh sodelovala, vsi smo se zavedali, da bo nek prispevek dodaten tudi moral biti in verjamem, da ga bo ta ali pa naslednja vlada določila, ne gre pa tukaj za želje, kot je bilo rečeno, da imamo neke želje, ampak gre za nujo, ki jo je potrebno urediti že na podlagi teh določil Evropske unije in tudi tega kar se sami zavedamo, da je nujno potrebno urediti te storitve, gre za našo obveznost, ki jo moramo urediti in tudi financiranje se bo moralo urediti. Ampak v tem času, ko bo, neke pravice bodo živele naprej, nekatere se bodo kasneje priklapljale in v tem času bo potrebno urediti tudi dodatni vir, ki ga bomo tudi mi prispevali, tudi sama si želim, da bi bil solidarnostni. </font><br>
<font size="4">	Glede tretjega sklepa je pa tako tudi imamo že neke dogovore in neko obvezo s strani ministrstva, tudi sami smo jim dali slepim in slabovidnim, da se bo dodatek, vsaj za njih, verjetno pa tudi za kakšne druge skupine, to bomo še dorekli tudi ta dodatek za pomoč in postrežbo lahko ohranil, ne morem pa zdaj sklepa potrditi, ker ne vem zdaj ali bo popolnoma vse za slepe in slabovidne, bo zagotovo ta možnost obstajala, tako da verjamem, da bom kar nekaj stvari še dorekli do sobote, izpopolnili in zakon seveda, danes tako ne bomo glasovali, ampak sama bom zakon podprla. Kot sem rekla gremo korak po korak in ga izboljšujmo. Tudi Zakon o osebni asistenci smo po treh letih popravljali, verjetno bo tudi tega potrebno, ampak boljše nekaj kot nič. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. </font><br>
<font size="4">	Sedaj dajem besedo gospodu Branku Simonoviču. Izvolite, beseda je vaša. </font><br>
<br>
<b><font size="4">	BRANKO SIMONOVIČ (PS DeSUS):</font></b><font size="4"> Najprej dober večer in hvala lepa za besedo, predsednica. Lep pozdrav vsem skupaj!</font><br>
<font size="4">	Verjel sem in upal, da bomo kot Odbor za delo, družino in socialne zadeve kot zainteresirano telo na tej točki o tako pomembnem zakonu preskočili tisto delitev koalicija</font><br>
<br>
<b><font size="4">36. TRAK: (SB) – 23.10</font></b><br>
<br>
<font size="4">	(nadaljevanje) opozicija, vse skupaj. Glejte, področje je tako zahtevno, ki ga potrebujemo vsi jutri lahko tako vi kot jaz. Zakon nastaja od leta 2002. Porabljenih je bilo nekih informacijah kar 70 milijonov za razne študije, analize, pilotne raziskave. Nastalo je vrsto predlogov, nekje sem bral, kar znatno število. In seveda to je zelo kompleksna problematik, ki zahteva resen pristop. Jaz sem tudi sam član Odbora za zdravstvo, ki bomo v soboto obravnavali amandmaje, ki so prišli. Teh amandmajev je veliko, morda se tudi jaz pridružujem vsem tistim, ki pravijo, da mogoče zakon še / nerazumljivo/ veliko, veliko pomanjkljivosti. Pa vendar najprej kolegu Staroviću, ker me je danes izzval. Spoštovani gospod Vojko, Poslanska skupina Desus je že vložila amandmaje, kjer bodo ti, ki iz projekta starejši za starejše pomagajo, to vložen notri in boš imel priložnost v soboto glasovati za te amandmaje in upam, da boš to tudi naredil. Spisek nekih predlogov, sklepov, ki so poslali neki kolegi iz tako imenovane koalicije KUL, se nikakor ne morem z njimi strinjati in jih ne bom podprl. Gospodu Židanu bi samo to želel povedati, če pogleda na 26. strani priloge, obrazložitve zakona, ko govorijo kakšni so javni izdatki v Avstriji za dolgotrajno oskrbo, jaz se nagibam k tej varianti in ne nekem dodatnem obremenjevanju in samoprispevku. Glejte, piše v Avstriji se ti izdatki stalno povečujejo in se bodo iz 1,4 % povzpeli do leta 2060 na 2,7 bruto dohodka. Jaz upam in verjamem, da smo kot družba lahko taki, da tudi to mi omogočimo vsem našim uporabnikom teh storitev, ker neumnosti imamo veliko in za marsikaj najdemo denar. In zato, spoštovani kolega Židan, nikakor ne morem pristati na to tvojo varianto, ker zakon določa, da bo le do druge polovice leta 2025 iz proračuna se financiralo manjkajoča sredstva za dolgotrajno oskrbo. V tem obdobju pa mogoče bomo vse preuredili in prešli na sistem takšen kot ima Avstrija. Pa da ne bom predlog, ker bo v soboto dolga, samo eno misel bi položil vsem kolegicam in kolegom nekako v razmislek, Karitas, generalni tajnik slovenske Karitas je napisal en lep uvodni stavek. »V slovenski Karitas smo že v preteklosti konstruktivno sodelovali pri iskanju rešitev za starejše, zato podpiramo ureditev dolgotrajne oskrbe s sprejetjem predlaganega zakona, za katerega menimo, da je dovolj dobra osnova za sistemsko ureditev tega področja. Le zakon, če bomo imeli je lahko pravi korak k celovitem reševanju problematike oskrbe starejših.« In nehajmo govoriti o floskulah in neki demagoško mi, vi, oni. To je zakon za naše državljanke in državljane. </font><br>
<br>
<b><font size="4">37. TRAK: (SB) – 23.15</font></b><br>
<br>
<font size="4">	(nadaljevanje) In prosim vas, umirite se. To, kar je gospod Siter govoril, da se ne ve koliko, kaj bo to prineslo. Informacijo, ki sem jo jaz pridobil, nekdo, ki ima očeta v domu ostarelih v Škofja Loki, je dementen četrte kategorije, pravi, da plačuje mesečno 900 evrov. Seveda, penzija je nizka, sin mora dodajati zraven. Z uveljavitvijo tega zakona bo pa plačeval 580 evrov. Pa ne reči, da ne prinaša nič. bodimo resni in objektivni do vseh tistih, če nas že kdo posluša ob taki uri. Hvala lepa. Teh predlogov koalicijskih KUL pa ne bom podprl. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Sedaj bom dala najprej repliko gospodu Židanu, potem pa naj povem, da imam prijavljenega še gospoda Lepa, ki bo dobil besedo, in pa gospo Ivo Dimic, potem pa bomo počasi razpravo zaključili in prešli na glasovanje o sklepih. Izvolite, gospod Dejan Židan, tri minute.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Gospa predsednica, najlepša hvala za besedo. Govorim samo zato, ker je psevdo pozicija s takim veseljem obračunavala z opozicijo. Ali veste, gospod podpredsednik Državnega zbora, jaz nisem niti pričakoval, da boste vi podprli opozicijo, saj tega vi ne počnete, ko jaz komuniciram, komuniciram s koalicijo, ki je koalicija, ker če se ona odloči včasih se da kaj dogovoriti, meni je povsem jasno, da če bo koalicija prikimala boste prikimali tudi vi. In ne se delati norca tukaj sedaj iz prave opozicije. Lahko pa začnemo govoriti tudi naprej kdo je tisti od katerega je odvisno kakšen zakon bo sprejet. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Gospod Simonovič, saj vi kot podpredsednik Državnega zbora pa veste, da replike na reliko ni, tako da vas lahko dam na razpravo potem v nadaljevanju. Sedaj pa dajem besedo gospodu Juriju Lepu. Izvolite. </font><br>
<br>
<b><font size="4">	JURIJ LEP (PS NP):</font></b><font size="4"> Hvala lepa za besedo, gospa predsednica. Dober večer vsem skupaj in vsem lep pozdrav! Jaz bom pa res poskušal biti kratek in jedrnat, ker glede na to, da je res pozna ura, bi bilo dobro, da smo vsi kratki in jedrnati. Kot veste, ti sklepi, ki smo jih pripravili v opoziciji, mislim, da smo tudi mi podpisniki Nepovezani poslanci, je bilo samo s tem namenom narejeno, da poskušamo  nekaj k temu pridati. In kolegica Mojca Žnidarič je razpravljala in je povedala zakaj sklepov ne bo podprla in je to razumljiva stvar. Naš namen je bil pa samo to, da bi pomagali s tem, ker to je neko priporočilo ne pa obveza, da ti sklepi premorejo zakonodajalcu, da mogoče stvar spravi na neko drugo osnovo. Osnova vsega je bilo to kar smo tudi vsi govorili, za nas je pomembno, da vir ni znan in če vir ni znan smo pa želeli, da bi ta vir nekako določili, potem v točki 2 se pa gre o teh košaricah kakšne pravice bodo imeli iz dolgotrajne oskrbe, v sklepu 3 pa je, me zelo veli, ker je tudi gospod Papež zagovarjal, pa tudi posamezniki, ki so bili, pa tudi predsednica vi ste povedali, da bi ta del dejansko lahko, da izločimo zgodbo dodatek za pomoč in postrežbo iz tega zakona in mislim, da ta zadnji sklep bi pa lahko res mogoče podprli, ker smo ga vsi zagovarjali, zdaj pa če ga ne bomo ga pač ne bomo, glejte / nerazumljivo/ </font><br>
<font size="4">	Druga stvar pa je, mi kot Nepovezani poslanci v prvem branju nismo nasprotovali z enim samim namenom, da bi res Zakon o dolgotrajni oskrbi mogoče dobil neko zgodbo, da bi se popravil, ampak kljub temu sem bil tudi malo razočaran, ker kot je rečeno po neki proceduri v Državnem zboru bi mogel ta zakon priti na sejo v decembru in do takrat bi lahko marsikaj postorili, sedaj pa, kot je že kolega povedal, bo v roku 14 dni, pa gremo na izredno sejo. Zato recimo je meni ta, da taki tempo res skoraj da ne razumem. Verjamem pa to, da je bil ta odbor sklican z dobrim namenom in to jaz sploh nisem nikoli dvomil. Samo malo bi to kar se tiče tiče, jaz vidim osnovni problem pri tem zakonu to, da se ne občuti, da smo mi vse ljudi in vse te, ki se s tem ukvarjajo, povabili k sodelovanju. Recimo čisto konkretno bom povedal, recimo lokalne skupnosti, ko je zdaj bilo govora kdo je dal kakšen predlog. Mi imamo tudi v predlogu, mislim, da je bilo nekaj čez 25 takih priporočil, ki so ga poslali iz skupine, pa tudi posamezniki kaj je prav in kaj ni prav. In eden od teh je tudi ta, ki ga je povedal moj kolega Branko Simonovič, ja, Karitas je povedal to kar je povedal, ampak jaz ostale pa ne bom bral, ki so nasprotni zakonu, ker to nima nobenega smisla. </font><br>
<br>
<b><font size="4">39. TRAK: (SB) – 23.20</font></b><br>
<br>
<font size="4">	(nadaljevanje) Vemo samo to, da so ti, ki so poslali, skupnost občin, zveza občin, združenje občin, pa neki drugi zavodi so poslali z namenom, da bi ta zakon popravili in sigurno je bil pa namen, če bi obravnava decembra bila, ko bi mogoče te pripombe poskušali vstaviti v ta zakon. Po tej strani sem zato malo jezen, da gremo tako hitro naprej in da v bistvu preskočimo en mesec javne obravnave ali pa nekega sodelovanja. In kot sem že povedal v osnovi mi nismo nasprotovali temu zakonu v prvem branju, ker vemo, da ga nujno potrebujemo, vemo pa, da bo prej ali slej tudi mogel priti na svetlo, ampak v vsakem primeru bi bilo dobro, da bi vire financiranja določili, ker nobena stvar, jaz tudi sam vem, pa vsi govorijo, da druge države dajo več, se strinjam, ampak mi pač kako imamo zdaj v tej situaciji bi mogli razmišljati v tej smeri, da obstoječo zgodbo, ki jo že imamo za skrb za starejše in za dolgotrajno oskrbo v bilo kakšni obliki poskušamo pustiti v takšni meri kot je in s postopnimi koraki izboljševati. In osnova vsega je, kot so že tudi rekli, da ne mislimo in da tudi nobeden ne bo zmanjševal že obstoječe pravice, ki jih imajo posamezniki, ki se ukvarjajo oziroma ki to našo pomoč potrebujejo. Tako, da to je ena stvar, ki je bila že v uvodu povedana. Vsekakor se strinjam in mislim, da je to osnova vsega, da ne bi zakon še bolj razbijali. Tako kot sem povedal, pa tudi vem, da je bilo rečeno, da 70 tisoč ljudi potrebuje pomoč, 70 tisoč, to se pravi to je kar velika številka, ki se s tem ukvarja, tako, da mislim, da bi morali res ta zakon spraviti v življenje, ampak v osnovi samo to, da brez vira, dolgoročnega vira pa vam povem ne bo šlo. Mi lahko razmislimo, da bomo dali iz javnega proračuna, jasno, saj tudi zdaj dajemo iz proračuna za naše pokojnine približno 1 milijardo na leto, v redu. Za zdravstvo bi lahko dali več, ker tudi drugi dajo več, ampak to se moramo odločiti mi, poslanci, sama država, pa Vlada in tako naprej. Tako, da iz tega stališča, kot sem povedal, smo te sklepe napisali z dobrim namenom, da mogoče pomagamo pri zgodbi, ker tudi sami priporočamo. Vemo pa, da bo v soboto dolga razprava in da bo tam tudi marsikaj spremenjeno, če bo pa to možno, ker glede na to kot je bilo rečeno 40 strani pripomb Zakonodajno-pravne službe jaz dvomim, da bomo lahko to popravili v dveh, treh dneh. Zato, če bi mi šli po normalnem postopku verjemite mi decembrska seja mislim, da bi imel ta zakon veliko možnost, da bi šel skozi. Zdaj na tej izredni seji pa težko, skoraj ne verjamem, da ga bomo spravili skozi, mogoče ja, ampak vsekakor naj bo tak, s takim konsenzom sprejet, ko bi ga vsi pričakovali, da bi bil sprejet, ker ga rabimo. Tako, da na tem odboru vem, da smo dobronamerni, razpravljamo v tem smislu in tudi bi želel, da predsednica na Odboru za zdravstvo, ko bo tam predstavljala pove kako smo razpravljali, kaj mislimo vsi in kaj tudi od tega pričakujemo. Vemo pa, da ne moremo iz tega iziti vsi zmagovalci, ampak bomo našli neki kompromis, ki bo vsaj do neke mere spravil stvar v življenje. Vemo pa, da je važno, še enkrat ponovi, mi moramo skrbeti, da ne bomo delali novih krivic, to je pa samo s tem, da bi obstoječi sistem, ki funkcionira, domsko varstvo funkcionira tako ali drugače, je financirano in zdaj bomo dali dodatno še oskrbo na domu, pa E-oskrbo, super za vse te zgodbe, ampak to je toliko teh novitet, da če hočem tukaj, ko to bereš, bereš, na koncu prideš skozi, prebereš 100 strani pa si videl, da nisi kaj preveč odnesel, zato vse kar govorim govorim iz izkušenj, ker vem kako je to. Zato pa pravim lokalne skupnosti so tudi zelo pomembne, ker dosti bremen iz tega v tem zakonu piše prenašamo na lokalne skupnosti in brez njihovega soglasja, verjemite mi, bo zakon težko zaživel. Samo toliko. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Moram povedati, da se je spet nabrala vrsta razpravljavcev, tako da sedaj dajem besedo gospe Ivi Dimic, potem gospod Miha Kordiš. Izvolite, gospa Iva.</font><br>
<br>
<b><font size="4">	IVA DIMIC (PS NSi):</font></b><font size="4">Hvala lepa. Saj je bilo danes res že veliko povedanega glede na to, da smo na zainteresiranem delovnem telesu ne bom razpravljala veliko, se mi zdi, da je pa pomembno poudariti, da govorimo o dolgotrajni oskrbi, da so starejši poleg otrok ena najranljivejših družbenih skupin, posebno pa še tisti, zlasti tisti, ki ne morejo skrbeti sami zase. In ravno njih bo dolgotrajna oskrba na nek način za njih poskrbela. Ko sem res vtipkala in ko poslušam moje kolege iz opozicije, ki so bili še leto in pol nazaj v koaliciji, sem odprla nekaj spletnih strani in našla na MMC iz </font><br>
<br>
<b><font size="4">39. TRAK: (SB) – 23.25</font></b><br>
<br>
<font size="4">	(nadaljevanje) 12. avgusta 2019 sobotni Dnevnikov izbor naslednji naslov: Slovenija ena zadnjih držav na svetu, ki stroške dolgotrajne oskrbe prelaga na svojce. To je bil naslov leta 2019 in piše naprej, če citiram: »tudi če bo do konca leta res pripravljen novi Zakon o dolgotrajni oskrbi okrog katerega slovenski politiki niso enotni že 15 let, bo trajalo vsaj še leto dni preden bo zaživel v praksi, se pravi, da je koalicija oziroma zdajšnja opozicija že leta 2019 napovedovala Zakon o dolgotrajni oskrbi, ki pa tudi ni imel namena, da bo zaživel takoj tako kot tudi ta, ki se bo postopno dodajalo določene pravice za zavarovance.« Se mi zdi, da je pomembno, kar želim še izpostaviti, da se v tem Zakonu o dolgotrajni oskrbi tudi postavlja prostovoljstvo, prostovoljstvo je v razvitem svetu nekaj popolnoma običajnega, je pa vprašanje kako so prostovoljci zaželeni v slovenskem prostoru. Še enkrat lahko rečem hvala prostovoljcem, ki delujejo znotraj ZDUS-a v projektu starejši za starejše, prostovoljci tudi ki so v filantropiji, tudi prostovoljci v Karitasu, v Rdečem križu mislim, da so pomembno pripomogli k boljšemu staranju, k spremljanju starajočih se ljudi, hkrati pa se mi zdi, da je prav, da jih bo tudi Zakon o dolgotrajni oskrbi primerno naslavljal in jim tudi določene pravice po zakonu dal. Se mi zdi, da je nesprejemljivo, da berem, da v številnih domovih prostovoljce odklanjajo, seveda po novem bodo mogli prostovoljci opraviti tudi določeno vrsto izobraževanja, ki bo od njih terjalo določene kompetence, znanja in se mi zdi, da bomo le tako kot družba lahko drug z drugim boljše poskrbeli in se nadejam, da bo dolgotrajna oskrba šla v to smer in si želim res, da bi jo sprejeli. Kar nekaj odborov sem dala na delu, družini v zadnjih 10-ih letih skoz, ko smo se pogovarjali o tej dolgotrajni oskrbi, zdaj je pred nami in želim si, da bi vsi videli, da ta dolgotrajna oskrba res prinaša, prinaša tistim, kot sem že na začetku rekla, prinaša tistim, ki ne morejo poskrbeti sami zase in te naslavlja. Želim si, da bi mi vsi skupaj v tej dvorani še dolgo lahko skrbeli sami zase, prav pa je, da pogledamo tudi na tiste, ki mogoče ne morejo. Hvala.</font><br>
<br>
<b><font size="4">	PODPREDSEDNICA TADEJA ŠUŠTAR ZALAR:</font></b><font size="4"> Hvala, gospa Iva. Sedaj je prijavljen še poslanec gospod Miha Kordiš, nato pa še gospod Branko Simonovič. Izvolite, gospod Kordiš.</font><br>
<br>
<b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br>
<font size="4">V parlamentarno proceduro ti lahko vložil Zakon o dolgotrajni oskrbi, lahko pa narediš tako kot je naredila Vlada, ki je vzela list papirja, načečkala Zakon o dolgotrajni oskrbi z velikimi tiskanimi črkami, ga dala v proceduro samo zato, da se lahko sedaj s tem hvali, da je rešila zaplet, ki traja že 20 let, ampak to kar smo dobili ni nikakršen Zakon o dolgotrajni oskrbi. Za začetek, Zakon o dolgotrajni oskrbi ima dve krili, ki bi jih moral kakršenkoli zares celostni zakon pokriti, to sta finance in vsebina, torej kako je ta dolgotrajna oskrba sploh organizirana. In že takoj, že v štartu lahko ugotovimo, da vladni tako imenovani Zakon o dolgotrajni oskrbi finančnega dela sploh nima, finančni viri kako bomo mi financirali varno starost niso del tega zakona, zgolj napotilo v zakonu najdemo češ naj to uredi neka naslednja vlada. Pa se bo hotela oglasiti gospa državna sekretarka kot se je že, da bo pa proračun prispeval več, da naj tudi proračun odpre svoj mošnjiček in nameni več denarja za dolgotrajno oskrbo, se absolutno strinjam, samo, če se postavimo na to stališče, da dolgotrajne oskrbe na bomo financirali s prispevki, sam si želim progresivnih solidarnih prispevkov, ampak iz proračuna, potem ravno tako velja, da je proračunu potrebno zagotoviti nove dodatne vire, znova naj poudarim, ti viri morajo biti pošteni, solidarni,</font><br>
<br>
<b><font size="4">40. TRAK: (SB) – 23.30</font></b><br>
<br>
<font size="4">	(nadaljevanje) tisti, ki ima več denarja naj prispeva več, tisti, ki ima manj denarja naj prispeva manj. In proračun se ne financira iz prispevkov, iz prispevkov se krijejo blagajne, proračun se financira iz davkov in edino kar bi lahko vzel res ob trditvi, da naj proračun financira dolgotrajno oskrbo zares bi bilo, če bi ta Zakon o dolgotrajni oskrbi spremila še progresivna davčna reforma, ki bi dodatno obdavčila kapital, premičnine visoke vrednosti, luksuz bogatašev, najvišje dohodkovne razrede in tako naprej, da bi s čem to dolgotrajno oskrbo lahko financirali, pa čeprav preko proračuna. Smo kaj takega dobili v roke? Ne, prav nasprotno. Gospe in gospodje, koalicijska vrsta si je nekaj ur nazaj izglasovala proračun za naslednje leto oziroma za naslednji dve leti. Del tega proračuna je tudi davčni rez v prihodke socialne države v višini 800 milijonov evrov vsako leto, 800 milijonov evrov manj denarja v proračunu vsako leto samo zato, da so stanovanjski baroni in najvišje plače dobile dodatno davčno razbremenitev. Vi nam pa tukaj razlagate naj proračun prispeva svoje v dolgotrajno oskrbo. Od kje? Bogatašem ste ravnokar stolkli davke. Kako naj potem proračun financira kakršnokoli dolgotrajno oskrbo? Ne more je, še posebej pa ne tak proračun, ki ste ga obremenili s krediti zato, da ste skozi speljali svoje davčne odpustke za bogataše. Gospa sekretarka, ne se norca delati. Razlog številka 1 zakaj je Zakon o dolgotrajni oskrbi stal ne bila neusklajenost konceptov kako naj dolgotrajna oskrba zgleda, ampak kako naj zgledajo finančni viri, ki bodo to dolgotrajno oskrbo, varno starost financirali, ker pač davki ali prispevki niso preveč popularna stvar v tej državi, razen takrat, ko se jih desnica namerni rezati za bogataše in tu se je zapletalo in zatikalo teh 20 let, ker preprosto vlade, politični razred ni zbral dovolj volje ali pa mišic lahko rečem, da se raznim bogataškim lobijem postavi po robu in spravil skupaj primerih progresivnih, solidarnih, poštenih finančnih virov iz katerih naj se dolgotrajna oskrba financira. In vi zagotovo tega niste naredili, celo finančno poglavje ste iz zakona preprosto spustili in prebacili na naslednjo vlado ali eno izmed njih, danes pa poskušate braniti ne branljivo. </font><br>
<font size="4">	Če grem naprej na samo vsebino. To ni nič kaj dosti boljše kot s tistimi financami, ki jih v zakonu pravzaprav ni. Tudi tu lahko za začetek najprej spregovorimo o odsotnosti, torej o odsotnosti določb, ki bi na drobno opredelile to dolgotrajno oskrbo kot bi ta morala biti opredeljena, kriterije kako se bo izvajala in tako naprej. To je preprosto preneseno nekaj na komisijo, pa na pravilnike, ki ne obstajajo. Niti s celotnim konceptom kaj si vi kot dolgotrajno oskrbo predstavljate ne razpolagamo, ker niste predložili materiala, da bi o njem sploh lahko odločali, to kot prvo. Kot drugo, vsebina, ki pa vendarle je v zakonu, je pa del problema in nikakor ne del rešitve. Govorim o tem, da je vaš konceptualni zastavek kolikor ga pač je dolgotrajne oskrbe ta, da se varno starost preprosto privatizira. Vi bi zbirali javne vire in jih preusmerjali v zasebne žepe, zelo konkretno, po vaše naj domove za starejše gradijo neke tuje korporacije, gradijo naj jih na dobiček, ljudje pa naj to plačajo oziroma še več, to privatizacijsko akcijo skrbstvo starejših bi še dodatno zavarovali in pokrili s proračunom Republike Slovenije v katerega ljudje v tej državi plačujejo davke in so vam plačevali davke tudi ti starejši, ki si sedaj kakovostno varno starost zaslužijo. Ampak ne, vaša številka 1 prioriteta je področje ne dejansko urediti, ampak sprivatizirati. / Nerazumljivo/ nameri se v resnici niti ne skrivate. Potem je pa tu še en čisto nomotehnični argument, če želite, da določbe koncepcije, ki so notri v zakonu, preprosto ne pijejo vode, so nedefinirane, zmedene, </font><br>
<br>
<b><font size="4">41. TRAK: (SB) – 23.35</font></b><br>
<br>
<font size="4">	(nadaljevanje) tepejo se med sabo, pa vam bom navedel samo en konkreten primer, ker drugače bomo tu do zjutraj od vejice do vejice šli kaj vse ne štima, ker ne štima nič. Ta en konkreten primer bom posegel kar po analogiji z zdravstvom. Pri nas imamo zdravstvo urejeno kot javno zdravstvo in kot zasebno zdravstvo pri tem, da se formalno javno zdravstvo pojmuje tudi v tako imenovani javni mreži, se pravi ne zgolj javne javne zdravstvene inštitucije, ampak tudi zasebne inštitucije, ki delujejo preko koncesije. Nekaj podobnega lahko rečemo tudi za domove za starejše, imamo javne domove za starejše, imamo zasebne domove za starejše in imamo zasebne domove za starejše, ki delujejo pod koncesijo. Vaša dolgotrajna oskrba pravi, da so do sredstev oziroma do vključevanja v režim dolgotrajne oskrbe upravičene praktično vse pravno-formalne oblike, se pravi tudi čisti zasebniki, ampak sočasno pa koncesij za področje oskrbstva starejših ne ukinjate. Kje je potem razlika med čistimi zasebniki pa med zasebnimi koncesionarji? Kar na enkrat puh, zgine, ni je več. In tu dejansko mislim, da niste imeli česar posebej za bregom, ker ste jasno povedali, da želite to področje de facto sprivatizirati, da ste preprosto toliko šlampasti in toliko nesposobni, da ste nakvačkali skupaj določbe, ki se medsebojno kregajo in so popolnoma nejasne. Zakaj bi ti rabil koncesijo, če se lahko kot čisti zasebnik priklopiš na vire iz dolgotrajne oskrbe? Zakaj bi potem koncept koncesij sploh še obstajal v zakonu? Vprašanje je retorično, ker vem, da mi nanj ne boste odgovorili razen, če boste spet zavrteli svoj kasetofon floskul s katerim strežete. In ker se je potem ta vaš domnevni Zakon o dolgotrajni oskrbi znašel pod tako hudimi kritikami bodisi znotraj Državnega zbora bodisi s strani angažirane zainteresirane javnosti civilne družbe, danes zelo veliko energije posvečate v promocijo češ kako rešujete položaj oskrbovanca družinskega člana, da se lahko nadejo povišice in tako naprej in kako ta Zakon o dolgotrajni oskrbi ne tangira samo domov za starejše. Res je, ne tangira samo domov za starejše, tangira tudi oskrbo v skupnosti, saj bi jo moral, ampak je, ko se pogovarjamo o masi sredstev, pa organizacijski zahtevnosti področja v resnici vse kar ni v okviru domov starejših oziroma institucionalnih kapacitetah, ki lahko nudijo oskrbo v skupnosti preko domov starejših, kaplja v morje tudi ta oskrbovalec družinskega člana na katerega se danes tako sklicujete in mahate z zastavam, pa še to s čimer se danes hvalite v resnici ne pije vode. Glejte, vi ste oskrbovanca družinskega člana postavili na tak način, da človeka praktično priklenete na tisto gospodinjstvo, da ima lahko največ 7 dni dopusta v kosu, ki si ga lahko privošči. Ali se to vam zdi v redu, da ti greš lahko v letu na dopust sicer za 21 dni, pa še to je nizka številka, ampak zgolj 7 dni v kosu, ali to se vam zdi rešitev kateregakoli problema? Meni se prej to zdi ustvarjanje novega problema. Tudi oskrbo na domu tudi kakršnokoli oskrbo v skupnosti je nujno peljati preko nekih formaliziranih mehanizmov, kjer so zaposleni ljudje, za katere velja Zakon o delovnih razmerjih, z vsemi delavskimi pravicami od višine plače do dopusta vred. Edino na tak način boš ti zagotovil pošteno plačilo za pošteno opravljeno delo in seveda tudi kakovostno oskrbo ljudi, ki tako oskrbo na domu potrebujejo, ne pa, da boš za nekaj fičnikov več vse skupaj še naprej obešal na družinske člane in jim rekel, da lahko gredo samo za 7 dni v kosu na dopust glede na to kakšne plače imajo pa verjetno tudi samo do Fiese, do Portoroža že ne. </font><br>
<font size="4">V Levici seveda bomo nasprotovali temu zakonu za privatizacijo varne starosti. Podprli bomo bržčas tudi večinoma amandmajskih pobud, ki se bodo pojavile sploh iz opozicijskih vrst in bodo osnovane na </font><br>
<br>
<b><font size="4">42. TRAK: (SB) – 23.40</font></b><br>
<br>
<font size="4">	(nadaljevanje) temu na kar so opozorile področne civilno-družbene organizacije. Ampak pod črto gre v resnici za zakon, ki je nerešljiv, in še tisti koncept, kolikor ga sploh ima, je popolnoma napačen, je privatizacija namesto solidarnost je javno skrbstvo. Tako, da mislim, da vsi deležniki v tem procesu tako civilno-družbene organizacije, navsezadnje tudi opozicija se zdaj oprijemljejo teh amandmajev ne zato, ker bi videli, da imajo pred seboj delovno materijo, pa znotraj nje želijo na eno pa drugo točko še posebej opozoriti ali pa jo izboljšati, ampak preprosto tako kot je tovariš Siter prej že govoril, živijo v strahu, kaj se bo zgodilo, če bo ta zakon sprejet. In poskušajo na vsak način minimizirati to škodo in dizaster, ki se nam s tem zakonom riše na horizontu. To je pa presneto, presneto slaba popotnica. In tudi ta sklep, ki smo ga predložili, je sklep, ki v osnovi ugotavlja, da se tega zakona ne da v resnici popraviti in mislim, da s tem lahko gremo tudi na soboti Odbor za zdravstvo. </font><br>
<font size="4">	Še čisto za zaključek, zadnja misel glede na to, da se je ne samo nas v Levici, ampak tudi koga širše v opoziciji tukaj gospod Simonovič vtaknil, bom rekel zgolj, da je verjetno na tej točki gospod Simonovič pripravljen glasovati za karkoli in reči karkoli, da mu le oblast legalizira tisto njegovo črno gradnjo.</font><br>
<br>
<b><font size="4">	PREDSEDNICA EVA IRGL:</font></b><font size="4"> No, saj gospod Branko Simonovič ima pa zdaj besedo, tako da izvolite.</font><br>
<br>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa, predsednica, za besedo.</font><br>
<font size="4">	Najprej glede samega zakona. Jaz verjamem, da bomo poslanke in poslanci v soboto na matičnem delovnem telesu toliko odgovorni, da bomo vse amandmaje pregledali in se dogovorili kaj je sprejemljivo, kaj ni sprejemljivo, kaj je dobro, da ostane zunaj tako kot je gospod Papež govoril in na takšen način, da bomo poskušali narediti korak naprej. Zdaj pa samo enkrat naj za vselej kolegu Židanu povem. Brako Simonovič je na podlagi sklepa sveta stranke Desus zmerna opozicija in ni sestavni del zavezništva KUL. In gospod Simonovič glasuje za vse tisto kar je dobro za ljudi državljanke in državljane. Gospodu Kordišu pa naj povem…</font><br>
<br>
<b><font size="4">	MIHA KORDIŠ (PS Levica):</font></b><font size="4"> Replika.</font><br>
<br>
<b><font size="4">	PREDSEDNICA EVA IRGL:</font></b><font size="4"> Gospod Kordiš, dajte dovoliti, da gospod Simonovič ima razpravo ne replike. Tako, da izvolite gospod Simonovič, v miru lahko poveste svoje stališče. Izvolite.</font><br>
<br>
<b><font size="4">	BRANKO SIMONOVIČ (PS DeSUS): </font></b><font size="4">Hvala lepa, predsednica. Naj povem, da te pritiske medijske, ki jih kulovci izvajajo name tako glede izobrazbe kot glede neke črne gradnje, na te floskule in na te pritiske ne pristajam in ne bom nikoli, ker so nedopustne, nesramne, arogantne, ampak očitno, da to nekateri z vsemi povezavami z veseljem počnejo, najbrž jih zelo žulji, da niso na pozicijah, ki so jih imeli, pa so jih zapustili. Hvala lepa.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Replika.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. </font><br>
<font size="4">Repliko ste želeli, gospod Židan. Izvolite.</font><br>
<br>
<b><font size="4">MAG. DEJAN ŽIDAN (PS SD):</font></b><font size="4"> Bil sem omenjen, pa želim odgovoriti. Poglejte, meni je, gospa predsednica, čisto vseeno kje je gospod Simonovič, pa verjemite mi, da vam želim samo vse dobro v vašem življenju, pa ali je takšno ali drugačno, čisto vseeno mi je kar počnete. Edino kar sem opozoril je nekaj kar je pa stvar politične higiene tudi v tem parlamentu. Obstajajo manjšinske vlade, obstaja opozicija in obstaja pogodbena opozicija, manjšinske vlade brez pogodbene opozicije niso možne po teoriji, po teoriji je tako, poglejte ostale primeren. Če se pa to prikriva, da je nekdo pogodbena opozicija, je pa zelo nevarno za vsak politični sistem in tudi za našega, to me pa jezi. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. </font><br>
<br>
<b><font size="4">43. TRAK: (SB) – 23.45</font></b><br>
<br>
<font size="4">	(nadaljevanje) Sedaj pa imam prijavljenega k besedi še gospoda Andreja Černigoja. Izvolite, beseda je vaša.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovana gospa predsednica, hvala za besedo. Spoštovani državni sekretar, spoštovana državna sekretarka, spoštovani ostali gostje, kolegice in kolegi! Ura bo kmalu polnoč, ampak jaz moram reči, da me je ta odbor kar malce poživel ne zaradi tega, ker je tako burna razprava nekaterih, ampak zaradi tega, ker je prava vsebina in moramo vedeti, da o tej vsebini se ne pogovarjamo od včeraj, se ne pogovarjamo z začetkom našega mandata, ampak če gremo malček nazaj, gospod Židan je omenil, da je že gospod Vlado Dimovski, če se ne motim, je začel to razpravo, da je bilo vmes ogromno raznih študij narejeno, ampak, če gremo malo pogledati, ta materija zaposluje že 7 vlad, 6 ministrov za delo in 13 ministrov za zdravje, toliko časa ta materija že ta Državni zbor zaposluje. To se pravi, to ni snov, ki bi včeraj prišla na mizo in jaz moram reči, če pogledam malo po dvorani lahko rečem, da sem jaz tukaj med najmlajšimi, če ne celo najmlajši v tej dvorani in moram reči, da sem že velikokrat se pogovarjal o tej materiji in o njej tudi razpravljal. Zdaj, če gremo pogledati samo materijo in malo samo na splošno. Življenjska doba prebivalcev se zvišuje, jaz upam, da se s tem vsi strinjamo, kar kaže na izboljšanje življenjskega standarda prebivalstva in na napredek medicine. Dolgoživi družbi prihodnosti se bodo spremenile marsikatere potrebe ljudi in tudi njihovih družin, vsaj to jaz vidim tudi v svojstvu svoje družine. Ustvariti želimo, jaz upam, da se tukaj vsi strinjamo, možnosti za kakovostno življenje vseh generacij in dostojno staranje. To zahteva usklajeno prilagoditev ukrepov na področju trga dela,  vseživljenjskega učenja, zdravstva in dolgotrajne oskrbe, socialnega varstva, bivalnega okolja kakor tudi na drugih področjih. Jaz upam, da se s tem uvodom vsi strinjamo. Potem pridemo na sistem dolgotrajne oskrbe. Tako kot je že moja kolegica Iva rekla Slovenija zamuja in je ena redkih, ki nima uvedbe sodobnega sistema dolgotrajne oskrbe. Nujna, nujna je vzpostavitev zavarovanja in učinkovite mreže ustanov za dolgotrajno oskrbo. Sam sem bil v tujini kar nekaj časa in tudi v Evropskem parlamentu sem imel. To možnost videti, da je to možno in da so druge države članice to uspešno tudi naslovile. V ta namen je potrebno zagotoviti javna sredstva in jih dopolniti tudi z drugimi sredstvi, predvsem pa v tem primeru je treba slediti sodobnim trendom oskrbe starejših, kar ni omenjeno zgolj na institucionalno oskrbo. Čisto toliko za uvod. Kar se pa tiče, mene zelo veseli, da se tudi bodo uvajali sklopi novih storitev, ki se bodo financirali v dolgotrajni oskrbi, to je pomoč pri osnovnih dnevnih opravilih, pomoč pri podpornih dnevnih opravilih, zdravstvena nega vezana na osnovna dnevna opravila, storitev za krepitev in ohranjanja samostojnosti in storitev e-oskrbe, kar mislim, da je tudi času temu primerno. </font><br>
<font size="4">	V naslednjem koraku bi rad pokazal državljankam in državljanom, glejte, to ni nek pamflet, tudi sam Zakon o dolgotrajni oskrbi je kar neka materija, ki ima vsebino, ima dušo in ni bila pripravljena kar tako čez počez, čez palec, ampak jaz moram reči, da se sedanja koalicija s tem ukvarja od prvega dne naprej in smo tudi sami pri sebi vedeli, da to ni najbolj enostavna naloga, ki jo želimo opraviti. Ampak, jaz mislim, da smo v redu pripravili, ne bom rekel, da.., je prostor tudi za izboljšavo, ker popoln ni noben. Ampak na tem mestu bi res pohvalil in pozdravil pristojen ga ministra Janeza Ciglerja Kralja, ki je opravil s svojo ekipo in na tem mestu bi pohvalil državnega sekretarja Cveta Uršiča, ki sta opravila fenomenalno nalogo in tukaj moramo, </font><br>
<br>
<b><font size="4">44. TRAK: (SB) – 23.50</font></b><br>
<br>
<font size="4">	(nadaljevanje) tu je tudi zainteresirana javnost danes povedala, moramo povedati državljankam in državljanom opravila sta dobro nalogo. In gospoda Cveta Uršiča poznam že nekaj časa in moram reči, da je človek znanja, strokovnosti, predvsem pa vse to tudi komponira z dolgoletnimi izkušnjami. In to je človek, ki si ga državljanke in državljani za to področje lahko le želijo. Ampak smo slišali nekatere tudi da temu ni tako. </font><br>
<font size="4">	Jaz bom Zakon o dolgotrajni oskrbi z velikim veseljem danes tudi podprl na tem zainteresiranim delovnem telesu in v tem primeru se tudi zahvaljujem predsednici, ki je čutila to potrebo in žrtvovanost, da se danes tudi v takem času okoli polnoči o tem tudi pogovarjamo, ker to je pomembno in mi ni problem, bo tudi v soboto na matičnem delovnem telesu, če bo potrebno o tem tudi razpravljati. Tudi podprl bom amandmaje koalicije, bom pa zdaj poskušal biti čim krajši, da bom tudi drugim pustim možnost nadaljnje razprave. Bi pa se odzval, tukaj imam tudi predlog sklepa odbora ene stranke, ki so bili danes tudi zelo glasni. In moram reči preden začnem, glejte, men zelo moti, sem Primorec, sem tudi ognjevit, včasih mi tudi kakšna ognjevita beseda urada uide, ampak na tak nivo se jaz kot državljan Republike Slovenije, predvsem pa kot predstavnik v tem cenjenem zboru ne rad spuščam in predvsem bi rad dvignil nivo razprave, tako da besede »šlampast«, »nesposobnost«, »nakvačkali« nimajo iskati kaj tudi v tem cenjenem zboru, te besede nimajo kaj iskati v vrtcu, kaj šele v Državnem zboru in moram reči, da me kar malo skrbi, vsi vemo, da prvo branje, to je splošna razprava je prestala v Državnem zboru, nekateri so to obstruirali, se jim ta tema ni zdela pomembna in so hoteli odložiti na poznejši čas. Nam se zdi ta materija zelo pomembna in zaradi tega so tudi glasovali. Sklepov Poslanke skupine Levica ne morem podpreti zaradi tega, ker, glejte, jaz sam preberem in tudi državljanke in državljani imajo pravico vedeti kaj so napisali v teh sklepih. In jaz moram reči, da tu bolje berem ihto užaljenega človeka, glejte je bil pripravljen brez sodelovanja ali kakršnegakoli posvetovanja s stroko in socialnimi partnerji. Danes smo to videli, da temu ni tako, je najslabše od vseh do zdaj pripravljenih Predlogov zakona o dolgotrajni oskrbi. Ja, ali nismo prej slišali, da 7 vlad se je s tem ukvarjalo, 6 ministrov za delo se je s tem ukvarjalo, 13 ministrov za zdravje in niso pripravili niti enega predloga, ki ga bi tukaj v Državnem zboru obravnavali. Kako je potem lahko ta predlog najslabši? Edini je, edini. In s tem se n morem strinjati, s tem se res ne morem strinjati in je tako vsebinsko izpraznjen, da se ga ne da popraviti z nikakršnimi dopolnilni. Tukaj grem pa jaz kar v luft. 8 let ste že v Državnem zboru. Ali ste pripravili kakšen predlog? Ste? / Oglašanje iz klopi/ Niste ga. Jaz bi si želel, da bi ga enkrat pripravili, pa vam bom čestital. Ko boste pa dobili še večino v Državnem zboru to bo pa čudež. Lepo zveneča razprava z rožicami posejano in moram reči tako lepo ste govoril »tisti grdi bogataši v Sloveniji bomo zasegli, to so metode iz prejšnjega sistema, privatizacija«. Jaz se gibljem po celi Sloveniji, ampak ti bogataši se skrivajo, jih ne vidim, </font><br>
<br>
<b><font size="4">45. TRAK: (SB) – 23.55</font></b><br>
<br>
<font size="4">	(nadaljevanje) ali pa so v vaši stranki, jih skrivate. Res taka razprava ne sodi v ta Državni zbor in zdaj jaz verjamem, da boste repliko uporabili, ampak nimate odgovorov na ta vprašanja in iz vaših amandmajev bom tako rekel, zdaj končam, iz vaših predlogov za sklep odbora vidim, da je ta materija za vas pretrd oreh in na žalost vi ste glasni, to vam priznam, ampak to še ne pomeni, da imate prav in jaz ne želim biti talec manjšine. Hvala. </font><br>
<br>
<b><font size="4">	PREDSEDNICA EVA IRGL:</font></b><font size="4"> Vidim, da ste se res dobro vživeli v to razpravo, mogoče kar dobro glede na to, da je pet minut do polnoči, pa smo vsi že malo utrujeni, tako da ste nam dali malo dodatne energije, gospod Černigoj. Sedaj pa je želel repliko, to je normalno na takšno razpravo, gospod Kordiš. Izvolite, tri minute imate časa.</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča. 	Zdaj jaz ne vem, očitno so se pred volitvami kolegi iz Nove Slovenije odločili za tako imenovano strategijo pokvarjenega kasetofona in ker je kolega Reberšek odsoten je nekdo drug vskočil namesto njega z njihovimi floskulami. Sicer pa naj za zapisnik oziroma magnetogram vseeno ponovim, da smo v Levici predlagali že v preteklosti serijo ukrepov na področju skrbstva starejših, ne samo v epidemiji covida-19, smo predlagali proračunske amandmaje za to, da se nameni sredstva za gradnjo javnih domov. So bili podprti? Niso bili podprti. So bili zraven glasovi Nove Slovenije pri teh naših amandmajih? Predlagali smo tudi večkrat dodatne proračunske vire, ki lahko okrepijo socialno državo in priskrbijo tako investicijske kot storitvena sredstva za to, da se skrbstvo starejših naredi dostopnejše, pa ste bili proti zaradi tega, ker je vaša ideja proračunske reforme to, da se bogate razdavči, upokojence, ki ta sredstva potrebujejo, se pa lahko pa slikajo, tako da te kritike ne morem vzeti resno. Ko bomo prišli do sklepa bom pa ta sklep tudi od začetka do konca prebral, da bomo vedeli o čem glasujejo. </font><br>
<br>
<b><font size="4">	PREDSEDNICA EVA IRGL:</font></b><font size="4"> No, vidim, da smo res, gospod Černigoj, ste dobro razumeli to okolje, tako, da sedaj se je k razpravi prijavil gospod Primož Siter. Izvolite. </font><br>
<br>
<b><font size="4">	PRIMOŽ SITER (PS Levica):</font></b><font size="4"> Hvala lepa. Verjamem, da je, če prav razumem, razprava pri koncu, če sem začel si bom dovolil še zadnjo imeti. In hvala gospodu Černigoju, da me je opomnil, da sem pa morebiti res v svoji razpravi sicer samo vsebinsko razložil predlagani sklep, nisem ga pa dobesedno predstavil poslankam in poslancem in dovolite mi, da to storim v tej sklepni etapi razprave. Torej, predlog sklepa, ki ga v Poslanski skupini Levica predlagamo, je v bistvu meso tistega kar sem na začetku v svoji uvodni razpravi predal in je kritičen do vsebine in načina sprejemanja pričujočega Predloga zakona o dolgotrajni oskrbi. Pravi, da zakon ne opredeljuje, ne pojasnjuje in ne definira vsebine dolgotrajne oskrbe, kar smo videli tudi lahko povzamemo iz razprav poslank in poslancev, je spisan nejasno, nepregledno in dvoumno, razen seveda v tistem tržnem delu, ko jasno definira na kakšen način se lahko zasebne družbe vključijo v ta skrbstveni del. Ne določa vrednosti dejavnikov niti kriterijev na podlagi katerih se bo ugotavljala upravičenost do dolgotrajne oskrbe. Tukaj je civilna družba še posebej glasno stopila proti temu zakonu, predvsem zopet mislim, da je bila skupnost socialnih zavodov tista institucija, ki je opozorila na en zelo specifičen problem, pa ga bom tudi na Odboru za zdravstvo izpostavil, problem enotnih vstopnih točk, ki naj bi birokratsko in procesno poenostavilo vsaj tistim, ki se želijo vključiti v skrbstvo v domu starejših, pa so v tej krovni organizaciji ljudi, ki ustvarjajo življenje v domovih za starejše, </font><br>
<br>
<b><font size="4">46. TRAK: (SB) – 00.00</font></b><br>
<br>
<font size="4">	(nadaljevanje) precej kritični do tega, pravijo, da oni sami lahko sprocesirajo prazno posteljo, ko se ta izprazni zaradi smrti prejšnjega stanovalca, lahko to stvar sprocesirajo, uredijo v dveh dneh, torej človek lahko pride do svoje postelje, če že ima to srečo, da v tisti 12 tisoč dolgi vrsti pride do nje, da lahko do nje pride v dveh dneh, da zna ta stvar z vstopno točko na Zavodu za zdravstveno zavarovanje stvari raztegniti v nedogled v tri tedne, štiri tedne ali kakorkoli in bo v vsakem primeru slabša rešitev. Kritični smo do zakona in to tudi v predlaganem sklepu omenjamo, ker ruši vse kar je dobrostoječega in uveljavljanega v trenutnem sistemu dolgotrajen oskrbe. Tukaj je treba poudariti, da neko raven dolgotrajne oskrbe v Sloveniji imamo, da stoji, pravice iz njenega naslova ljudje izkoriščajo in glavni strah, še enkrat poudarjam, ljudje s terena, ki prihajajo z amandmaji in s pobudami, je, da se ta obseg ne bi skrčil, torej, da zakon,  ki ga imao danes na mizi, ne bi stvari pokvaril. Da predstavlja bianco menico, da izvršilna oblast enega najbolj občutljivih sistemov socialne varnosti ureja brez vsakega nadzora in brez vsake podlage v zakonu kot to vidimo na drugih področjih delovanja te vlade mislim, da niti ne rabim naštevati, da je bil pripravljen brez sodelovanja ali kakršnegakoli posvetovanja s stroko in socialnimi partnerji, kar je seveda čista resnica. Socialni partnerji, stroka ne vedo o kateri verziji zakona so se pogovarjali s pristojnima ministrstvoma, ne vedo katera verzija tega predlaganega zakona je v parlamentarni proceduri, kar podpira samo to dejstvo, da v bistvu javnost tukaj ni bila vključena na nek razumljiv, ne, proaktiven način, kjer bi lahko sodelovala, predlagala in bi druga stran upoštevala te njihove predloge. In da je tako vsebinsko izpraznjen, da se ga ne da popraviti z nikakršnimi dopolnili, kar pa morebiti še najbolj podpiše uvodna izjava sekretarke gospe Forte, ko pravi: »Prosim vas zaupajte Vladi, da imamo stvari pod streho, da imamo stvari pospravljene in da bomo te stvari zapeljali tako kot je treba.« Spoštovana sekretarka oziroma Vlada, mi imamo danes preštetih 5 tisoč smrti zaradi covida. Mi imamo smrt zaradi nepravilno skomuniciranega cepljenja. Mi imamo na ulicah vodni top, mi imamo na ulicah policiste, ki pretepajo protestnike. mi imamo 30 tisoč več ljudi, ki živi pod pragom revščine. Mi imamo državo. Mi imamo zdravstveni sistem na kolenih. Mi imamo italijanske zdravnike, ki se jih uvaža v Slovenijo zato, ker slovenski zdravstveni sistem te teže epidemije ne more shendlati, mi pa naj zaupamo….</font><br>
<br>
<b><font size="4">	PREDSEDNICA EVA IRGL:</font></b><font size="4"> Gospod Siter, dajte se fokusirati na Zakon o dolgotrajni oskrbi, lepo prosim.</font><br>
<br>
<b><font size="4">	PRIMOŽ SITER (PS Levica):</font></b><font size="4"> .. Vladi in vse kar sem naštel je neposredna posledica odločitev….</font><br>
<br>
<b><font size="4">	PREDSEDNICA EVA IRGL:</font></b><font size="4"> Tudi kolega Židan je to prosil. Izvolite. </font><br>
<br>
<br>
<b><font size="4">	PRIMOŽ SITER (PS Levica):</font></b><font size="4"> … in dela te vlade. Vlada pa pri tako pomembnem sistemskem predlog zakona pravi zaupajte nam, ne vemo od kje bomo financirali to stvar, ampak zaupajte nam. Tako, da še enkrat poudarim, ta predlog zakona je slab, v bistvu bolje, da ga ne bi bilo. Amandmaji, ki so tukaj v neki meri…. tisto najhujše…</font><b><font size="4"> 	</font></b><br>
<br>
<b><font size="4">	PREDSEDNICA EVA IRGL:</font></b><font size="4"> Sklepi so to, ne amandmaji, samo opozarjam.</font><br>
<br>
<b><font size="4">	PRIMOŽ SITER (PS Levica):</font></b><font size="4"> Kako?</font><br>
<br>
<b><font size="4">	PREDSEDNICA EVA IRGL:</font></b><font size="4"> Sklepi ne amandmaji.</font><br>
<br>
<b><font size="4">	PRIMOŽ SITER (PS Levica):</font></b><font size="4"> Sklepi. Se opravičujem. Hvala za popravek. Nekako ponujajo nek obliž na sicer globoko odprto rano. Podprl jih bom, predlagam, da prepoznamo dejansko dimenzijo tega zakona in poslanke in poslanci podprete tudi ta ugotovitveni sklep, ki ga predlagamo v Poslanski skupini Levica, ki sem ga ravnokar povzel. Hvala lepa.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Sedaj ne vidim več želje po razpravi. Tako, da jo v tem trenutku zaključujem in bomo prešli na glasovanje o sklepih. Najprej bom glasovali o sklepu Poslanske skupine Levica. Sprašujem ali želi kdo obrazložiti glas? </font><br>
<br>
<b><font size="4">47. TRAK: (SB) – 00.05</font></b><br>
<br>
<font size="4">	(nadaljevanje) Gospod Miha Kordiš, izvolite.</font><br>
<br>
<b><font size="4">	MIHA KORDIŠ (PS Levica):</font></b><font size="4"> Hvala. Ta sklep bom v Levici seveda podprli zaradi vseh alinej, ki so v tem sklepu navedeni. Prva alineja ne opredeljuje, pojasnjuje ali definira vsebine dolgotrajne oskrbe, to je zakon, ki se kiti z imenom dolgotrajne oskrbe, tega že v konceptu ne naredi. Sam zakon je spisan nejasno, nepregledno in dvoumno, tudi to smo ugotovili, pa nismo bili edini. Zakonodajno-pravna služba je predložila 40 strani opomb za nekaj kar se Vlada hvali, da je celovito. Potem zakon ne določa vrednosti dejavnikov niti kriterijev na podlagi katerih se bo ugotavljala upravičenost do dolgotrajne oskrbe, to tudi potrditev s strani Vlade, zato smo danes lahko slišali, češ, da se bo vse to preprosto outsoursalo na neko komisijo in to je to. Zakon, ki bi mogel nekaj rešiti ne reši ničesar. Najbolj občutljivih vsebin ne ureja celovito in vsestransko, nekaj na to temo smo tudi že govoril, recimo iz področja družinskih pomočnikov, tisto kar pri nas pa vendarle obstaja na skrbstvu starejši, se ruši, hkrati je zakon bianca menica, da izvršilna oblast enega najbolj občutljivih sistemov socialne varnosti ureja brez vsakega nadzora in brez vsake podlage v zakonu, seveda, ker praktično vso izvedbo prestavlja na nedefinirane pravilnike, ki še ne živijo, jih nismo videli, niso v gradivu ništa. Da je bil zakon pripravljen brez sodelovanja ali kakršnegakoli posvetovanja s stroko in socialnim partnerji tudi drži glede na to, da ti sploh ne vedo o kateri različici se pogovarjamo, pa smo v parlamentarni proceduri neusklajevani in da je za zaključek to najslabši od vseh do zdaj pripravljenih s Predlogom zakona o dolgotrajni oskrbi, vsi ostali so vsaj poskusili imeti zagotovljene finančne vire in biti napisani na način, da A pelje do B in B pelje do C. In za zaključek, čisto na koncu, da je ta zakon tako vsebinsko izpraznjen, da se ga ne da popraviti z nikakršnimi dopolnili. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala, gospod Kordiš. Naj vas samo opozorim, nisem vas prekinila zaradi tega, ker sem vedela, da boste šli do konca, ampak dve minuti, dve minuti je samo obrazložitev glasu. Vi ste prekoračili, naslednjič vas bom opozorila. Sedaj dajem na glasovanje. Želite obrazložiti svoj glas? Dve minuti, gospod Židan, izvolite. </font><br>
<br>
<b><font size="4">	MAG. DEJAN ŽIDAN (PS SD): </font></b><font size="4">Nič se bati bo ena minuta čisto zadosti. Jaz bom podprl ta sklep, čeprav se z vsakim napisanim stavkom ne strinjam, strinjam pa se z osnovnim izhodiščem, da je zakon v resnici nepripravljen in da kot takšen ne morem funkcionirati. Hvala.</font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Sklep dajem na glasovanje. Glasujemo.</font><br>
<font size="4">	Kdo je za? (6 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<font size="4">	Sedaj dajem na glasovanje predloge treh sklepov Socialnih demokratov, Stranke Alenke Bratušek ter Nepovezanih poslancev. Sprašujem, če želi kdo obrazložiti svoj glas? Ne. </font><br>
<font size="4">	Potem dajem na glasovanje… Ali lahko damo vse tri sklepe skupaj, samo to mi povejte, če ste za to? / Oglašanje iz klopi./ Želite obrazložiti svoj glas ali samo imate pomislek glede tega? Ni problema, lahko gremo vsak sklep posebej. Izvolite. </font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Gospa predsednica, jaz s tem nimam problema, zdaj edino ne vem, če bodo vsi poslanci o vseh sklepih enotno glasovali za ali proti ali če imajo različen odnos do posameznih sklepov. Samo to.</font><br>
<br>
<b><font size="4">	PREDSEDNICA EVA IRGL:</font></b><font size="4"> Velja, se strinjam, pravzaprav se strinjam je res bolje tako. </font><br>
<font size="4">	Torej, dajem na glasovanje prvi sklep. Glasujemo.</font><br>
<font size="4">	Kdo je za? (6 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<font size="4">	In glasujemo o drugem sklepu. Glasujemo.</font><br>
<font size="4">	Kdo je za? (6 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<font size="4">	Sedaj dajem na glasovanje še tretji sklep. In sprašujem, če želi kdo obrazložiti svoj glas? </font><br>
<br>
<b><font size="4">48. TRAK: (SB) – 00.10</font></b><br>
<br>
<font size="4">	(nadaljevanje) Naj pa povem, da bo pri tretjem sklepu amandma pripravljen za sobotno sejo, to kar smo se že tudi dogovarjali. Glasujemo.</font><br>
<font size="4">	Kdo je za? (5 članov.) Kdo je proti? (9 članov.)</font><br>
<font size="4">	Ugotavljam, da sklep ni sprejet. </font><br>
<font size="4">	Sedaj prehajamo še na tretji sklep, ki sem ga prej prebrala uvodoma kot sklep odbora. Ga je potrebno še enkrat ali ni potrebe? Ni potrebe. Dobro, potem glasujemo. Želite obrazložiti svoj glas? Izvolite, gospod Židan.</font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Hvala, gospa predsednica. poglejte, čeprav noben iz koalicije ni zmogel, da bi podprl naš tretji sklep, čeprav smo se vsi z njim uskladili, ampak razumem, to je stvar odnosa med trenutnimi vladajočimi do opozicije, pa mi na tej strani nimamo takšne, mi pa bom sklep, ki je dober podprli, pa čeprav ste ga vi predlagali. Torej, ga bom podprl. Tako, da nismo vsi enaki v politik. Hvala. </font><br>
<br>
<b><font size="4">	PREDSEDNICA EVA IRGL:</font></b><font size="4"> V redu, ampak na koncu bo pa vendarle rešeno točno to kar ste vi predlagali, tako da tukaj ni težav. Zdaj pa dajem na glasovanje še tretji sklep kot sem ga prebrala oziroma kot sem že v začetku prebrala. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	Ugotavljam, da se je odbor… jaz bi prosila še za malo posluha, torej ugotavljam, da se je odbor kot zainteresirano delovno telo seznanil s Predlogom zakona o dolgotrajni oskrbi. Zaključujem torej to točko dnevnega reda in 64. nujno sejo Odbora za delo, družino, socialne zadeve in invalide. Prav vsem se zahvaljujem za udeležbo na tej seji vabljenim, ki ste prišli in podali svoja stališča in seveda tudi vsem poslankam in poslancem za razprave. Želim vam mirno pot domov. Naspite se kolikor se pač lahko. Vidimo pa se potem jutri na 16 ur dolgi interpelaciji. Srečno. Lahko noč.  / Oglašanje iz klopi/ Se opravičujem, to bo že danes. Naspite se. Lahko noč.</font><br>
<br>
<b><font size="4">Seja se je končala 19. novembra 2021 ob 00.13.</font></b>