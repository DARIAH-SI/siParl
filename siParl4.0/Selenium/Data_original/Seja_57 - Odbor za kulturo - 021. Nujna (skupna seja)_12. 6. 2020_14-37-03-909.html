<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA KULTURO</font></b><br>
<b><font size="4">21. nujna seja</font></b><br>
<br>
<b><font size="4">in</font></b><br>
<br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">23. nujna seja</font></b><br>
<br>
<b><font size="4">(12. junij 2020)</font></b></p></div><br>
<b><font size="4">Skupno sejo sta vodili Violeta Tomić, predsednica Odbora za kulturo in Iva Dimic, predsednica Odbora za izobraževanje, znanost, šport in mladino.</font></b><br>
<b><font size="4">Skupna seja se je začela ob 14.02.</font></b><br>
<br>
<b><font size="4">1. TRAK: (MK)</font></b><br>
<br>
<b><font size="4">PREDSEDNICA VIOLETA TOMIĆ:</font></b><font size="4"> Spoštovani kolegice in kolegi.</font>
<ul>
<ul><font size="4">Pričenjam 21. nujno sejo Odbora za kulturo. </font></ul>
</ul>
<font size="4">Prosim vas, da se posedete. Petek je, za nami je naporen teden in upam, da bomo strnili naše razprave v čim krajšo časovnico, kajti obravnavamo temo, ki smo jo obravnavali že 23. januarja. Vse članice obeh odborov vabljene in vse ostale prisotne prav lepo pozdravljam. </font><br>
<font size="4">Obveščam vas, da so zadržani in se seje ne morejo udeležiti naslednji članice in člani odbora: Lidija Divjak Mirnik, Samo Bevk, Felice Žiža in Marko Bandelli. Kot nadomestne članice in člani Odbora s pooblastili pa sodelujejo: Leon Merjasec nadomešča Jožefa Lenarta, Tadejo Šuštar nadomešča Iva Dimic in Jožef Lenart nadomešča Leona Merjasca. Aha, dobro, pardon, še enkrat. Leon Merjasec je pooblaščen, da nadomesti poslanca Jožefa Lenarta, Tadejo Šuštar pa nadomešča Iva Dimic. Poslanca Nika Prebila pa pooblašča Aljaž Kovačič, da ga nadomešča, potem Lidija Ivanuša nadomešča Bojana Podkrajška, Željko Cigler nadomešča Primoža Siterja in poslanec mag. Dušan Verbič nadomešča poslanca Branislava Rajića,</font><br>
<br>
<b><font size="4">2. TRAK: (MK) – 14.05</font></b><br>
<br>
<b><font size="4">	</font></b><font size="4">(nadaljevanje) Mateja Udovč pa nadomešča Janjo Sluga. Zdaj pa dajem besedo predsednici Odbora za izobraževanje, znanost, šport in mladino gospe Ivi Dimic. Prosim. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. Lep pozdrav tudi z moje strani. </font><br>
<font size="4">Začenjam 23. nujno sejo Odbora za izobraževanje, znanost, šport in mladino. Obveščam vas, da so zadržani in se seje ne morejo udeležiti naslednji člani in članice Odbora: Lidija Divjak Mirnik in Maša Kociper. Na seji kot nadomestne članice in člane Odbora s pooblastili pa sodelujejo mag. Dejan Kaloh nadomešča Jureta Ferjana, Ivan Hršak nadomešča Jurija Lepa, Nik Prebil nadomešča poslanca Aljaža Kovačiča, mag. Dejan Kaloh, to sem pa že prebrala, nadomešča Jureta Ferjana, imam dva pooblastila, in mag. Dušan Verbič nadomešča našega člana Branislava Rajića. </font><br>
<font size="4">S sklicem seje ste prejeli naslednji dnevni red seje odborov, pod točko 1. Ponovni poziv proti izselitvi Srednje šole za oblikovanje in fotografijo iz Križank ter k zaščiti kulturnega spomenika državnega pomena Križanke. Ker v poslovniškem roku nisva prejeli predlogov v zvezi z dnevnim redom, je določen takšen dnevni red seje, kot ste ga prejeli s sklicem seje. </font><br>
<br>
<font size="4">Prehajamo na</font><b><font size="4"> 1. TOČKO DNEVNEGA REDA</font></b><font size="4">. Zahteva Poslanske skupine Levica za sklic nujne seje odborov z dne 15. junij 2020, je objavljena na spletnih straneh Državnega zbora. K tej točki je bilo veliko vabljenih, jaz vseh res ne bom naštevala, bi pa prosila pri razpravi, da se predstavitev za zapis magnetograma.</font><br>
<font size="4">Kot prvega predlagam za razpravo predlagatelja za sklic seje Poslanske skupine Levica kolegici Violeti Tomić in ima besedo, izvoli v imenu predlagateljice. </font><br>
<br>
<b><font size="4">VIOLETA TOMIĆ (PS Levica): </font></b><font size="4">Najlepša hvala, kolegica Iva Dimic.</font><br>
<font size="4">Poslanska skupina Levica tokrat že drugič sklicuje letos sejo na temo proti izselitvi Srednje šole za oblikovanje in fotografijo iz Križank in k zaščiti kulturnega spomenika državnega pomena Križanke. Zakaj že drugič? Prvič smo se o tem pogovarjali 23. januarja, veliko poslancev, ki ste bili takrat opozicijski poslanci ste naše sklepe podprli. In glede na to, da se je Vlada zamenjala in da imamo nove ministre in tudi poslanci ste postali koalicijski poslanci, pričakujem, da boste konsistentno glasovali znova za te sklepe, kajti stvar je zelo pomembna za naše mlade in za varovanje kulturnega spomenika. Skratka, pomembno je, da izglasujemo zaustavitev odtujitve šolskih prostorov in kulturno zgodovinskega spomenika ter zaščitimo javni prostor in javni interes. Naj vas zaradi magnetograma in zaradi ljudi, ki spremljajo to sejo vendarle malo osvežim spomin. Ministrstvo za izobraževanje, znanost in šport je namreč oktobra 2019 z Mestno občino Ljubljana podpisalo tako imenovano pismo o nameri za ureditev medsebojnih lastniških razmerij iz katerega je razvidno, da namerava skleniti pogodbo, v kateri predaja 52 % delež kulturnega spomenika Križanke, v katerem opravlja izobraževalno dejavnost Srednja šola za oblikovanje in fotografijo v zameno za parcelo v trnovskem predmestju, kjer bi rada zgradila Center znanosti. Skratka, šola naj bi uporabljala svoje prostore samo do 31. avgusta 2022 in po tem datumu naj bi se šola izselila, čeprav zaenkrat sploh ni jasno kam. Šola domuje v teh prostorih že 70 let. Zdaj pa te prostore naj bi zasedel Festival Ljubljana, čigar ustanoviteljica je Mestna občina Ljubljana, ki bi tam še naprej izvajala pridobitno in komercialno dejavnost in te šolske prostore bi koristili za skladišča in garderobo. Bilo je veliko člankov na to temo in prepričana sem, da ste temu sledili. </font><br>
<br>
<b><font size="4">3. TRAK: (MK) – 14.10</font></b><br>
<br>
<font size="4">(nadaljevanje) Skratka bil je tudi širok protest javnosti. Krožila je tudi peticija "Križanke niso naprodaj", podpisalo jo je več kot 7500 ljudi in tudi vsi dijaki te šole so odločno stopili v bran, kakor tudi zaposleni na šoli, sindikat in tako naprej. Skratka, v peticiji so zapisali, da bo kulturni spomenik prepojen s kreativnim potencialom mladih postal le še depo in garderoba, Križanke pa ne bodo več v dobro vseh državljanov, ampak le predvideni prostor za petičneže in točka na zemljevid turističnih vodičev, odprta samo ob večernih poletnih prireditvah. Če gremo do zgodovine delno šola za umetno obrt je tam od leta 48, arhitekt Jože Plečnik je ta prostor namenil umetniški šoli že od samega začetka, med tem ko Festival Ljubljana, pa si je Mestni odbor ustanovil pozneje leta 54. Skratka, naj se ne bi nekako, počasi jo iztiskajo, vendar resnično upamo, da se bo našla politična volja, da to preprečimo. Na novinarski konferenci MOL 10. decembra 2019 je župan Zoran Janković navedel, da obstajaj dogovor med Ministrstvom za izobraževanje, šolstvo in šport in MOL, po katerem gre za načrtovanje menjave več nepremičnim v tem pismu o nameri. Nerazumljiva je namera zamenjave deleža šole v Križankah, katere vrednost je ocenjena zgolj na 4,6 milijonov evrov za zemljišče v Trnovem, kjer naj bi do leta 22 zgradili prej omenjeni Center znanosti, prostorske problematike šole pa s tem ne rešujejo. Zdaj že bivši minister za izobraževanje Jernej Pikalo je v odgovoru na ustno poslansko vprašanje v zvezi z usodo te šole na seji Državnega zbora 16. decembra 2019 navedel, da je objekt Srednje šole za oblikovanje in fotografijo v večinski lasti MOL, to seveda ni držalo, kajti večinski lastnik tega kulturnega spomenika je Ministrstvo za izobraževanje, šolstvo in šport, do leta 2010 je bilo v lasti kar 75 %, Okrožno sodišče je leta 2010 brez odmere dejanskega stanja lastništva razsodilo, da je MOL lastnika 48 % dela, se pravi stavbe z dvoriščem, ki je v zemljiški knjigi vpisana kot splošno ljudsko premoženje, ki ga upravlja šola za umetno obrt. Skratka, takrat se Ministrstvo za šolstvo na to odločbo ni pritožilo in tako je izgubilo 23 % delež Križank. Skratka, ker srednja šola še vedno uporablja 75 % delež Križank je MOL zahteval brezplačno uporabo zemljišč NUK 2, ki ga je do sedaj imelo v najemu za približno 8 tisoč evrov. To kaže na zelo negospodarno ravnanje in poslovanje ministrstva. </font><br>
<font size="4">Če naj povem, da je bivši minister tudi se skliceval na stroške izvedbe pouka na več lokacijah in kljub temu, da je trdil, da je prostor spomeniško zaščiten in ne dovoljuje dozidav, naj vas opozorim, da je tudi Plečnik predvidel dozidavo in širjenje šole in da obstajajo načrti za to, tako da mi si res želimo, da bi ta srednja šola za oblikovanje in fotografijo ostala znotraj Križank tako kot je bilo predvideno. Ministrstvo predhodne Vlade je sicer ponudilo izgradnjo novega objekta šole na Roški cesti v Ljubljani. Zagotavljali so, da potekajo priprave za izvedbo urbanističnega natečaja, po katerem bi spremenili OPPN, ampak naj vas spomnim, da projekt izgradnje novega objekta na Roški cesti v Ljubljani stoji že okoli 30 let. In v dveh letih, ko naj bi se Srednja šola za oblikovanje in fotografijo izselila, seveda ni ne teorije, ne prakse, da bi ta šola bila pripravljena za njih. Kot sem že rekla, smo o tem razpravljali 23. januarja in smo sprejeli zavezujoče sklepe. </font><br>
<font size="4">Namreč Odbora za kulturo in Odbor za izobraževanje, znanost, šport in mladino predlagata ministrstvu za izobraževanje, znanost in šport, da pred realizacijo pisma o nameri za ureditev medsebojnih lastniških razmerjih, ki ga je oktobra </font><br>
<br>
<b><font size="4">4. TRAK: (MK) – 14.15</font></b><br>
<br>
<font size="4">(nadaljevanje) podpisalo z Mestno občino Ljubljana ponovno preveri vse možnosti za rešitev prostorske problematike za potrebe delovanja šole, pripravi ustrezno časovnico in o tem poroča odboroma v roku treh mesecev, skratka nobenega poročila nismo dobili in nihče nam ni poročal. </font><br>
<font size="4">Drugi sklep je bil: Odbor za kulturo in Odbor za izobraževanje, znanost, šport in mladino predlagata Vladi Republike Slovenije in Mestni občini Ljubljana, da ob upoštevanju Zakona o varstvu kulturne dediščine zagotovita sredstva za obnovo kulturnega spomenika Križanke ter preprečita propadanje kulturne dediščine in skupno kulturno zgodovinske zapuščine. Odbor za kulturo in za Odbor za izobraževanje, tretji sklep: pozivata Vlado, da z namenom ohranjanja spominja na umetniško šolo oziroma njeno 70-letno dejavnost v prostorih križank, ki jo je načrtoval Jože Plečnik dopolni konservatorski načrt na način, da bo del prostorov v Križankah urejen v muzejski prostor. Ta tretji sklep je žal predlagala poslanka iz LMŠ, ki ni več poslanka, ki je maturo naredila na tej šoli in če ga jaz, kakor ga jaz razumem, žal, da šola izgine, ampak da ostanejo neke fotografije, ki bodo pričale, da je tam nekoč se izvajala šolska dejavnost. Skratka, kljub sprejetju teh treh sklepov je Vlada, ki je takrat opravljala samo tekoče posle 3. marca sprejela sklep v zvezi z upravljavcem stvarnega premoženja v solasti Republike Slovenije in s tem sklepom Vlada določa ministrstvu za izobraževanje, ministrstvo za dokončnega upravljavca stvarnega premoženja v solasti Republike Slovenije na dveh nepremičninah. Skratka, gre za objekt, v katerem se nahaja in izvaja javno vzgojno izobraževalna dejavnost, ki je bila doslej tudi upravljavec tega objekta v Križankah. Skratka tako je postal novi upravljavec Ministrstvo za izobraževanje in šport, ki namerava objekt in zemljišče prodati oziroma zamenjati z MOL-om, kljub nasprotovanju šole, strokovne javnosti, nasprotovanju lokalne skupnosti, pa tudi širše javnosti. Skratka, očitno je, da je Vlada s prenosom upravljavcu odprla vrata lažji prodaji Križank ter prenosu državne lastnine na MOL. </font><br>
<font size="4">Osnutek menjalne pogodbe so svetniki in svetnice Mestne občine Ljubljana obravnavali na 12. seji Mestnega sveta 4. maja letos. Pod 14. točko dnevnega reda te seje je bil predlog sklepa o soglasju k osnutku besedila pravnega posla, tako imenovane menjalne pogodbe. Mestni svet MOL pa je predlog sklepa izglasoval s 25-imi glasovi za in 13-imi proti, skratka s tem je na strani Mestne občine Ljubljana sprejeto formalno soglasje za sklenitev te menjalne pogodbe. Skratka zdaj pa nam ni znano ali nova sestava ministrstva in Vlada podpirata te predhodne menjalne dogovore med ministrstvom in MOL-om, kajti do njih se še nista opredelila, kljub temu, da smo na hearingih in zaslišanjih ministrov slišali zagotovila obeh ministrov, tako gospoda Simonitija, kot tudi gospe Kustec(?), da bodo to temeljito proučili in nikakor ne dovolili, da se zgodi kakršnakoli krivica. Skratka, rada bi vas samo opozorila, da ta problematika v veliki meri zadeva Ministrstvo za kulturo, ker so Križanke kulturni spomenik državnega pomena in po Zakonu o varstvu kulturne dediščine se zakonsko varuje registrirana dediščina, ki je razglašena za kulturni spomenik. Režim varovanja določa Ministrstvo za kulturo, javna služba Zavod za varstvo kulturne dediščine pa varovanje izvaja. Po tem zakonu ima vsakdo pravico uporabljati dediščino kot vir informacij in znanja, uživati v njenih vrednotah in prispevati k njeni bogatitvi, kot govori prva alineja 4. člena. Potem tudi v sedmi alineji 6. člena tega zakona je zapisano, da po tem zakonu odločitev o odtujitvi spomenika državnega pomena sprejme Vlada na predlog ministra pristojnega za dediščino. Sredstva dosežena s prodajo dediščine ali spomenika v lasti države se lahko namenijo za ohranitev vzdrževanje, oživljanje ali nakup dediščine ali spomenika. </font><br>
<br>
<b><font size="4">5. TRAK: (MK) – 14.20 </font></b><br>
<br>
<font size="4">(nadaljevanje) Potem naprej v šesti alineji 6. člena spomenik v lasti države, pokrajine ali občine se sme izjemoma odtujiti le, če se s tem izboljšata njegova ohranitev in javna dostopnost ter zagotovi taka uporaba, ki je skladna z družbenim pomenom spomenika. Skratka, opozarjamo, da uporaba spomenika Križanke, ki je po novem predvidena nikakor ne bi bila v skladu z zakonom in z družbenim pomenom spomenika. </font><br>
<font size="4">Skratka, naj vam povem samo še za konec, da pričakujemo in predlagamo, da se prekliče odločitev glede izselitve Srednje šole za oblikovanje in fotografijo iz Križank in prodajo oziroma prenosa celotnega kompleksa Srednje šole za oblikovanje in fotografijo na MOL oziroma na Festival Ljubljana, kajti taka odločitev je škodljiva in je v nasprotju z javnim interesom in javnim dobrim. Vitalni prostor umetniške srednje izobraževalne, srednješolske izobraževalne ustanove, ki je edina te vrste v Sloveniji se mora ohraniti za bodoče rodove. In zato smo predlagali štiri sklepe, ki naj vam jih na hitro predstavim: Odbor za kulturo in Odbor za izobraževanje pozivata Ministrstvo za izobraževanje, da takoj prekliče prodajo oziroma prenos lastniške pravice zaščitenega kulturnega spomenika državnega pomena vpisanega v register kulturne dediščine Republike Slovenije Križanke ter tako prepreči izselitev Srednje šole za oblikovanje in fotografijo Ljubljana iz Križank in zagotovi nadaljevanje izvajanja javne izobraževalne dejavnosti v Križankah. Drugi predlagani sklep je: Odbor za kulturo in Odbor za izobraževanje pozivata Vlado Republike Slovenije, da v skladu z 2. členom Zakona o varstvu kulturne dediščine zagotovi varovanje kulturne dediščine v javno korist ter v skladu s sedmim odstavkom 6. člena zakona ne sprejme sklepa o odtujitvi kulturnega spomenika državnega pomena Križanke. Tretji predlog sklepa: Odbor za kulturo in Odbor za izobraževanje pozivata Ministrstvo za izobraževanje, znanost, šport Republike Slovenije naj problem prostorske stiske Srednje šole za oblikovanje in fotografijo razreši z gradnjo novih prostorov v urbanem kulturnem okolju, obstoječi objekt v Križankah pa ohrani kot vitalno in zgodovinsko jedro šole. In četrti predlog sklepa je: Odbor za kulturo in Odbor za izobraževanje pozivata Vlado Republike Slovenije in Ministrstvo za kulturo Republike Slovenije, da urgentno zagotovi sredstva za obnovo kulturnega spomenika Križanke ter prepreči propadanje kulturne dediščine in skupne kulturno zgodovinsko zapuščine. </font><br>
<font size="4">Hvala lepa, toliko od mene kot predlagatelja za zdaj. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa Violeti Tomić kot predlagateljici, ki je, bom rekla, zelo povzela vse, tudi prejšnje sklice in zdajšnje, tako da mislim, da je zadeve zelo dobro pojasnila. </font><br>
<font size="4">Sedaj pa dajem besedo predstavniku Ministrstva za kulturo, potem pa dajem besedo državnemu sekretarju Ministrstvu za izobraževanje, znanost in šport. Izvolite, če se predstavite. </font><br>
<br>
<b><font size="4">DR. JURE GAŠPARIČ: </font></b><font size="4">Hvala lepa.</font><br>
<font size="4">[Jure Gašparič, državni sekretar za znanost in visoko šolstvo na MIZŠ.] Hvala lepa za besedo.</font><br>
<font size="4">Spoštovani poslanci, spoštovani gostje, spoštovani kolegi iz Srednje šole za oblikovanje in fotografijo! </font><br>
<font size="4">Poslanka gospa Violeta Tomić je pravzaprav zelo dobro povzela celotno dogajanje. Odkar sem jaz na ministrstvu ta dva meseca sem približno dobil točno takšno diagnozo stanja, kakršnega smo zdaj slišali. S seboj sem prinesel dve mapi oziroma tri mape gradiva, tako da to je bilo res zelo strnjeno moram reči tega gradiva, ki zadeva to problematiko, pa je še več, kar pomeni, da je zares kompleksna, pa ne bom še enkrat zahajal v vse te detajle. Naše stališče je pravzaprav zelo jasno in zelo preprosto oziroma osrednji problem, ki ga tukaj vidimo, to je seveda prostorska stiska Srednje šole za oblikovanje in fotografijo. Šola ta trenutek deluje na treh lokacijah, v historičnem jedru v Križankah, na Roški bivši ekonomski oziroma v delu Srednje ekonomske šole, športno vzgojo imajo v Sokolskem domu in dolgoročno seveda ta situacija ni vzdržna, zato je smiselno pristopiti k izgradnji ne glede na to, kakšna je situacija v Križankah ali ne, k izgradnji nove šole in k trajni, celoviti rešitvi </font><br>
<br>
<b><font size="4">6. TRAK: (MK) – 14.25</font></b><br>
<br>
<font size="4">(nadaljevanje) te prostorske problematike. Dogovori s šolo so v preteklosti potekali, vrtelo se je več lokacij, nekaj je bilo omenjenih. Ta trenutek res je, se zdi kot najbolj verjetna lokacija na Roški, pred dvema dnevoma smo imeli z učitelji in ravnateljem tudi sestanek na to temo, pa obljubim še zdaj, da teh sestankov bo še več, da najdemo skupaj tisto lokacijo, ki bi bila najbolj smiselna glede na obstoječe resurse, ki jih imamo, možnosti znotraj Mestne občine Ljubljana, znotraj urbanega središča so seveda omejene. Ampak upam, da bom s skupnimi močmi našli tisto lokacijo, ki bo zagotavljala čim boljše pogoje za razvoj šole. Če bo to Roška, ki se zdaj zdi najbolj verjetna, prve aktivnosti že potekajo, zadnji dokument, ki mi ga je kolegica dala iz 9. 6. 2020 povabilo k oddaji ponudbe za izvedbo projektnega natečaja za zbornico za arhitekturo in prostor, torej za urbanistični natečaj te aktivnosti potekajo. Kaj bo s samimi Križankami, ta trenutek seveda še ni znano, zaradi vse te kompleksnosti, ki ste jo prej očrtali. 13/25 je v lasti Republike Slovenije, 12/25 v lastni Mestne občine Ljubljana in tukaj bomo morali vsi skupaj doseči nek dogovor. Ta dogovor, ki izhaja iz tistega pisma o nameri, ki je bil poskus reševanja širše problematike, šlo je za 18 parcel za ureditev pravnih razmerij je seveda vključeval tudi križanke. Smo pa videli, ko smo šli zdaj podrobno skozi ta dogovor, da je notri seveda nekaj problematičnih reči. Prva recimo je sama časovnica. Glede tega se verjetno vsi strinjamo, da do leta 2022 te šole ni mogoče izgraditi. Po zadnji časovnici, ki so jo izdelali kolegice in kolegi na Direktoratu za investicije bi bilo to dejansko realno možno, če k temu vsi skupaj zares pristopimo, šolo zgraditi do septembra 2024. Sredstva za urbanistični natečaj so zaenkrat zagotovljena, tudi potem za arhitekturni natečaj, v naslednjem proračunu pa bi seveda morali poslanci tudi potrditi, mi bi absolutno to predlagali postavko, da bi vsaj prvo fazo šole, se pravi za samo pedagoško dejavnost dejansko lahko izgradili, v drugi fazi bi potem gradili telovadnico, po potrebi forma vivo, potem bi se v nadaljevanju gradila tudi Akademija za likovno umetnost in oblikovanje in potem bi, to verjetno poznate skupaj z Arhivom Republike Slovenije na severnem koncu se oblikovala neka po mojem čisto simpatična umetniška četrt. Tako da ta zadeva je povsem jasna, prej kot leta 2024 to ne more biti, to je najbolj, poudarjam še enkrat najbolj optimističen scenarij, katerega bomo zasledovali, zaradi tega, da rešimo tisti osrednji problem, kjer bo potekal gro pedagoškega procesa, ki bo potekala športna vzgoja. Absolutno pa je tudi interes ministrstva, da v tem historičnem jedru šole v dogovoru z Ministrstvom za kulturo, z Mestno občino Ljubljana, s šolo, z vsemi deležniki ostane del pedagoškega procesa, kakor ste sami rekli, Plečnik si je tako zamislil, tukaj so bile tiste historične risalnice in absolutno bomo še ta mesec mi pristopili k pogajanjem, ki ne bodo zadevala samo Križank, ampak celo paleto nerešenih vprašanj, ki jih ta država seveda ima z Mestno občino Ljubljana in skušali doseči nek dogovor v tej smeri. To je, bom čisto kratko poročilo, kolikor mi ga je uspelo izoblikovati v tem kratkem času, kolikor smo na ministrstvu. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Za magnetogram moram še pooblastilo prebrati: Alenka Jeraj nadomešča Tomaža Lisca na Odboru za izobraževanje, znanost, šport in mladino. </font><br>
<br>
<b><font size="4">PREDSEDNICA VIOLETA TOMIĆ: </font></b><font size="4">Pa še jaz naj povem, da Ivan Hršak nadomešča poslanca Jurija Lepa na Odboru za kulturo. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Sedaj pa dajem besedo tudi dr. Jelki Pirkovič, v. d. generalne direktorice Direktorata za kulturno dediščino. </font><br>
<br>
<b><font size="4">DR. JELKA PIRKOVIČ: </font></b><font size="4">Hvala lepa tudi z moje strani. </font><br>
<font size="4">Lep pozdrav vsem poslancem, poslankam in gostom! </font><br>
<font size="4">Kar zadeva kompleksa Križanke, to je bilo že rečeno, Križanke so od 2016 naprej razglašene za kulturni spomenik državnega pomena. Pred tem je že deloma bil ta kompleks pokrit z drugo razglasitvijo za državni spomenik v zvezi s Plečnikovimi deli v Ljubljani. </font><br>
<br>
<b><font size="4">7. TRAK: (MK) – 14.30</font></b><br>
<br>
<font size="4">(nadaljevanje) Skratka, gre za res vrhunsko območje pomembno za kulturno dediščino naše države. Tako, da Ministrstvo za kulturo vsekakor je poklicano, da tukaj ima svoje stališče in naše stališče je to, da je do sedaj, seveda sobivanje med Festivalom Ljubljana, ki je kot javni zavod, ki ga je ustanovila mestna občina in pa šolo za oblikovanje se pokazalo kot dosti posrečena rešitev, ker je na ta način seveda ta kompleks ves čas pravzaprav živ. Vemo tudi po drugi strani, da je bil kompleks Križanke predmet denacionalizacije, ki ga je tudi vodilo naše ministrstvo in tukaj je v tem postopku bilo odločeno, da ostane v javni lasti ta kompleks. Edino sama cerkev je pa bila po odločbi ministrstva dana v last književniškega reda, ker je bilo ugotovljeno v tem postopku, da sta se obe namembnosti, tako občasna raba za cerkvene obrede kot občasna raba za koncerte in druge kulturne prireditve lahko dobro dopolnjujeta. Mestna občina se je na to večkrat pritožila na upravno sodišče. Vrhovno sodišče je vračalo potem ta postopek, mislim, da je bilo trikrat celo vrnjeno nazaj na nižje stopnje, tako da zdaj še zaenkrat ta zadeva ni rešena. In tudi s tega vidika za nas ni vseeno, kako se bo celoten kompleks pravzaprav zaključil v korist te različne rabe, ki je po naši presoji seveda pomembna in prispeva k dostopnosti in uporabi javnosti za celoten kompleks. </font><br>
<font size="4">Kar zadeva postopka, ki ga je v prejšnjem mandatu vodilo Ministrstvo za šolstvo, znanost in šport, to se pravi za menjalno pogodbo oziroma pismo o nameri. Naše ministrstvo ni bilo vključeno v te postopke, tako da smo šele sedaj nekako rekonstruirali celotno zadevo in naše stališče je, kar je bilo tudi že poudarjeno v uvodu, da je po Zakonu o varstvu kulturne dediščine taka menjalna pogodba z našega stališča pomeni poseganje v 6. člen Zakona o varstvu kulturne dediščine, ki govori o odtujitvi kulturnih spomenikov, posebno kulturnega spomenika državnega pomena, samo ob pogoju, da se s tem zagotovi boljša dostopnost tega kulturnega spomenika in pa tudi sredstva, ki se pridobijo na ta način, da se morajo nameniti za ohranitev, vzdrževanje, oživljanje in tako naprej in nakup drugega objekta kulturne dediščine. Skratka, to vse nas vodi v to, da se moramo dejansko vključiti v vse te postopke in da smo tukaj partnerji na tej ravni, da celoto gledamo s tega vidika. Še dodatno bi mogoče to rekla, to sicer ni naša neposredna zakonska pristojnost, ampak Križanke imajo tudi kulturno vsebino in mi bi si prizadevali, da bi taka kulturna vsebina tudi obstajala naprej. Srednje šole za oblikovanje in fotografijo je edina umetniška srednja šola pri nas in je zato tudi s stališča javnega interesa za kulturo še dodatno pomembna.</font><br>
<font size="4">To bi še poudarila pri tem. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">Sedaj dajem besedo še ostalim vabljenim na sejo. Vabljene prosim, da se zaradi magnetograma predstavijo z imenom in priimkom in navedejo institucijo iz katere prihajajo. </font><br>
<font size="4">Tukaj bi pa samo še dodala, da glede na to, da imamo že po dobrih treh mesecih ponovno zelo podobno tematiko, da je bilo o tem že veliko povedanega, bi res prosila mogoče za razprave vseh vabljenih, da jih nekako 3 do 5 minut skrčite, ker zadeva se v bistvu ponavlja. Ampak ponavlja z dobrim namenom, da bi vendarle te Križanke ohranili takšne kot so</font><br>
<br>
<b><font size="4">8. TRAK: (MK) – 14.35</font></b><br>
<br>
<font size="4">(nadaljevanje) in tudi našli rešitve za vse dijake, ki se bodo odločili in so se za to vrsto izobraževanja. </font><br>
<font size="4">Dajem besedo vabljenim. Želi kdo besedo? (Da.) Gospod izvolite, pa če se predstavite. </font><br>
<br>
<b><font size="4">GREGOR MARKELJ: </font></b><font size="4">Hvala lepa. </font><br>
<font size="4">[Gregor Markelj, Srednja šole za oblikovanje in fotografijo.] </font><br>
<font size="4">Spoštovana gospa predsedujoča, spoštovani vsi prisotni!</font><br>
<font size="4">V imenu Srednje šole za oblikovanje in fotografijo Ljubljana skupaj s predstavniki danes ponovno sedimo tukaj z namenom razrešiti usodo šole in prostora, v katerem deluje. Že večkrat sem se vprašal, če ni morda nenavadno, da se s to problematiko ukvarjamo srednješolski učitelji, katerih poslanstvo je vzgoja in izobraževanje in smo omejeni na svoja strokovna področja. Ali se ne bi morda v prvi vrsti za razumno reševanje zavzeli visokokvalificirana stroka ali katerikoli drugi predstavniki, ki se spoznajo na spomenike in šolske stavbe. Dvom tu je povsem odveč, saj tu sedimo za to področje najbolj kompetentni, torej tisti, ki jih je nujno in najprej potrebno vključiti v načrtovanje razvoja šole. Šola za oblikovanje in fotografijo namreč edini poznamo prav iz vseh zornih kotov. Bodisi kot učitelji z več kot 20-imi letnimi izkušnjami, bodi kot vodstveni delavci, avtorji prav vseh likovno naravnanih programov v tej državi ali nenazadnje kot starši dijakov, tudi kot otroci dijakov, če hočete in nenazadnje nekdanji dijaki. Nobenega dvoma torej ni, da je naše sporočilo kredibilno in ga odločevalci v nobenem primeru ne smete prezreti. Naše sporočilo je jasno. Križanke so blagovna znamka, ki se je gradila skoraj 70 let in je zato neprecenljive vrednosti in je pomemben akter na področju kulture in izobraževanja. Nastala je po srečnem spletu okoliščin, ki jim je s prezidavo starega samostana Plečnik dal prepoznavno podobo. Križanke so blagovna znamka ravno zato, ker sta se v razgibanem kompleksu znašli dve na videz raznoliki instituciji, ki tukaj sobivata skoraj sedem desetletji. Nikakor se ne moremo primerjati z nesrečnim stadionom za Bežigradom, nesrečnim Kolizejem, ki ga ni več ali očitno precej bolj srečno Cukrarno. Vse to so namreč mrtve trenutno nedelujoče stavbe, ki so tako ali drugače ugasnile in se jih skuša revitalizirati ali nadomestiti. Križanke so še kako delujoče in živ organizem, ki se ves čas razvija. Morda je težava ravno v tem, da se obe instituciji razvijata preko danih prostorskih zmožnosti, kar v nobenem primeru ne pomeni, da mora ena od teh prostore zapustiti. Brez ene ali druge dejavnosti blagovna znamka Križanke popolnoma izgubi svoj smisel. To ni nič drugače kot če bi denimo Elan prenehal izdelovati leve smučke in bi izdeloval zgolj desne, ker za obe pač ni dovolj prostorskih kapacitet. S tradicijo pregovorno še vedno ne znamo gospodariti in je plemeniti. To dokazujemo ves čas s takšnimi in drugačnimi lastniškimi mahinacijami ali nezrelim odnosom in nič drugače ni s Križankami, kar se je celo že zapisalo v spornem pismu o nameri. </font><br>
<font size="4">Zato spoštovani prisotni predlagamo in ker časa za razmislek ni več prav veliko tudi zahtevamo prvič, takojšen preklic pisma o nameri, ki je bilo podpisano s strani nekdanjega ministra Pikala in Mestne občine Ljubljana s sklepom, da je to nično, saj ga ni mogoče realizirati brez nepopravljive škode tako za šolo kot državni spomenik. Vemo, da je v njem skrajno škodljiv zapis, da se z letom 2022 stavba preda v posest in upravljanje MOL. Če ilustriram, nekateri otroci so v rejniških družinah srečni, veliko jih tudi ni. Mi bi s takšnim manevrom brez vsakršnega razloga pristali v rejniški družini, kjer ne bi bili srečni. MOL-u zagotovo ni v interesu, da bi upravljal še s srednjo šolo. Logično dovolj dela imajo že z osnovnimi šolami in vrtci. Stavbi bi bili v tem primeru zanje le moteč element. </font><br>
<font size="4">Druga točka, Vlada Republike Slovenije s pristojnima ministrstvoma, Ministrstvom za izobraževanje, Ministrstvom za kulturo naj predstavi jasno, predvsem pa realno vizijo prihodnosti šole in Križank, ki se jo opredeli v takšne vrste dokumentov, da bo ta zdržal vsakršno menjavo Vlade, saj je bilo teh že v zadnjem desetletju toliko, da je napredek pri reševanju problematike praktično nemogoč. Pri tem je potrebno poudariti, da zapisana jasna vizija ne more biti zgolj v obliki obljube o hipotetični gradnji nove šole, za katero je evidentno, da je po optimističnem scenariju, nekoliko manj sem optimističen, ne more biti prej kot v desetih letih po pesimističnem scenariju, pa</font><br>
<br>
<b><font size="4">9. TRAK: (MK) – 14.40</font></b><br>
<br>
<font size="4">(nadaljevanje) v 20-ih, če se le nekoliko ozrem na naše sosednje parkirišče, kjer bi že davno moral stati NUK 2. Zgodbo z obljubo nove stavbe sami poznamo tudi že iz leta 1995, ko so takratni ministri simbolno vihteli lopate v znak namere o graditvi nove stavbe za potrebe šole, vedoč da denarja zanjo v resnici ni. Enako situacijo imamo danes ironično na isti lokaciji in celo z rahlim nazadovanjem, saj niti simbolično še nihče ni dvignil lopate. </font><br>
<font size="4">Tretja točka, želja in zahteva tistih, ki šolo najbolje poznamo in razumemo njen pomen za državo je, da se Križanke ohrani kot sedež šole ter se poišče ustrezne dodatne prostore v smiselni bližini. Kot sem že zapisal, gospe ministrici, so Križanke prostor, ki v celoti determinirajo naše poslanstvo, pa tudi minulo delo. V prvi vrsti naj se nemudoma sistemsko pristopi k sanaciji spomenika Križanke, saj ta v podrtem stanju ne služi ne eni in ne drugi ustanovi in se mu obeta usoda stadiona. Zavedamo se, da so za prenovo potrebna velika sredstva in da to terja čas in odrekanja. Na to smo pripravljeni in želimo sodelovati pri zagotavljanju sočasnega, nemotenega in kakovostnega delovanja šole. V tem smo, verjemite zelo dobri, saj to počnemo že zadnjih deset let. Smo namreč na treh med seboj precej oddaljenih lokacijah, treh zgodovinskih in prenove potrebnih stavbah. </font><br>
<font size="4">Želimo si, da si država ustvari trdno vizijo razvoja šola ne oziraje se na interese drugih akterjev. Spomenik je v večinski lasti države, v njem je polnem obsegu delujoča šola, ki deluje dobro, saj beležimo konstanto poln vpis in ni razloga, da se nas izriva kamorkoli. 23. januarja tega leta, ko smo sedeli tu v tej stavbi nam ni bilo prijetno, saj dialoga s pristojnimi ni bilo. Zunaj pa je množica terjala odgovore. Meni kot ravnatelju je bilo nerodno, da smo kot talce zunaj na mrazu držali dijake in učitelje ter pojasnjevali, kdo smo in kaj počnemo ter terjali pravico do strehe nad glavo. Danes je kljub vsemu situacija spodbudnejša, pozdravlja napredek, ki je že v tem, da smo s pristojnimi na ministrstvu na obeh ministrstvih ponovno vzpostavili dialog. Za kaj več pa zaradi znanih razlogov, to je epidemije, žal ni bilo priložnosti. Želimo si, da se stvar končno premakne, zato  upamo, da bo priložnost za konstruktivno sodelovanje še veliko in iz sooblikovanja prihodnosti Križank ne bomo izvzeti. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Sedaj pa dajem besedo naprej. Želi še kdo od vabljenih? (Da.) Ja, kar izvolite. </font><br>
<br>
<b><font size="4">APOLONIJA SIMON: </font></b><font size="4">Pozdravljeni. </font><br>
<font size="4">[Apolonija Simon je moje ime, sem predstavnica Sindikata, torej sindikalna zaupnica Srednje šole za oblikovanje in fotografijo ter učiteljica risanja in slikanja.] Ta predmet poučujem na šoli že 20 let. </font><br>
<font size="4">Če bi našega dijaka 1. septembra vprašali, kaj je zanj najbolj razveseljiva novica ob vstopu v novo šolsko, vam bo zagotovo zatrdil, da urnik, v katerem je zapisano, da se pouk izvaja v Križankah, kot je bilo že rečeno predhodno, da imamo tri lokacije oziroma dve lokaciji, kjer imamo izobraževanje pedagoško. To preprosto ne moremo mimo dejstva, da obljube o velikih sodobnih, modernih učilnicah mladim, kreativnim, ustvarjalnosti željnim dijakom žal ne pomenijo kaj dosti. Delo v prečudovitem ambientu Križank je zanje privilegij, saj jim Križanke kot historični prostor vsak dan znova podarijo svoj bogat zgodovinski kontekst. Tukaj prebudijo svojo domišljijo, jo prepojijo z znanjem in nadgradijo v osebni likovni izraz. Naša pedagoška izkušnja in pregled rezultatov dolgoletne tradicije jasno kažejo, kako pomembna je vpetost delovanja v zidove Križank in ta povezanost presega pojme sodobno in moderno. Ta povezanost je kultura in njena moč je umetniški izraz, ki polni naš vsak, da le-ta ne izvodeni v monotono banalnost. Tako so nekateri historični kompleksi vsebinsko determinirani za vse čase. Tako kot stavba NUK ne more in ne sme vsebinsko izgubiti svojega pomena, tako tudi državnemu kulturnemu spomeniku Križanke ne moremo in ne smemo izbrisati vsebine izobraževanja. </font><br>
<font size="4">Na kratko bi se vrnila na obljubljeno, o modernem sodobnem prostornem. Predstavljajte si, živite v starem malce dotrajanem stanovanju, pa vendar ga občudujete, negujete vsak njegov detajl, loščite parket, belite zidove. </font><br>
<br>
<b><font size="4">10. TRAK: (MK) – 14.45</font></b><br>
<br>
<font size="4">(nadaljevanje) V njem živite polnovredno življenje. Zraven vas je sicer sosed, ki pravi, da je utesnjen, da rabi več prostora, sobo za omare, sobo za goste. Odvzel vam je že del vašega stanovanja, pa vendar to ni dovolj. Veste, da je lastnik vašega stanovanja pripravljen na sodelovanje s sosedom in vidi priložnost, da mu ne bo treba vlagati v obnovo starih dotrajanih zidov. Že vrsto let vam obljublja, da boste dobili novo, lepo, veliko, moderno stanovanje. To vam vendar pripada, saj ste marljivi in pridni. Nekako ste se navadili na obljube, z njim živite že skoraj 30 let in izkušnje veste, da bo tako tudi ostalo. Navadili ste se, da za vas načrtujejo, načrtujejo natančno po meri, najboljše, najsodobnejše. Ne, v tem trenutku pa so se odločili, hočejo več, hočejo, da se odrečete svojemu domovanju, ker samo s tem zagotovilom bodo načrtovali lepo, novo in moderno stanovanje. Vprašam vas, spoštovane in spoštovani – se bi odločili in se odrekli svojemu majhnemu domovanju in se preselili v navidezno resničnost tja, kjer bo nekoč stal res lep in modern objekt, tja, kjer vam bo obljubljena beseda nudila polno mero zadovoljstva, udobja in varnosti, kajti izrečena je prijazno, iskreno in prepričljivo, ker za tistega, ki jo izreka ni obvezujoča? Vsa podobnost s problematiko Križank ni zgolj naključna. Žalostna zgodba je naša zgodba. Križanke so zaradi tovrstne politike ostale skoraj 30 let brez celostne prenove. Kolateralna škoda je izplen napačnih odločitev, kalkulacij in nerazumevanja pomembnosti izobraževanja, ki je za Križanke izvornega pomena. Izobraževanje Genius Loci, ki ga je potrebno prepoznavati, upoštevati in povezovati v celostnem konceptu ohranjanja Križank. Nerazumevanje problematike nas je vedno znova izključevalo kot sogovornika in soodločevalca. Sestopimo v realnost in ne slepimo se več. Obljube, odločitve v imenu nas, obljube izrečen še tako iskreno in s čisto namero nimajo za trenutnega odločevalca nobene resne obveze. Še kako alarmantne pa so lahko posledice napačnih odločitev. Zdaj je napočil trenutek, ko resnici zremo v obraz in na obljube ne pristanemo več. Naše stališče je jasno in podkrepljeno s pomembnimi, danes ponovno izrečenimi dejstvi, vi pa ste tisti, ki jim boste v tem trenutku prisluhnili ali ne. Na tem mestu vas pozivam in prosim, da v imenu vseh zaposlenih, dijakov in vseh, ki jim ni mar za usodo Križank ohranite njihovo polnovredno vsebino, kjer izobraževanje in kultura hodita z roko v roki in verjemite mi, da bo vaša odločitev in pomoč pri ohranjevanju državnega kulturnega spomenika žela odobravanje bodočih generacij.</font><br>
<font size="4">Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">Gospod Štrukelj. </font><br>
<br>
<b><font size="4">BRANIMIR ŠTRUKELJ: </font></b><font size="4">Najlepša hvala, gospa predsednica. </font><br>
<font size="4">Lepo pozdravljeni spoštovani gospe in gospodje! </font><br>
<font size="4">Torej najprej strinjanje z našo sindikalno zaupnico srednje šole. Naj povem, da je SVIZ v nekajkratnih postopkih podpore zaposlenim na srednji šoli v Križankah že izpostavil, da v celoti stoji za zaposlenimi na tej šoli, ne zgolj s stališči sindikata, ampak tistimi, ki delajo, vsi in pa tudi dijaki, ki so izražali podobno stališče in odločenost, da bi izobraževanje na Srednji šoli za oblikovanje v Križankah tam tudi ostalo. SVIZ bo tudi vnaprej na tem stališču vztrajal, kajti izobraževanje v samem jedru Ljubljane, v samem urbanem bom rekel popku Ljubljane je izjemnega pomena in izrivanje izobraževanja iz te točke bi pomenilo nerazumevanje samega izobraževanja, še zlasti, ker gre  za izobraževanje bodočih umetnikov. Tu na tej točki bi rad opazil neko razliko, ki ste jo verjetno tudi drugi med obema ministrstvoma, med tem, ko se je Ministrstvo za šolstvo zavzemalo oziroma napoveduje po 30-ih letih zdaj tudi spet izgradnjo nove šole, je Ministrstvo za kulturo opozorilo oziroma se postavilo na stališče, da je ta rešitev, ki jo do zdaj poznamo posrečena in da je ustrezna, </font><br>
<br>
<b><font size="4">11. TRAK: (MK) – 14.50</font></b><br>
<br>
<font size="4">(nadaljevanje) kar seveda pomeni, da je tukaj neka vrzel na kateri bi veljalo graditi naprej in seveda poskušati nagniti odločitev v smer tega, kar je dr. Pirkovič rekla, da gre za posrečeno rešitev. </font><br>
<font size="4">Čisto en kratek popravek še na koncu. To sicer ni edina umetniška šola v Sloveniji. Eno podobno imamo v Mariboru, to čisto zaradi Mariborčanov in kolegov iz štajerskega konca, kjer imajo pa tudi težave, ampak nekoliko drugačne vrste. </font><br>
<font size="4">Hvala lepa za pozornost. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam.</font><br>
<font size="4">Želi še kdo od vabljenih besedo? (Da.) </font><br>
<font size="4">Izvolite, pa če se predstavite prosim. </font><br>
<br>
<b><font size="4">DR. ROBERT PESKAR: </font></b><font size="4">[Robert Peskar, Zavod za varstvo kulturne dediščine Slovenije.] Naš zavod je bil danes že večkrat omenjen, tako da jaz bi se kar navezal na te glavni izhodišči z dnevnega reda. </font><br>
<font size="4">Jaz bi najprej poudaril, da je ta zaščita, kakršna je pač zdaj, je s pravnega vidika popolnoma ustrezna, ker je bil samostan Križanke leta 2016 razglašen za kulturni spomenik državnega pomena. Seveda ta zaščita se navezuje predvsem na načrtovanje posegov, sam samostan. Večji problem predstavlja predvsem dejstvo, da doslej še nikomur ni uspelo zagotoviti večjih sredstev za ustrezno obnovo oziroma vsaj za osnovno dokumentacijo, ki jo je treba pred obnovo zagotoviti. Tukaj mislim v prvi vrsti na konservatorski načrt, ki je pogoj za pristop k celoviti sanaciji kompleksa in ta celovita obnova je z našega vidika kar nujna. Konservatorski načrt bi tudi ovrednotil iz različnih vidikov posamezne dele samostana in ta konservatorski načrt bi podal tudi varstvene in razvojne usmeritve, se pravi, kaj je možno s tem kompleksom početi. Kar zadeva pa upravljavca kompleksa, pa je Zavod za varstvo kulturne dediščine najpomembnejše, da se upravljavec najprej zaveda temeljnih kulturnih vrednot kompleksa in istočasno ali pa posledično njegovih funkcionalnih in infrastrukturnih zmožnosti. Kdor to z ustrezno odgovornostjo sprejme, šola se je s tega vidika doslej že izkazala, je nedvomno primeren za upravljavca. Se nam pa iz dosedanje prakse nekako zdi, da je neko sobivanje inštitucij, kot je bilo to doslej tudi v prihodnosti možno. To lahko rečem tudi kot nekdanji dijak te šole. Če bi mogoče samo na kratko povzel, torej za zavod bi bilo v tem trenutku najpomembnejši takojšnji pristop k celoviti sanaciji kompleksa s predhodno izdelavo konservatorskega načrta. V osnovi sicer ne glede na to, kdo bo bodoči uporabnik sedanjih prostorov ali pa njenih sestavnih delov, ampak z vidika, da je sobivanje v tem kompleksu možno. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Če ni več želje povabljenih… Aha, še… Sem ravno gospo videla. Izvolite gospa, pa če se predstavite, potem pa še vam. </font><br>
<br>
<b><font size="4">MARUŠA ZOREC: </font></b><font size="4">Spoštovani. Lepo pozdravljeni.</font><br>
<font size="4">[Maruša Zorec s Fakultete za arhitekturo.] </font><br>
<font size="4">Mi smo sosedi čez cesto šole za oblikovanje in kot arhitekti vemo, da prostori, kjer preživljamo svoje otroštvo, mladost in tudi svoje izobraževanje, močno vplivajo na nas in na naš odnos do prostora. In tako lahko rečem tudi za vse dijake šole za oblikovanje, ki študij nadaljujejo kasneje pri nas na Fakulteti za arhitekturo, da so v veliki večini odlični študentje in verjamem, da postanejo tudi dobri arhitekti. Zato verjamem, da prostor, kjer preživljajo svoj čas, svoje izobraževanje in svojo mladost, zelo pomembno vpliva na njihov odnos, na njihovo kulturo do prostora. To je ena stvar. Zato verjamem, da je zelo pomembno, da ta šola ostaja v teh prostorih tudi zato, ker je to kot spomenik državnega pomena pravzaprav pomembno Plečnikovo delo. Kaj je zdaj Plečnik naredil s tem samostanom? On je samostan, ki je izrazito introvertirana ustanova obrnil navzven proti mestu. </font><br>
<br>
<b><font size="4">12. TRAK: (MK) – 14.55</font></b><br>
<br>
<font size="4">(nadaljevanje) On je vsa dvorišča, ki so bila obrnjena navznoter z novimi odprtinami, ki so mu bile takrat dovoljene odprl in povezal z mestom, tako da je cel kare odprl in ga namenil javnemu življenju, javnemu prostoru, ki ga v veliki meri napolnjuje šola. In vsi, ki se ukvarjamo z dediščino vemo, da so vsebine zelo problem za življenje dediščine in menim, da so vsa ta prizadevanja za to sobivanje Festivala za šolo na tem mestu z naše strani zelo dobrodošla in pozdravljam vse te dobre namene. Omenila bi pa samo še to, da Festival kot druga vsebina ne posega prav dobro, on te odprtine zapira, on te prostore zapira, zaklenjeni so, atriji so nedostopni, pogledi v notranjost za zaprti, tako da se zelo strinjam z mojim predhodnikom, da je potrebno narediti celovit konservatorski načrt, ki bo dejansko vrednotil obstoječe stanje. Menim tudi, da posegi, kot sem jih tudi danes ob ogledu videla v neki meri tudi kar se tiče avditorija niso najbolj primerni, zato bi apelirala na to, da se pristopi k temu spomeniku tako kot je bilo rečeno, po vseh korakih kot so predvideni in apeliram in podpiram vsa prizadevanja za ohranitev vsebine v tem prostoru, življenja v dediščini in za odprtost teh javnih prostorov, javnosti, predvsem pa mladim. </font><br>
<font size="4">Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Zdaj pa vam gospod dajem besedo. Izvolite. </font><br>
<br>
<b><font size="4">PETER PETERKA: </font></b><font size="4">Hvala lepa predsedujoča za besedo. </font><br>
<font size="4">[Moje ime je Peter Peterka, učitelj na Srednji šoli oblikovanje in fotografijo, poučujem pa slovenščino. Sem pa tudi v vlogi vodje enote.]</font><br>
<font size="4">Spoštovani. Profesorji Srednje šole oblikovanje in fotografijo verjamemo v moč besede in moč argumentov. Prepričani smo, da je mogoče vse težave rešiti z dobro voljo in strpnim dialogom. Vrednoto in vodilo pri našem delu nam predstavljajo Župančičevi verzi: »Alfa in Omega! Beseda! Bajna moč, ki stari kaos si ločila v dan in noč … Beseda! Razpni se!" Vse, ki smo tako ali drugače povezani s Srednjo šolo za oblikovanje in fotografijo in Križankami veseli pripravljenost ožje ekipe ministrice dr. Simone Kustec Lipicer, da prisluhne našim predlogom in pobudam. Ko smo gostovali pri Državnem sekretarju dr. Juretu Gašpariču smo končno dobili občutek, da je šola enakopraven partner v iskanju najboljših rešitev, ko gre za urejanje njene prostorske problematike. Nikakor ne kaže spregledati zagotovila državnega sekretarja, da vidi rešitev šole tudi v ohranjanju njenega domicila v Križankah, v povezavi z zagotovitvijo novih dodatni prostorov. Naslednja misel je pravzaprav namenjena spoštovani gospe ministrici, ki pa žal danes ni z nami. Pismo o nameri je treba takoj razveljaviti, saj v ničemer ne rešuje prostorske problematike, šole, še več, to je usmerjeno zgolj v urejanje nepremičninskih poslov za potrebe Mestne občine Ljubljana. Popolnoma jasno je, da so interesi MOL čim prej pridobiti prostore za lastne namene ne oziraje se na posledice, ki bi jih utrpelo izobraževanje. Zato nas toliko bolj veseli mnenje državnega sekretarja, da šola Križanke polni z dragoceno vsebino in da mora tako ostati tudi po tem, ko bo kulturni spomenik obnovljen. </font><br>
<font size="4">In na koncu še poziv z moje strani poslancem, glasovalcem, da danes te sklepe, ki jih je predlagala Poslanska skupina Levica, podprete. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Nimamo, če ni več želje po vabljeni razpravi, bi dala besedo… Prehajamo na razpravo članov in članic odbora.</font><br>
<font size="4">Prvi pa se je javil kolega Jelinčič, izvolite. </font><br>
<br>
<b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa. </font><br>
<font size="4">Zadeva se vleče že kar nekaj časa in vedno je bila ves čas s strani določenih političnih struj odrinjena na stran. Mi smo 20. decembra 20/19 postavili ministru Pikalu kar nekaj vprašanj, na katere smo dobili bedast odgovor, da Ministrstvo za šolstvo načrtuje novogradnjo in pa da rešitev prostorske stiske je le del sporazuma med Republiko Slovenijo in MOL,</font><br>
<br>
<b><font size="4">13. TRAK: (MK) – 15.00</font></b><br>
<br>
<font size="4">(nadaljevanje) s katero se bo uredilo neurejeno pravno stanje na več nepremičninah. To je eden od tipičnih politikantskih odgovorov. 12. februarja smo poslali novo vprašanje, kjer smo vprašali tudi, kako je mogoče, da se nadaljuje praksa, ki jo je začel takratni minister Lukšič iz iste opcije iz SD, ki je že dal MOL 48 % nepremičnine. Že takrat je bilo vprašanje, zakaj sodišče oziroma zakaj državne ustanove niso posredovale, ampak je bilo tiho in je šlo lepo naprej, kar je gospod Pikalo naredil na enak način je pripravljal. Skratka, po našem mnenju je šlo za kšefte, zato da bo nekdo zaslužil in da bo nekdo se fajn imel. Pikalo nam je odgovoril v štirih vrsticah in sicer, ker se vprašanja ne nanašajo na vsebino projekta, ne bom odgovoril. To je naredil minister Pikalo iz bivše Združene liste, sedaj pa socialne demokracije, v bistvu bivših komunistov, kakorkoli se gremo. 13. februarja smo mi dali tudi predlog, da se Križanke vpišejo v seznam za nominacijo za UNESCO. Nekateri gospodje povezani, kot so mi povedali, povezani z Mestno občino Ljubljana, da to ni bilo vpisano na to listino, s posebnim namenom, da bi se naredil kšeft in da bi se ene zadeve speljale po svoje. 23. marca letos smo pisali gospe novi ministrici, gospe Simoni Kustec z zahtevo, da naj prekliče zavezujoče dokumente, ki jih je podpisal njen predhodnik Pikalo, kajti Pikalo je podpisal te dokumente takrat, ko ni več imel pravice podpisovati. Skratka, goljufija, eklatantna goljufija. Ker seveda tisti odgovor še čakamo, ampak smo pa 20. aprila 2020 zahtevali obnovo postopka pri Okrožnem državnem tožilstvu in pa pri državnem odvetništvu Republike Slovenije z zahtevo, da vložita izredno pravno sredstvo. To se pravi obnovo postopka. Ta zadeva je precej dolga in čakamo, kaj se bo zgodilo s tem. Smo pa 13. maja ponovno vložili pisno poslansko vprašanje ministrici za pravosodje gospe Lilijani Kozlovič z vprašanji, kaj se dogaja s tem. Namreč, državno odvetništvo nam je 28. 4. odgovorilo, da nima pravne podlage za vložitev predloga za obnovo postopka ali za izrek ničnosti sklepa in da tudi ne za druge zakonsko ali s predpisom določene pristojnosti za izpodbijanje sklepov vlade, ki so po naravi akti poslovanja vlade glede sklenitve pravnega posla, ki ga kot pogodbena stranka sklepa država. Ampak gospod Pikalo ni imel dovoljenja, ni smel več tega narediti, pa navkljub temu je naredil. Govori se, da namerava gospod Janković tam narediti ene nobel stanovanja in jih potem razprodati tako kot on to dostikrat zna. Mene to spominja na primerjavo, kaj če bi Angleži v Oxfordu ven zmetali vse izobraževalne inštitucije, pa jim zgradili tam en kampus enih 30 km stran, v te stare stavbe bi pa naselili oziroma bi pa naredili stanovanja za najbogatejši sloj Angležev. Mislim, to je to in to se dogaja pri nas. Zanimivo, Lukšič iz SD, Pikalo iz SD, Janković na drugi strani in to se ves čas dogaja. Uničiti hočejo slovensko kulturno dediščino, uničiti hočejo dediščino, ki nam jo je pustil Plečnik. Uničiti hočejo kar slovenstvo. Nekaterim pač je čisto vseeno, kaj se dogaja z našo kulturno dediščino, kaj se dogaja s slovenskim narodom in kaj se dogaja z našo zgodovino in z našo prihodnostjo. Ne smemo dovoliti, da ta šola gre ven, treba je popraviti. </font><br>
<br>
<b><font size="4">14. TRAK: (MK) – 15.05</font></b><br>
<br>
<font size="4">(nadaljevanje) Naj se dogradijo novi prostori, ker stiska je velika, ampak naj se zgradijo novi prostori in naj se v tiste prostore preseli tisto, kar se tja lahko preseli. Osnova, srčika, srce tega organizma pa so Križanke in brez srca nobeno telo ne obstoji, zato je toliko bolj potrebno, da naredimo vse, da se ta svinjarija ne nadaljuje in zato absolutno podpiram vse štiri sklepe, ki jih je prebrala kolegica Violeta. </font><br>
<font size="4">Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Želi še kdo od kolegic poslank in poslancev besedo? (Da.)</font><br>
<font size="4">Nik Prebil, izvolite. </font><br>
<br>
<b><font size="4">NIK PREBIL (PS LMŠ): </font></b><font size="4">Hvala lepa, spoštovana predsednica.</font><br>
<font size="4">Jaz bom zelo kratek, ker to ni moj primarni Odbor in nadomeščam kolega. Bi pa samo povedal stališče naše stranke. O tem smo govorili resnično o istih zadevah 23. januarja že, kjer smo stopili v bran temu. In naj povem, da v Poslanski skupini Liste Marjana Šarca zagovarjamo, da mora Ministrstvo za kulturo z namenom ohranjanja spomina na umetniško šolo oziroma to njeno 70-letno dejavnost v prostorih Križank vsekakor dopolniti ta konservatorski načrt na način, da bo vsaj del prostorov v Križankah urejen tako kot smo predlagali sklep na januarski seji in je bil sprejet. Se pravi, da se bo takšna dejavnost še naprej v teh prostorih lahko izvajala. In enako smo proti kakršnikoli popolni izselitvi takšne šole iz Križank. Načeloma lahko rečem, glede na to, da je stavba stara, ima zgodovino, vemo pa, da ni potresno varna in bi jo bilo pač prej ko slej potrebno temeljito obnoviti. Mogoče je smiselno, da se neki prostori novi na Roški uredijo, kot je mišljeno, a vendar še vedno smo mnenja, da bi ne glede na to, če bodo taki prostori urejeni šola morala ohraniti svoje prostore za namen izobraževanja o tej kulturni dediščini, ki jo pač Križanke imajo vsekakor ohraniti.</font><br>
<font size="4">Bi samo še nekaj informacij. Po eni strani se z gospodom Jelinčičem vsekakor strinjam, da država v vseh 30-ih letih s kulturo dela kot svinja z mehom in to je šokantno in je nesramno do kulture, ki jo ima država in tukaj bo treba stopiti bolj naprej in začeti bolj realno delati na kulturi in tukaj apeliram tudi na ministra za kulturo, ki tukaj sedi, da se začnejo zadeve bolj resno premikati. Kar pa se tiče teh datumov, ki so nekako predvideni za izvedbo te novogradnje, pa glede na to, da nas je prizadela epidemija COVID, so se te stvari zamaknile in se še bodo verjetno zamikale. Me zanima torej ta datum izselitve ostaja, ker namreč to je zelo težavno, tukaj sta dve leti luknje, kam bodo ti študentje dijaki šli, to me resnično zanima in niti ne pričakujem, ampak zahtevam, da se pač v kolikor bi do tega prišla, kar seveda upam in bom te sklepe tudi podprl, da se takšni pač prostori ohranijo do takrat. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Besedo dajem naprej Alenki Jeraj. </font><br>
<br>
<b><font size="4">ALENKA JERAJ (PS SDS): </font></b><font size="4">Hvala za besedo. Očitno se nas veliko ukvarja s Križankami in Srednjo šolo za oblikovanje in fotografijo in smo postavljali vprašanja prejšnjim ministrom in tako naprej, tudi sama nekajkrat in podobno kot kolega zmago nisem bila najbolj zadovoljna z odgovori. Sploh, ker je imel človek občutek, da ministra za šolstvo gospoda Pikala bolj zanima, kako bo ustregel gospodu Jankoviću kot pa, da bo poskrbel za usodo šole in to sigurno ni dobra rešitev. </font><br>
<font size="4">Jaz tudi ne morem kar mimo dejstva, da v letu 2010 Ministrstvo za šolstvo ni uveljavljalo pravic oziroma je dopustilo, da je se njihov delež zmanjšal iz 75 % na 52. Torej praktično podaril 23 % delež Križank Mestni občini in mislim, da bi morali ne glede na to, da je treba pač zdaj gledati naprej vseeno pogledati in ugotoviti, kdo tukaj ni opravil svojega dela oziroma bi po mojem moral tudi za to kazensko odgovarjati, ker vsi ljudje uradniki so dolžni pač </font><br>
<br>
<b><font size="4">15. TRAK: (MK) – 15.10</font></b><br>
<br>
<font size="4">(nadaljevanje) skrbeti za tisto, kar delajo in s čimer se ukvarjajo, ne pa na tak način, torej da niso se na to odločbo Okrožnega sodišča pritožili in uveljavljali in seveda s tem povzročili težave šoli, ki jo zdaj dobesedno gospod Janković meče ven oziroma uveljavlja seveda svoj lastniški delež, kar je pa tudi logika lastnika. Ampak tukaj je nekdo na ministrstvu naredil napako, nekdo je bil za to zadolžen, v pogodbah in v dokumentih je zagotovo ime odgovorne osebe v tistem trenutku. Če je ni, pa na koncu za to odgovarja minister, mislim, da je bil takrat to gospod Lukšič. Mislim, da je treba tudi te stvari za nazaj pogledati, ker najbrž ni prva in edina stvar, ki se je na podoben način zgodila in enkrat bodo pač morali uradniki odgovarjati za stvari, ki jih počnejo. Na odgovornih mestih so ljudje z nekoliko višjimi plačami tudi za to, za tisto delo, ki ga opravijo odgovarjajo. Dejstvo je, da v Križankah pa je kljub vsemu napredku in vsemu, kako danes poteka izobraževalni proces, premalo prostora za šolo in logično je, da ministrstvo pač išče novo lokacijo oziroma da so lokacije že pred nami in da se je v tej smeri že kar nekaj naredilo, tako da seveda mi to podpiramo nov objekt, primeren šoli. Vsekakor pa mi je zelo blizu ideja, da ta umetniški del pa ostane v Križankah, glede na izvajanje predhodnikov, tudi gospe iz šole, ker verjamem, da je gotovo čisto nekaj drugega delati v eni Plečnikovi dediščini in se v bistvu izobraževati v smislu, da imaš ti potem nek odnos do tega, kadarkoli in kjerkoli boš karkoli še počel v prihodnosti za te mlade ljudi in se mi zdi, da mora ministrstvo tukaj res poskrbeti, da najdemo eno primerno razmerje. Tudi dejansko je res, mi imamo kar nekaj spomenikov zaščitenih in tako naprej, pa potem nimamo vsebine in nam zadeve pred očmi propadajo, kljub temu, da smo morda vložili milijone in milijone za obnove, potem pa nekako stvar ne zaživi. Križanke živijo, dejansko živijo čez dan zaradi šole, živijo zvečer zaradi prireditev. In en pameten in dober kompromis se zagotovo med tem da najti. Vidim pa tudi sama, da pač Festival Ljubljana vidi samo svojo dejavnost in se bom rekla, bohoti in pač vidi samo tisto, kar oni rabijo, ne pa potreb tudi drugih, ki so uporabniki in mislim, da bi moralo ministrstvo potem dejansko delati v smeri ne da še teh 52 %, ki jih imamo, prepusti mestni občini, ampak da bi pač del obdržali, tudi zato ker vemo, da nimamo najboljši izkušenj s prepuščanjem kakšnih spomenikov v Mestni občini Ljubljana in ne glede ali bi bil župan Janković ali bi bil kdo drug, ampak pri njem pa še posebej nimamo občutka, da ima nek odnos do kakšne dediščine in da bi zato bil pripravljen skrbeti, ampak je na prvem mestu ne vem, denar ali pa biznis, kako bomo stvari speljali. </font><br>
<font size="4">Jaz mislim, da smo s sklepi, ki smo jih sprejeli januarja že dali neke zaveze v tem smislu in tudi glede na tisto, kar je povedal državni sekretar z Ministrstva za šolstvo ocenjujem, da se pač stvari razvijejo v tisti smeri, niso pa sklepi še realizirani in mislim, da so še vedno aktualni, da ni potrebno ne vem kaj novega sprejemati. Gotovo pa je za razmisliti ta podpis, ki je bil dan na ta sporazum. Verjamem pa, da je to težko tudi za ministrstvo, ker se zavezuje na več področjih, več parcel, več območij se ureja in najbrž kar razveljavitev je problem je pa treba preveriti to, kar je bilo rečeno s strani kolege Jelinčiča, da je bil podpisan že po tistem, ko vlada ni bila več na svojem mestu oziroma so lahko počeli samo tekoče posle, ne pa tudi tako zavezujočih stvari za ministrstvo in morda celo v škodo države. Kot rečeno ni občutka, da je gospod Pikalo to delal, mislim, njegova prioriteta bi morala biti šola, ne pa vse ostalo. </font><br>
<br>
<b><font size="4">16. TRAK: (MK) – 15.15</font></b><br>
<br>
<font size="4">(nadaljevanje) On mora poskrbeti za to, da ima šola svoje prostore, ne pa za to, da pač neka komercialna dejavnost lahko poteka. Sklepov, ki jih predlaga Levica ne bom podrla, ker mislim, da je treba pač najprej realizirati in da so dovolj zavezujoči že sklepi iz januarja. Glede na zagotovila državnega sekretarja, da nam bodo pa o tem tudi poročali, pa pričakujem, da se bomo čez nekaj mesecev spet pogovarjali in da bomo imeli pa mogoče bolj končne rešitve na mizi, ki jih bomo lahko vsi prikimali, tako Ministrstvo za šolstvo, Ministrstvo za kulturo, šola in bo na koncu pač nek odličen izid za vse skupaj. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Besedo dajem Željku Ciglerju. </font><br>
<br>
<b><font size="4">ŽELJKO CIGLER (PS Levica): </font></b><font size="4">Hvala lepa.</font><br>
<font size="4">Spoštovani, spoštovani gospod minister. Jaz se z gospo Jeraj strinjam, ker je povedala. Odprla je tiste ključne stvari, ki so bile diskutirane na januarski seji odborov. S tem, da jaz bom glasoval za te stvari, zaradi tega, ker mislim, da je tista osnovna nota, ki jo praktično danes smo vsi tukaj se poenotili na njej, da je izjemno pomembna vloga pri življenju Križank, pri vzgoji dijakov, ki se v tej šoli šolajo in pri kulturnem in družabnem življenju, javnem prostoru slovenske prestolnice, to je mesta Ljubljane. Jaz bi rad samo to rekel, ko prihajajo, zdaj ko ni tujcev vidite, da je Ljubljana prazna, ko pa še šol ne bo, je pa skoraj popolnoma prazna. In dejstvo je, ko pridejo tujci množično v Ljubljano, sigurno ne pridejo v indijsko restavracijo, kitajsko, tajsko restavracijo ali pa McDonald's, pridejo v ta prostor, v to življenje, kjer mu najpomembnejši del, oprostite, to so fakti, to so dejstva, da je umetnost, kultura, arhitektura in način življenja v tej državi, ki pa te stvari sigurno povezuje. Všeč mi je bilo to, ko je prvi predstavnik govoril Ministrstva za šolstvo in šport, gospo Kustec smo na zaslišanju prav na problematiko Križank in Srednje šole oblikovanje in fotografijo opozorili in je obljubila, da se bo v zadevo maksimalno poglobila in smo jo tudi opozorili na tisto, kar je gospa Jeraj pravilno izpostavila, da Ministrstvo za šolstvo v časih tekočega vladanja in opravljanja tekočih poslov, ni imelo pravice sklepati oziroma delati stvari kontra sklepom Odbora za izobraževanje in kulturo Državnega zbora, to se strinjam. Kljub temu bi rad rekel to, da je predstavnik gospod Gašparič državni sekretar povedal, da je v interesu Ministrstva za izobraževanje za šolstvo, da se del pedagoškega procesa dejansko tega ustvarjalnega ohrani v Križankah oziroma se je pridružil temu, kar so tudi s kulturnega ministrstva povedali in pa kar smo razumeli tudi skupaj s predstavniki šole, da se ohrani domicil šole v Križankah v kombinaciji z novo gradnjo šole, za kar se je povedalo na treh koncih pač pedagoški, športni procesi in ostale dejavnosti tečejo. </font><br>
<font size="4">Mislim, da smo si tukaj enotni v tem smislu, da mora dejavnost šole ostati in skrbeti za življenje Križank, tako kot je delovala tudi do sedaj, da je potrebno ta sklep oziroma ta osnutek menjalne pogodbe, da bi se delalo naprej, ta proces ustaviti in se seveda jasno pogovoriti, kar se tiče menjave nepremičnin, pač brez tega med Mestno občino Ljubljana in pa Republiko Slovenijo oziroma s strani tistih ministrstev, ki to delajo, verjetno je to Ministrstvo za izobraževanje. Tako kot sem ga zdaj razumel smo si enotni, da šola naj ostane v Križankah in da se postopki, ki so bili načeti, ki jih je razumel tudi župan Ljubljane Janković, ki je zelo jasno rekel, da je zadeva, da je ta na Mestnem svetu Ljubljane menjalna pogodba sprejeta na zalogo in da v kolikor državni organi ministrstva odločijo drugače, pač tega razumevanja ne bo. Mislim, da sta naša odbora zdaj z vsemi tistimi, ki so že govorili praktično potrdila ali se glasuje za te sklepe ali ne, ker so dejansko identični oziroma zelo podobni januarskim, ampak da smo tukaj enotnega mnenja v korist šole, dijakov in tega, kar ta šola </font><br>
<br>
<b><font size="4">17. TRAK: (MK) – 15.20</font></b><br>
<br>
<font size="4">(nadaljevanje) k življenju Ljubljane prispeva. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Za magnetogram moram prebrati pooblastilo, da Jani Prednik nadomešča mag. Dejana Židana. </font><br>
<br>
<b><font size="4">PREDSEDNICA VIOLETA TOMIĆ: </font></b><font size="4">Dovolite mi, da še jaz preberem pooblastilo. Jani Prednik nadomešča Matjaža Nemca na Odboru za kulturo. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Sedaj pa dajem besedo gospe kolegici Mojci Škrinjar. </font><br>
<br>
<b><font size="4">MOJCA ŠKRINJAR (PS SDS): </font></b><font size="4">Hvala lepa. </font><br>
<font size="4">Jaz mislim, da je v prvi vrsti potrebno zagotoviti dobre prostorske pogoje za delovanje uspešne šole, oblikovanja in fotografije. To je namreč perspektiven program, Slovenke in Slovenci smo v tem delu dobri, imamo dobre oblikovalce in mislim, da moramo mladim omogočiti, da razvijejo svoje potenciale. Oblikovanje je verjetno tudi prednost Slovenije pri razvoju in bo zagotavljalo poklice z dodano vrednostjo, ki bodo prispevali k blagostanju državljank in državljanov. Sklepam, da bo verjetno vpis v šolo z leti še naraščal, zato je dodaten prostor nujno potreben. Hkrati menim, da je potrebno ohraniti Križanke v Plečnikovem duhu. Dokler je šola v Križankah vemo, da se objektu ne more zgoditi scenarij Plečnikovega stadiona. Ko pa slišim za besedo odtujitev, glejte, jaz sem tudi Ljubljančanka, zato na to gledam malce drugače. Jaz mislim, da načeloma pri menjavi med MOL in državo ne moremo govoriti o odtujitvi. MOL je hkrati, Mestna občina Ljubljana je hkrati tudi prestolnica Slovenije in kot taka najbogatejša občina nosi veliko odgovornost za kulturno dediščino, ki je pa na voljo vsem državljankam in državljanom. Tako prenos nepremičnin z državo na MOL nikakor ne more biti odtujitev. Ampak kot danes poslušamo je zadeva tako problematična in če zdrži trditev, ki smo jo pravkar slišali o nezakonitosti podpisa nekdanjega ministra je to potrebno nujno proučiti. Jaz ne morem mimo bojazni, kaj se bo s prostori zgodilo, če preide povsem na MOL. Bojim se scenarija Plečnikovega stadiona. Dokler se bodo pri nas izdajala taka kulturno varstvena soglasja, kot se je izdalo za Plečnikov stadion, kjer od Plečnika ne ostane praktično nič od nič, potem je bojazen za moje pojme izjemno upravičena. Kdor tega ne verjame, naj si pogleda na spletno stran, odpre kratico BŠP in si pogleda, kako naj bi zgledal Plečnikov stadion po obnovi, če bo do nje prišlo. Verjamem pa tudi, da Festival potrebuje svoje prostore. Ampak, če gre za garderobe ali pa če gre za prenočišča se pa vendarle lahko tudi to organizira v sosednjih stavbah. Kar nekaj hostlov je nastalo na Vegovi ulici, verjetno bi se dalo dobiti prostor, stanovanja še za kaj več. Jaz sem prepričana, da se bodo na ministrstvih, da se bodo ministrice in minister, da se bosta dogovorila za primerne, predvsem pa za realne ukrepe. Dejstvo je, da šola potrebuje prostore, dejstvo je, da hočemo, da Plečnik ostane Plečnik. In seveda podpiram to, da vsaj del šole ostane v Križankah. Na koncu koncev je tukaj tudi v bližini Fakulteta za arhitekturo in neka sinergija zagotovo je in se lahko podpirata obe dejavnosti. Jaz pač pozivam, oba prosim, oba, ministrico in ministra, da dejansko preučita ta položaj, nam ohranita Križanke, hkrati pa zagotovita tudi dovolj prostora za Srednjo šolo za oblikovanje in upam, da bo tega vpisa vedno več. Verjamem, da bo to pripomoglo k razvoju Slovenije. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Besedo dajem še Mateji Udovč. </font><br>
<br>
<b><font size="4">18. TRAK: (MK) – 15.25</font></b><br>
<br>
<b><font size="4">MATEJA UDOVČ (PS SMC): </font></b><font size="4">Hvala lepa predsedujoča za besedo, saj bom čisto kratka. Tako kot so predhodniki že povedali smo na to temo že imeli eno dolgo burno sejo, kjer mislim, da smo si veliko povedali. Dejstva se pa niso kaj dosti spremenila od takrat. Strinjam se z vsem povedanim predhodnice, predvsem pa v tem delu, ko navaja, da šola potrebuje nove prostore in da Plečnik ostane Plečnik. Jaz mislim, da danes ni nikogar v dvorani, ki se s tem ne bi strinjal. Dejstvo pa je, šola potrebuje nove prostore, šola sedaj deluje na treh različnih lokacijah. In, če pogledamo z vidika primernosti prostorov, ne glede na to, da tukaj določeni profesorji zagovarjajo, da imajo odlične pogoje za delo, jaz verjamem, da imajo odlične pogoje za delo, ampak se vprašam ali so ti prostori po normativih in standardih, tako kot jih predpisuje, ampak ne bom polemizirala, ker ni to predmet,  niti moja želja, ampak samo vprašam, se pa bojim nekaj drugega. Na prejšnji seji je gospod župan, gospod Janković jasno povedal, da ima v lasti 48 % Križank. Dejstvo je, da šola uporablja 75 % Križank. In, če dogovora ne bo je gospod župan jasno povedal, da bo želel, da se njegov delež, njegov odstotek izprazni. Zdaj tukaj predlagatelja sprašujem, kako so si predstavljali, če ne bo nekako dogovor sklenjen, ne naviram, da mora iti v obvezen prenos, da se mora kaj takoj na vrat na nos zgoditi, ampak župan je podal roko, župan je rekel, da 31. 8. 2022, da naj bi se šola začela graditi, ampak ni, po magnetogramu je zapisano, da je rekel, da šolo, če bo dogovor sklenjen, ne bo potrebno izprazniti, dokler časa ne bo zgrajene nove šole. Jaz se bojim, če nekega dogovora ne bo sklenjenega, takšnega ali drugačnega, da se bo šoli zgodilo, da bo morala izprazniti prostore, ki jih danes uporablja in me skrbi, glede na to, da je september, 1. september zelo blizu, da se to dejansko lahko zgodi zelo hitro. In me v tem primeru skrbi, kaj se bo pa resnično zgodilo z dijaki, kam pa bodo ti dijaki dejansko šli. Jaz se strinjam, da Križanke morajo ostati v Plečnikovem stilu. Bi pa želela, da bi Križanke tudi zaživele. Jaz verjamem, da se marsikdo z menoj ne strinja, da je to kot ena turistična atrakcija. Dejstvo pa je, da turisti prihajajo v Križanke, dejstvo je, da ne prihajajo samo dijaki v Križanke. In prav je, da Križanke v soboto in nedeljo niso mrtve, ampak da živijo. In prav tako kot je predhodnica pred menoj povedala se tudi jaz bojim, če ne bomo vsi skupaj se za isto mizo uspešno dogovorili, da bodo Križanke nekoč postale, tako kot je Plečnikov stadion v Ljubljani in tega me je zelo zelo strah. In ne rabimo se slepiti, da se to ne more zgoditi. </font><br>
<font size="4">Bi pa mogoče samo še pokomentirala, lahko da sem napačno razumela, ampak zanimivo razmišljanje, ko se pogovarjamo, da bodoči mladi umetniki ne morejo delati oziroma mladi umetniki delajo lahko samo v nesodobnih prostorih, da v bistvu s tem si v nemodernih kulturnih prostorih. Jaz se vprašam, to so umetniki, ki so sodobni umetniki, ki so moderni, ki živijo danes v tem času in njegovi, in prav je, da vse to dajo iz sebe in da dobijo potem tudi kupce uporabnike in naročnike njihovih storitev, ki bodo hrepeneli po njihovih izdelkih, po sodobnih, po modernih,</font><br>
<br>
<b><font size="4">19. TRAK: (MK) – 15.30</font></b><br>
<br>
<b><font size="4">	</font></b><font size="4">(nadaljevanje) jaz ne verjamem, da si oni želijo, da bi bodoči kupci želeli samo nemoderno starodavne umetnosti, ampak predvsem moderne v tej, ki danes živimo. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Besedo dajem predlagateljici Violeti Tomić.</font><br>
<br>
<b><font size="4">VIOLETA TOMIĆ (PS Levica): </font></b><font size="4">Hvala lepa. Zdaj je bilo nekaj razpravljavcev in jaz kot predlagatelj bi rada odgovoril, pa naj začnem pri koncu. Jaz gospe Udovč ne razumem, ne razume tudi njenih argumentov. Vi mislite, da v sterilnem novem prostoru bo umetnik lažje dajal svoje vsebine. Jaz nasprotno verjamem, da energija neke stavbe, ki jo je naredil eden največjih slovenskih mož, kar smo jih imeli, lahko mlade inspirira. To pač trdim iz lastne izkušnje, ker sem konec 70-ih bila preseljena v center srednjih šol v Črnomlju iz stare stavbe, kjer smo živeli z otroci s posebnimi potrebami, z dijaškim domom in z gimnazijo smo si delili prostore. Med tem se je gradila nova stavba, jaz v njej nikoli nisem zaživela, pa je imela čudovite predavalnice. Skratka, nekaj je duša, duh ustvarjalni in to je treba razumeti, kaj te inspirira, če si ustvarjalec. Pač ni vsak in tako tudi je. Zdaj druga stvar je, vi mislite, če mi potrdimo te sklepe, da bo pa zdaj Janković vrgel šolo ven. Obratno je. Če jih ne potrdimo, jih bo vrgel, ker bo imel to pravico. In zato smo tukaj. Pravite, da se bojite, da bo ista usoda kot s Plečnikovim stadionom. Spoštovane kolegice in kolegi, 22. 5. je Levica sklicala sejo o zaščiti Plečnikovega stadiona. Žal niste podprli naših sklepov. Zakaj? Mislim, jaz tukaj poslušam ene lepe besede, ko je pa treba stisnit tale gumb, ki odloča o usodi teh kulturnih dediščin in vsebin, ki so tako pomembne za naš narod, takrat pa stisnete minus, jaz ne razumem zakaj. Tukaj se ne morem strinjati bolj kot se strinjam z gospo Jeraj, da bi uradniki morali sprejemati odgovornost. Mi lahko zamenjamo ministra, uradniki ostajajo, podpisujejo neke dokumente, ki so skrajno škodljivi in jaz se strinjam, da je potrebno poiskati čigav podpis je na dokumentu, ki je Srednji šoli za oblikovanje in fotografijo vzelo toliko procentov tiste njihove lastnine konec koncev. In kdo je odgovoren za to? Absolutno bom vedno podprla, da se odgovornost ugotavlja. Ker veste, mi v Levici smo relativno novi v tem parlamentu, šesto leto mislim, da teče. Mi nimamo nobenih navez kvazi levimi in kvazi desnimi. Pač zahtevamo, da smo odgovorni do državljanov in državljank in bomo kritični do vsake dejavnosti, ki je proti interesu državljanov in državljank, ne glede na to, iz katerega konca prihaja. Tako, da sem za. Bi pa seveda želela, da podprete te sklepe, kajti tisti sklepi od lani niso bili realizirani. Zakaj bi nova ministrstva upoštevala neke sklepe, ki so bila namenjena tistemu ministru, tistemu času. Zdaj je sprememba. Župan je že sklenil na zalogo na mestni občini že neke in je dobil večino. A zdaj bomo še mi se pretvarjali, kako želimo dobro šoli Križank, kako se zavedamo velikega pomena Križank, ampak veste glasovali pa ne bomo za vaše sklepe. Zakaj? Iz prestiža, ker smo predlagali to mi v Levici, pa se niste vi izmislili ali iz česa, ne razumem. Skratka nehajmo se pretvarjati. Zame je ta dvoličnost nesprejemljiva in vsak, ki ne bo glasoval za sklepe, ki niso v interesu nobene skupine ta trenutek, ampak dejansko v interesu šole in dijakov bo, enostavno mu ne verjamem več, ne verjamem mu, da želi dobro tej šoli. Skratka, bodisi bo župan gradil luksuzna stanovanja kot je rekel Jelinčič ali skladišča, kot pravi župan</font><br>
<br>
<b><font size="4">20. TRAK: (MK) – 15.35</font></b><br>
<br>
<font size="4">(nadaljevanje) ali karkoli je nedopustno. Šola, Srednja šola za oblikovanje in fotografijo naj ostane v Križankah in tudi naj država zagotovi, da bo kulturni spomenik državnega pomena končno varen, da se jim ne bo zrušil na glavo. In tukaj je popolnoma vseeno ali se bo zrušil turistu, ko bo prišel ali se bo zrušil obiskovalcu koncerta, ki bo tam skakal, ob glasbi pač se veselil in bo prišlo do interference ali dijaku. Vseeno je, šolo je treba obnoviti oziroma Križanke je treba obnoviti in zagotoviti šoli, da ostane v njih. Tako da gospod sekretar, gospod Jure Gašparič, jaz sem vesela, da ste se pogovorili z njimi in se strinjam, da je potrebno časovnico zgostiti, če bo držala ta, ki jo pravite 2024, bomo tudi zelo mi veseli in boste imeli našo podporo. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala vam. </font><br>
<font size="4">Repliko Mojca Škrinjar, potem pa Zmago Jelinčič. </font><br>
<br>
<b><font size="4">MOJCA ŠKRINJAR (PS SDS): </font></b><font size="4">Hvala lepa. </font><br>
<font size="4">Jaz sem seveda bila na seji odbora, kjer smo obravnavali Plečnikov stadion. Mi smo sprejeli, tukaj popravljam, sopredsedujočo oziroma predlagateljico. Mi smo seveda sprejeli sklepe, s katerimi smo zaščitili oziroma želeli zaščititi Plečnikov stadion, tako da to ne drži. Če že nismo podprli sklepov Levice, smo pač podprli drugačne sklepe, boljše in sicer v smislu zaščite Plečnikovega stadiona. Ker pa sem šele danes oziroma zdaj, ko smo obravnavali to problematiko se seznanila s preteklimi sklepi, ki jih je ta isti odbor sprejel dne 27. 1. 2020, pa res ne vem, kaj bi bilo narobe, če se samo izrečemo, da je seveda treba te sklepe izvršiti. Hvala. </font><br>
<br>
<b><font size="4">VIOLETA TOMIĆ (PS Levica): </font></b><font size="4">A lahko samo…</font><br>
<br>
<b><font size="4">PREDSEDNICA IVA DIMIC: </font></b><font size="4">Ja, predlagateljica. </font><br>
<br>
<b><font size="4">VIOLETA TOMIĆ (PS Levica): </font></b><font size="4">V sklepu je bilo, da nas obveščajo in da je trimesečni moratorij in to je bilo januarja. Februar, marec, april, maj, zdaj je junij, peti mesec. Sklep je že potopljen. Tri mesece moratorij ni upoštevan, se pravi potrebujemo novi sklep, ne vem, kaj tukaj ni jasno. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Besedo dajem Zmagu Jelinčiču. </font><br>
<br>
<b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa. </font><br>
<font size="4">Tudi jaz bi opozoril na to, da tisti sklepi niso bili implementirani, nič se ni zgodilo. Bivši ministri so odšli, minister Pikalo je podpisal eno svinjsko pogodbo z Jankovićem in skrajni čas in nuja je, da mi danes sprejmemo te sklepe, če hočemo kaj narediti. Če se hočemo pa sprenevedati, potem je pa druga stvar. Jaz sem recimo tole debato kolegice Udovč vzel kot eno sprenevedanje in v bistvu pomoč Jankoviću, da bo ja on lahko naredil kakšen kšeft, ampak mi bi bili pa čisti. Lepo vas prosim, to je tisto, vse se da narediti in en pregovor pravi, če hočem, lahko bom, če nočem, kako bom. In gospa Udovč gre po tem, kako bom. In to je tisto, zato ker noče. To je tisto. In jaz upam, da ni zadaj še kakšen kšeft z Jankovićem. Ne vem, jaz vas ne razumem, kako potem, ali ste bili kdaj v kakšnem muzeju, pa ste gledali recimo Rembrandta ali pa Maleviča ali pa Gaudija. Louvre je muzej, ki ima polno starih mojstrov notri. Lahko pa greste tja nekam v osnovno šolo, kjer otroci nekaj rišejo, ker to bo pa v vašem stilu ali kaj. Pa najrajši, mislim, mene žalosti takšen odnos neke poslanke Državnega zbora, ki ji je vseeno za slovensko kulturno dediščino. Ne vem ali pa vi jemljete, da je kulturna dediščina teta Pehta. "Jebemtiš, ne ga srat", pa kranjska klobasa. Tudi kranjska klobasa je dediščina. </font><br>
<br>
<b><font size="4">21. TRAK: (MK) – 15.40</font></b><br>
<br>
<font size="4">(nadaljevanje) Ampak govorimo tukaj o eni drugi zadevi, govorimo o poziciji neke šole, ki vzgaja kadre, od katerih že zdaj nekateri sodijo v vrh evropske kulturne srenje. A vi bi pa to črtali, pa bi jih dali v ene steklene kocke, zdaj pa delajte tukaj notri. Zakaj pa imajo tudi pisatelji svoj en konec, kjer se fajn počutijo in pišejo tam. Zakaj imajo okoli sebe knjige? Zato, ker je to verjetno eno vzdušje drugačno, vi bi to črtali. Naredili bi sterilne neke krasne hiše, nove, železobetonske s steklom, lepo vas prosim. To si gradite doma, če ne razumete, kaj je kultura in kulturna dediščina, pa odnos do kulture, pa okolje za delovanje kulture. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Mateja Udovč, replika, tri minute. </font><br>
<br>
<b><font size="4">MATEJA UDOVČ (PS SMC): </font></b><font size="4">Hvala lepa. </font><br>
<font size="4">Saj bom čisto kratka, samo moram replicirati, da to, kar je kolega Zmago Jelinčič povedal je napačno razumel mojo razpravo. Absolutno, nisem nikjer rekla, da je treba šolo izseliti, ampak sem rekla, da šola potrebuje nove prostore. Nisem rekla, da bodo steklene, da bo nova šola s steklenimi prostori, prav tako razumem kulturo, prav tako hodim v gledališča, v muzeje, v galerije, se udejstvujem tudi na razno raznih dogodkih. </font><br>
<br>
<b><font size="4">ZMAGO JELINČIČ PLEMENITI (PS SNS): </font></b><font size="4">/ oglašanje iz klopi/ </font><br>
<br>
<b><font size="4">MATEJA UDOVČ (PS SMC): </font></b><font size="4">Ne, tam ne udejstvujem gospod Zmago in prosim, da mi pustite besedo in ne polemizirate z menoj med mojo repliko. Bi pa rada želela povedati, da tudi to razumem, da umetniki najlažje delujejo v prostoru, kjer jim je prijetno in kjer lahko izražajo svoja čustva v svojo umetnost, ki jo dajo. Ker sem sama po duši tudi umetnica, to zelo dobro razumem, ampak tudi razumem vse stiske in mi danes razpravljamo ne na podlagi všečnosti, ampak na podlagi dejstev, ki jih imamo tukaj na mizi. In, če imamo na mizi papirje iz katerih so situacije drugače je potrebno jemati tako kot piše, lahko pa smo všečni, pa zagovarjamo taka dejstva. Dejstvo je tako, kot so predhodniki povedali, če so bili podpisi poneverjeni, če niso bili pristni je potrebno poiskati krivca, odgovornost in se stvari potem same po sebi lahko uredijo. Bomo dobili drugačno dokumentacijo in potem bomo tudi drugače lahko odločali. Hvala lepa. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Alenka Jeraj, izvolite. </font><br>
<br>
<b><font size="4">ALENKA JERAJ (PS SDS): </font></b><font size="4">Kolegica Violeta je prebrala prvi sklep, ki smo ga sprejeli januarja, ni pa prebrala tudi drugega sklepa, ki pa govori o tem, da je treba obnoviti in nalaga tako vladi kot mestni občini, ki sta solastnici tega objekta, da morata zagotoviti sredstva za obnovo kulturnega spomenika. Med tem, ko je pa v vašem predlogu sklepa, pa zdaj to nalagamo ministrstvu in naj urgentno dobi denar in naj to obnovi. Se pravi, nekdo bo koristil, obnavlja pa naj država zato, da bo nekdo koristil. Zato ne moremo teh sklepov sprejeti in zato smo pač smatrali, da je dovolj sklep, ki je bil in je zavezujoč, ni potekel mu rok trajanja 3 mesece, tako kot recimo, da je prvemu. Čeprav še enkrat, imamo novo vlado, ljudi za katere verjamemo, da bodo k stvari pristopili drugače, kot je, kakršen pristop je imela prejšnja vlada. Mislim, da se morajo pač vsi skupaj usesti Ministrstvo za šolstvo in kulturo, ker v prejšnji vladi temu ni bilo tako. Vse je bilo na plečih ministrstva za šolstvo oziroma oni so se pogovarjali in pogajali in niso vključevali kulture. Zdaj smo slišali od obeh predstavnikov enega in drugega ministrstva, da to sodelovanje je in da se bodo pač dogovorili na kakšen način. Mislim pa, da so vsi slišali naše predloge in sugestije in jaz naši vladi zaupam, da bodo to tudi v tem smislu naredili. Se je pa treba dogovoriti, kako se obnovilo. Zdaj kar naložiti ministrstvu urgentno, dobite nekje denar, vsi vemo, da bo denarja povsod manj, da bomo jeseni sprejemali rebalans proračuna je pa tako. Veste, to v Levici lahko predlagate take sklepe. Če pa si vlada moraš pa vseeno pogledati, kako in kje zagotoviti ta denar. </font><br>
<br>
<b><font size="4">22. TRAK: (MK) – 15.45</font></b><br>
<br>
<b><font size="4">	</font></b><font size="4">(nadaljevanje) In kot sem rekla, ne more se to naprtiti Ministrstvu za kulturo, medtem ko pa Festival Ljubljana zasluži letno s prireditvami ne vem koliko, ne bo pa nič prispeval. Da ne govorimo o tem, da že slaba statika je v bistvu šola financirala tisto se pravi analizo ali pregled ali kako se reče. Pa je bil tudi že takrat nekdo solastnik, ki je še celo bolj zainteresiran bil za to in hotel pač delati neke gromozanske stvari, ki bi jih naslanjal na obstoječo šolo, zato so tudi naredili statični pregled. Ne moremo vse obesiti Ministrstvu za kulturo, samo to je pač bila moja poanta in zato ne moremo takih sklepov, ki ste jih predlagali podpreti. Ker je boljši sklep, ki je bil sprejet januarja in nalaga vsem udeležencem, da prispevajo svoj delež, ne en samo koristiti ugodnosti, mora tudi skrbeti za svojo nepremičnino. </font><br>
<font size="4">	</font><br>
<b><font size="4">PREDSEDNICA IVA DIMIC: </font></b><font size="4">Predlagateljica, Violeta izvoli. </font><br>
<br>
<b><font size="4">VIOLETA TOMIĆ (PS Levica): </font></b><font size="4">Jaz razumem vaše pomisleke in to zadevajo samo četrti predlog sklepa. Tukaj ne vidim razloga, zakaj ne bi podprli prvih treh vsaj in to je, da se takoj prekliče prodaja oziroma prenos lastniške pravice zaščitenega kulturnega spomenika državnega pomena vpisanega v register kulturne dediščine in prepreči izselitev srednje šole. To je zelo pomembno, preklic prodaje in onemogočanje izselitve šole. Kam bodo pa tile otroci šli jeseni, če jih izselijo? Tako da jaz apeliram na vas, da še enkrat premislite, glasovali bomo o vsakem predlogu sklepu posebej. Prvi mislim, da lahko podprete vsi. Ravno tako drugega, da v skladu z 2. členom Zakona o varstvu kulturne dediščine, da se zagotovi varovanje kulturne dediščine v javno korist ter v skladu s sedmim odstavkom 6. člena ne sprejme sklepa o odtujitvi kulturnega spomenika državnega pomena. Tukaj ni nič o tem, kdo bo kdaj dal denarja, ampak je politična odločitev, da Križank ne damo in da jih ne damo na trg. V redu, potem tretji predlog sklepa je, naj problem prostorske stiske Srednje šole za oblikovanje in fotografijo razreši z gradnjo novih prostorov v urbanem kulturnem okolju, obstoječi objekt pa ohrani kot vitalno in zgodovinsko jedro šole. Tukaj smo se vsi strinjali, čisto vsi. Prosim prvi trije sklepi vsaj te tri podprite, četrtega pa seveda, ja, bo morala tudi mestna občina prispevati in lahko pustimo drugi sklep in vztrajamo, da se implementira. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Preden dam besedo naprej kolegom, zdaj sem tudi jaz počasi prišla na vrsto. </font><br>
<font size="4">Dejstvo je to, kar je bilo rečeno, da ne vemo, kaj je bilo v ozadju, kaj je gnalo te, bom rekla, bivšega ministra Pikala glede pisma o nameri. Mislim, da je res potrebno, kar se tega tiče ozadja razčistiti. Zakaj je bilo to narejeno med časom opravljanja tekočih poslov tako ad hoc, da se je nekomu nek posel zrihtalo ali kaj je bilo v ozadju, jaz pričakujem, da se bo to res razčistilo. </font><br>
<font size="4">Drugič, glejte, Mestna občina Ljubljana, mi je žal, da sem šla zdaj še enkrat podrobno pogledati, da ni med vabljenimi, ker Mestna občina Ljubljana enostavno ima neko svojo agendo, mi smo že v tem Državnem zboru sedeli na temo URI Soča. Veliko imam pisem tudi glede študentskega zdravstvenega doma na Aškerčevi, ravno tako ne dovoli širitve klinične psihologije za mlade študente, ki dejansko prihajajo sem iz cele Slovenije in potrebujejo to, imajo možnosti, ampak zaradi tega, ker je Mestna občina Ljubljana lastnica, solastnica teh prostorov enostavno ne morejo dobiti dveh, treh sob, da bi ji lahko razširili klinično psihologijo med, ki je seveda v prvi vrsti namenjena študentom iz vse Slovenije, mladim. Tako, da tukaj moram še reči. Violeta je rekla, vsak, ki ne bo glasoval, ne bo želel dobro tej šoli, za te sklepe. Glejte, jaz mislim, da tukaj sedimo vsi tisti, ki želimo tej šoli dobro. Seveda se razlikujemo, mogoče glede sklepov, ampak jaz tudi tako, kot je rekla kolegica Alenka Jeraj mislim, da je nova vlada, če bi zadeve, ne bi bile pogojene s korono, časom, epidemijo, da bi se zadeve že začele odvijati. </font><br>
<br>
<b><font size="4">23. TRAK: (MK) – 15.50</font></b><br>
<br>
<font size="4">(nadaljevanje) Kot je povedal državni sekretar na izobraževanju dr. Jure Gašparič mislim, da se zadeve že odvijajo in tudi na nas je ta zaveza, da bomo temu sledili, tako kot sledimo na drugih področjih in seveda zahtevali tudi od svoje Vlade, da se zadeve uredijo. Križanke so od nekdaj bile, bom rekla razpoznavni znak vseh mladih, ki so se odločali za študij ali pa izobraževanje oblikovanja in je prav, da tako ostane, ker dejansko so zibelka, mogoče neke drugačne umetnosti, arhitekture in jaz sama podpiram, da temu tako ostane. Zavedam se, da potrebujejo nove prostore, jaz sama sem hodila v srednjo šolo, ko smo imeli del prostorov na Poljanski, del prostorov na Taboru in del prostorov na Prulah, mislim, to moti dejansko tudi proces dijakov in ni dobro, ko je potrebno priti iz Tabora na Poljansko, potem pa s Poljanske na Prule in nazaj. Tudi za učitelje se mi zdi, da je tu tudi težava. Podpiram to, da se v največji možni meri zadeve skoncentrirajo, na kakšen način pa jaz nisem zdaj priznam strokovnjak in upam, da se bo to Ministrstvo za kulturo, Ministrstvo za izobraževanje in tudi mestna občina vendarle dogovorili. Besedo pa zdaj dajem Eleni Zavadlav. </font><br>
<br>
<b><font size="4">MAG. ELENA ZAVADLAV UŠAJ (PS SDS): </font></b><font size="4">Hvala lepa za besedo.</font><br>
<font size="4">Pozdravljeni vsi skupaj, pozdravljen minister! </font><br>
<font size="4">Ne bom se ponavljala, zato da ne bom tratila čas, ampak rada bi povedala, da v tem prostoru se vsi strinjamo s tem, da se ohrani kulturna dediščina in pomen Križank. Jaz tukaj bolj vidim večjo problematiko Zavoda za kulturno dediščino, da ni bolj aktiven v teh pogovorih, kajti razočaral me je že pri prejšnjem odboru, kadar smo obravnavali Plečnikov stadion, zaradi tega, ker je bilo rečeno, da delajo vse v skladu z zakonodajo in s prostorskimi načrti. Ampak glejte prostorske načrte, kadar se razgrne se lahko da tudi pripombe in tukaj v prvi vrsti je Zavod za kulturno dediščino tisti, ki mora ščititi in tudi od njega pričakujemo, da se bori za ohranitev kulturne dediščine. Zato tudi sama podpiram, da bi ostala šola v tem prostoru. Rada bi povedala, da imam tudi v družini, moj mož je obiskoval to šolo, končal je fotografsko in bil zelo zadovoljen, tako da vem, kaj pomeni biti v tej šoli in bivati s to šolo. Bi pa rada povedala glede na te sklepe, kaj se meni zdi problematično v prvem sklepu, predvsem to, da takoj prekliče prodajo s pravnega vidika. Tukaj se pogovarjamo, da je nekaj bilo narejeno, ampak nihče od nas ne ve, kaj je bilo narejeno, kaj je bilo podpisano. Tako, ta tak sklep, da se podpre, takoj prekliče prodaje, ne vemo, kaj je narejeno. Veste, to je težko en sklep, tak sklep sprejemati. Moramo dobiti eno drugo rešitev. Sej vsi govorimo isti jezik, vsi se borimo za to, da bi ohranili to šolo tukaj notri, ampak treba je tudi s pravnega vidika pravilno zapisati. In kot četrti sklep res, kar je že bilo povedano in kar se vsi strinjamo, tudi jaz mislim, da ni primerno, da se tukaj napiše urgentno zagotovi sredstva, ker vemo, zaradi COVID-a kakšen bo proračun in kakšne so obveze za naprej. Prepričana sem, da se bosta oba ministra tako minister za kulturo, kot ministrica za šolstvo, da bosta skupaj tudi z ministrom za finance dobili eno pravo pot, ki bi privedla do skupne rešitve. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">Željko imate besedo. Željko Cigler. </font><br>
<br>
<b><font size="4">ŽELJKO CIGLER (PS Levica): </font></b><font size="4">Hvala lepa. </font><br>
<font size="4">Zelo kratek bom. Glejte, četrti sklep pravi, da odbora pozivata Vlado Republike Slovenije, da urgentno zagotovi sredstva za obnovo kulturnega spomenika Križank ter prepreči propadanje kulturne dediščine skupne kulturno zgodovinske zapuščine. Gre za zadevo, ki izhaja iz statičnega poročila. In to je pa bivši minister Pikalo izpostavljal, da je objekt v takem stanju, da je nevaren za uporabnike, ker je njegova statika bila urejena takrat, ko je Plečnik zadevo urejal. </font><br>
<br>
<b><font size="4">24. TRAK: (MK) – 15.55</font></b><br>
<br>
<font size="4">(nadaljevanje) Skratka, zato da bo lahko Festival Ljubljana in šola za oblikovanje in fotografijo naprej delala normalno je treba zagotoviti tole sanacijo. In kjerkoli po Sloveniji se smernice za to spomeniško ureditev saniranja izpostavijo se štarta na evropska oziroma nacionalna sredstva in tukaj je tak spomenik nacionalnega pomena, kjer mislim, da moramo to zagotoviti. V kolikor se ne bi, tako kot je prej gospa Škrinjar fajn rekla, ne bi znašli v podobni situaciji kot je zdaj Plečnikov stadion. Skratka, to moramo zagotoviti zaradi tega, da se ta objekt v celoti ne zapre. In glede na to, da je tukaj lastništvo kot smo fajn prej ugotavljali 52:48(?) je jasno, da imata tukaj obveznosti oba solastnika. To se pravi Republika Slovenija in pa Ljubljana. In zaradi tega mislim, da je tak sklep je pa prvi sploh pomembno, da ga sprejmemo, da se lahko stvar notri odvija dejavnost. Hvala lepa. Prva gradbena, gradbena inšpekcija bo prišla pa bo preprosto Križanke zaprla. Hvala. </font><br>
<br>
<b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">Mislim, da smo razpravo izčrpali, zato prehajamo na sklepe, glasovanje glede sklepov, ki jih je predlagala Poslanska skupina Levica. Sklepe ste dobili. Sama predlagateljica Violeta Tomić je sklepe tudi že prebrala, tako da mislim, da lahko prehajamo kar direktno na samo glasovanje. </font><br>
<br>
<font size="4">Odbor za izobraževanje bo prvi glasoval o temu, tako da prehajamo na glasovanje o prvem sklepu. Pričenjam glasovanje. Glasovanje poteka.</font><br>
<font size="4">Kdo je za? (1 član.) Kdo je proti? (10 članov.)</font><br>
<font size="4">Sklep ni bil sprejet. </font><br>
<font size="4">To govorim o prvem sklepu.</font><br>
<font size="4"> </font><br>
<font size="4">Prehajamo na glasovanjem o drugem sklepu. Glasujemo. Glasovanje poteka.</font><br>
<font size="4">Kdo je za? (1 član.) Kdo je proti? (9 članov.)</font><br>
<font size="4">Tudi drugi sklep ni bil sprejet. </font><br>
<br>
<font size="4">Prehajamo na glasovanjem o tretjem sklepu. Začenjam glasovanje. </font><br>
<font size="4">Kdo je za? (11 članov.) Kdo je proti? (?.)</font><br>
<font size="4">Tretji sklep je bil sprejet. </font><br>
<br>
<font size="4">Prehajamo še na četrti sklep. Četrti sklep dajem na glasovanje. </font><br>
<font size="4">Kdo je za? (2 člana.) Kdo je proti? (10 članov.)</font><br>
<font size="4">Četrti sklep ni bil sprejet. </font><br>
<br>
<font size="4">S tem zaključujem to točko dnevnega reda in tudi 23. nujno sejo Odbora za izobraževanje, znanost, šport in mladino ter predajam besedo predsednici Odbora za kulturo Violeti Tomić.</font><br>
<font size="4">Izvoli. </font><br>
<br>
<b><font size="4">PREDSEDNICA VIOLETA TOMIĆ: </font></b><font size="4">Hvala, kolegica Iva Dimic. Zdaj pa bomo glasovali članice in člani Odbora za kulturo. </font><br>
<br>
<font size="4">Na glasovanje dajem prvi sklep in glasujemo.</font><br>
<font size="4">Kdo je za? (3 člani.) Kdo je proti? (10 članov.)</font><br>
<font size="4">Ugotavljam, da sklep ni bil sprejet. </font><br>
<br>
<font size="4">Na glasovanje dajem drugi sklep. Začenjam glasovanje. Glasujemo. </font><br>
<font size="4">Kdo je za? (3 člani.) Kdo je proti? (10 članov.)</font><br>
<font size="4">Ugotavljam, da drugi sklep ni sprejet. </font><br>
<br>
<font size="4">Na glasovanje dajem tretji sklep. Začenjam glasovanje. Glasujemo.</font><br>
<br>
<b><font size="4">25. TRAK: (MK) – 16.00</font></b><br>
<br>
<b><font size="4">	</font></b><font size="4">(nadaljevanje) Kdo je za? (13 članov.) Kdo je proti? (Nihče.)</font><br>
<font size="4">Ugotavljam, da smo tretji sklep sprejeli. </font><br>
<br>
<font size="4">Na glasovanje dajem še četrti sklep. Začenjam glasovanje. Glasujemo.</font><br>
<font size="4">Kdo je za? (4 člani.) Kdo je proti? (10 članov.)</font><br>
<font size="4">Četrti sklep. </font><br>
<br>
<font size="4">Zaključujem torej 1. točko dnevnega reda in s tem 21. nujno sejo Odbora za kulturo. </font><br>
<font size="4">Vsem se vam zahvaljujem za sodelovanje in vas prav lepo pozdravljam in srčno upam, da bodo vsaj sprejeti sklepi doživeli svojo realizacijo. </font><br>
<font size="4">Hvala. </font><br>
<br>
<b><font size="4">Seja je bila končana 12. junija 2020 ob 16.01.</font></b>