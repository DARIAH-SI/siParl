<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA </font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE INVALIDE</font></b><br>
<b><font size="4">21. seja </font></b><br>
<br>
<b><font size="4">(2. september 2020)</font></b><br>
<br>
</p></div><br>
<b><font size="4">Sejo je vodila Eva Irgl, predsednica odbora.</font></b><br>
<b><font size="4">Seja se je začela ob 14.05.</font></b><br>
<br>
<b><font size="4">1. TRAK: (VP) </font></b><br>
<br>
<b><font size="4">	PREDSEDNICA EVA IRGL: </font></b><font size="4">Dober dan in lepo pozdravljeni. Pričenjam 21. sejo Odbora za delo, družino, socialne zadeve in invalide. Lepo pozdravljam najprej vse članice in člane odbora, lepo pozdravljam vabljene na današnjo sejo ter tudi ostale prisotne. </font><br>
<font size="4">	Na seji kot nadomestni člani in članice odbora s pooblastili sodelujejo: namesto gospe Mojce Žnidarič je z nami gospod Gregor Perič; iz kvote SMC je z nami gospod Branislav Rajić; Matjaž Han nadomešča gospoda Soniboja Knežaka; mag. Andrej Rajh nadomešča gospoda Vojka Starovića; in gospod Jože Lenart nadomešča gospoda Aljaža Kovačiča. </font><br>
<font size="4">	Ker v poslovniškem roku nisem prejela predlogov za spremembo dnevnega reda, ugotavljam, da je določeni dnevni red seje kot ste ga prejeli s sklicem. Dnevni red seje pa je naslednji: najprej 1. točka, predlog Zakona o dopolnitvi Zakona o delovnih razmerjih, obravnavali bomo to točko po skrajšanem postopku; 2. točka, predlog Zakona o dopolnitvah Zakona o pokojninskem in invalidskem zavarovanju, druga obravnava; 3. točka, predlog Zakona o spremembi in dopolnitvi Zakona o Javnem jamstvenem in preživninskem skladu Republike Slovenije, prav tako druga obravnava; ter 4. točka, predlog Zakona o spremembi Zakona o starševskem varstvu in družinskih prejemkih, druga obravnava; ter 5. točka, razno.</font><br>
<br>
<font size="4">	Prehajamo torej na </font><b><font size="4">1. TOČKO DNEVNEGA REDA. KOT ŽE REČENO, OBRAVNAVALI BOMO PREDLOG ZAKONA O DOPOLNITVI ZAKONA O DELOVNIH RAZMERJIH</font></b><font size="4"> po skrajšanem postopku. Gradivo je bilo objavljeno na spletnih straneh Državnega zbora, in sicer: predlog zakona; mnenje Zakonodajno-pravne službe; mnenje Vlade; mnenje komisije Državnega sveta; izjava Sindikata upokojencev Slovenije; stališče Zavoda za zdravstveno zavarovanje Slovenije; ter vloženi amandmaji poslanske skupine Levica.</font><br>
<font size="4">	K tej točki smo vabili: predlagatelja; Zakonodajno-pravno službo; ministrstvo za delo, z nami je gospod državni sekretar, ki ga lepo pozdravljam; vabili smo Državni svet Republike Slovenije; Konfederacijo sindikatov javnega sektorja Slovenije; Pergam; Delavsko svetovalnico; Konfederacijo sindikatov 90 Slovenije; ter Zvezo svobodnih sindikatov Slovenije. Kolegij predsednika Državnega zbora je na svoji 71. seji sklenil, da bomo ta zakon obravnavali, kot že rečeno, po skrajšanem postopku.</font><br>
<b><font size="4">	</font></b><font size="4">Pričenjam torej z drugo obravnavo predloga zakona, v kateri bomo opravili razpravo in glasovanje o posameznih členih predloga zakona v skladu s 126. členom poslovnika. </font><br>
<font size="4">	In takoj na začetku, tako kot je že po poslovniku, dajem oziroma sprašujem ali želi besedo v imenu predlagateljev?</font><br>
<font size="4">	Gospod Miha Kordiš, izvolite. Beseda je vaša.</font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoča. </font><br>
<font size="4">	Z oktobrom spet grozi učiteljicam, trgovkam, medicinskim sestram in vsem ostalim izpostavljenim poklicnim profilom, da bodo ostali brez polovice svojega plačila, če jim bo država odredila karanteno. Pravim spet, ker natančno to se je junija v letošnjem letu, torej na začetku poletja, že odvilo. Karantena in nadomestila za tiste, ki jih država pošlje v karanteno, pri nas na sistemski ravni zakonodaje ni urejena, država jo je v epidemiji koronavirusa reševala z interventnimi zakoni. Posledica teh parcialnih rešitev, ki so vpisane v interventne zakone z omejenim rokom trajanja, pa je ta, da je v juniju letošnjega leta kljub vsem opozorilom in amandmajem Levice se zgodilo, da je kar 6 tisoč oziroma preko 6 tisoč ljudi ostalo brez polovice svojega plačila. Ker osnova v zakonodaji, na katero se je država pri odrejanju karantene mimo interventnih zakonov lahko oprla, je bila ta, da so ljudje, ki jih je država poslala v karanteno, prejeli zgolj polovico svoje plače za čas karantene.</font><br>
<font size="4">Lahko si predstavljate, kako nizke številke za preživetje so to. Če je nekdo na minimalni plači, celo, če je nekdo na povprečni plači, je to huda, huda izguba dohodka za gospodinjstva. </font><br>
<br>
<b><font size="4">2. TRAK: (VP) 14.10</font></b><br>
<br>
<font size="4">	(nadaljevanje) In posledica je ta, da se kdo morda izogiba prijavljanju stikov s potrjeno okuženimi zaradi tega, ker sicer njemu/njej ali pa pač družinskim članom, celotnemu gospodinjstvu grozi zdrs v revščino v primeru, da država karanteno odredi. To je seveda nesprejemljivo. Nesprejemljivo je tako iz vidika javnega zdravja in zaščite javnega zdravja kot tudi iz vidika varovanja socio-ekonomskega položaja zaposlenih delavskega razreda. </font><br>
<font size="4">	V Levici smo zato pokrenili pobudo za dopolnitev Zakona o delovnih razmerjih že na začetku poletja, da naj se v Zakon o delovnih razmerjih trajno razreši vprašanje karantene in nadomestil, ki jih nekdo prejema, ko ga država v karanteno pošlje. Sicer predlagamo, da morajo biti vsa nadomestila za tiste, ki gredo v karanteno, postavljena na 80 % plače tega človeka oziroma nikakor ne manj in ne sme to nadomestilo za karanteno pasti pod raven minimalne plače. Na tak način okrepimo varovanje javnega zdravja in zavarujemo ljudi, ki so se znašli v karanteni, pred tem, da se znajdejo še v revščini. Ta materija je enako pereča danes kot je bila takrat, ko smo spremembo Zakona o delovnih razmerjih vložili, ker, kot rečeno, izteka se zadnji paket interventne zakonodaje. S koncem septembra bo višja višina nadomestil prenehala veljati in spet se bo kaj lahko in kaj hitro zgodilo, da bodo tisti, ki so izpostavljeni okužbam koronavirusa, odšli v karanteno brez polovice svojega plačila. Na ta zakon pa smo vložili še dopolnilo, ki določa višja nadomestila za določene skupine državljank in državljanov oziroma za določene primere tistih, ki jim država odredi karanteno, in sicer v višini 100 % v kolikor pride do okužbe na delovnem mestu. Pomemben element pa je tudi, da to nadomestilo krije država. Konec koncev je odreditev karantene poseg države v delovna razmerja in prav je, da država preko svojega Zavoda za zdravstveno zavarovanje za financiranje teh nadomestil te karantene tudi poskrbi. Hkrati je pa seveda zdravstveno blagajno zavarovati, ker že sedaj beleži težek minus zaradi epidemije in je potrebno ta minus zdravstvene blagajne, ki je plačnik materiala in storitev v slovenskem zdravstvu, dofinancirati iz proračuna, torej proračunska varovalka za to, da ima zdravstvo za nujo oskrbo državljank in državljanov vedno dovolj sredstev in ni izpostavljeno posameznim proračunskim muham.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam za to uvodno predstavitev kot predlagatelj.</font><br>
<font size="4">	Sedaj pa sprašujem ali želi besedo Zakonodajno-pravna služba? </font><br>
<font size="4">	Mag. Andreja Kurent, izvolite. Beseda je vaša.</font><br>
<br>
<font size="4">	</font><b><font size="4">MAG. ANDREJA KURENT: </font></b><font size="4">Hvala za besedo in lep pozdrav vsem skupaj. </font><br>
<font size="4">	Mnenja Zakonodajno-pravne službe niti nebi povzemala. Prejeli ste ga pisno že pred časom. Lahko povem le, da je v pretežni večini, so pripombe iz tega mnenja upoštevane v amandmajih poslanske skupine Levica, s tem, da z amandmajem k 1. členu poslanska skupina uvaja tudi nove vsebine. Glede drugih nimamo pripomb, problematizirala pa bi tretji odstavek 1. člena, ki govori o preventivni izolaciji. Ta izolacija je pretežno povzeta po četrtem odstavku 23. člena, bom rekla kar na kratko, PKP-3, s tem, da je treba upoštevati, da je bil ta zakon interventne narave, kar pomeni, da je bil tudi časovno omejen in da je v bistvu veljal samo za COVID-19. V obravnavanem primeru pa imamo opravka s sistemskim zakonom, Zakonom o delovnih razmerjih, in zato bi morale biti njegove norme izrecno izdelane. Po našem mnenju pa v primeru preventivne izolacije manjkajo kriteriji predvsem z vidika razloga za odreditev preventivne izolacije. Norma namreč govori le, da se </font><br>
<br>
<b><font size="4">3. TRAK: (VP) 14.15</font></b><br>
<br>
<font size="4">	(nadaljevanje) preventivna izolacija lahko odredi javnemu uslužbencu, citiram, »zaradi zagotavljanja nemotenega delovnega procesa«. Taka norma je po našem mnenju presplošna in premalo določno opredeljena, kar bi bilo treba še korigirati. Drugih pripomb pa niti nimamo. </font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL: </font></b><font size="4">Najlepša hvala tudi Zakonodajno-pravni službi. </font><br>
<font size="4">Sedaj pa dajem besedo državnemu sekretarju na Ministrstvu za delo, družino, socialne zadeve in enake možnosti gospodu Cvetu Uršiču. </font><br>
<font size="4">Izvolite. </font><br>
<br>
<b><font size="4">CVETO URŠIČ: </font></b><font size="4">Spoštovana gospa predsednica Odbora za delo, družino, socialne zadeve in invalide, spoštovane poslanke in spoštovani poslanci, cenjeni gostje. </font><br>
<font size="4">S predlogom Zakona o dopolnitvi Zakona o delovnih razmerjih, ki ga je Državnemu zboru predložila v obravnavo skupina poslank in poslancev, se predlaga obveznost delodajalca, da delavcu, ki mu je bila odrejena karantena, izplača nadomestilo plače v višini 80 % plače preteklega meseca. Predlog zakona predvideva spodnjo višino nadomestila plače za čas karantene. Obveznost izplačila je na strani delodajalca, ta pa bi od Zavoda za zdravstveno zavarovanje Slovenije uveljavljal refundacijo izplačila. </font><br>
<font size="4">Vlada Republike Slovenije predloga zakona ne podpira. Zakon o delovnih razmerjih namreč naslavlja osnovno vprašanje upravičenosti do odsotnosti iz dela iz zdravstvenih  razlogov. Vprašanje ureditve nadomestila plače zaradi odrejene karantene pa je specifično, pri čemer je treba upoštevati dejstvo, da gre za zdravo osebo in ga je zato treba nasloviti v interventnih predpisih, upoštevajoč razmere, ki se spreminjajo. Poleg tega bi vprašanje trajnega ukrepa ureditve nadomestila plače zaradi odrejene karantene v Zakon o delovnih razmerjih zahtevalo tudi temeljito preučitev in uskladitev s socialnimi partnerji, kar je tudi zaveza in dosledno ta Vlada spoštuje to načelo.</font><br>
<font size="4">Vlada poudarja, da je bilo nadomestilo plače zaradi odrejene karantene v obdobju od marca 2020 do konca maja urejeno z Zakonom o interventnih ukrepih na področju plač in prispevkov. Z interventnim zakonom, na kratko PKP-4, Zakonom o interventnih ukrepih za pripravo na drugi val COVID-19 pa se ureja pravica do nadomestila plače zaradi odrejene karantene do konca meseca septembra. Glede na to, da gre za materijo, ki jo je treba urejati v interventni zakonodaji, je smiselno, da se ali veljavnost interventnega ukrepa podaljša oziroma uredi z morebitnimi dopolnitvami v novem interventnem zakonu. O tem se že pogovarjamo z našimi partnerji.</font><br>
<font size="4">Hvala. </font><br>
<br>
<b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">Sedaj pa sprašujem ali želi besedo predstavnik Državnega sveta gospod Dane Kastelic?</font><br>
<font size="4">Lepo pozdravljeni, izvolite.</font><br>
<br>
<b><font size="4">DANE KASTELIC: </font></b><font size="4">Hvala lepa za besedo, spoštovana predsednica. Spoštovane poslanke in poslanci, spoštovani gostje. </font><br>
<font size="4">Komisija Državnega sveta za socialno varstvo, zdravstvo in invalide je predlog zakona obravnavala na 43. seji 13. 7. 2020. Seznanila se je s ključno namero predlagateljev zakonske novele, prav tako pa tudi s stališčem pristojnega Ministrstva za delo, družino, socialne zadeve in enake možnosti, ki je sicer podvomilo v primernost predlaganega posega v sistemsko zakonodajo zgolj zaradi enkratne aktualne situacije, katera posledica se je sicer do sedaj reševala z interventnimi zakoni. Komisija je bila seznanjena tudi s stališčem Ministrstva za zdravje, ki je nasprotovalo kritju stroška nadomestila za izostanek od dela zaradi višje sile iz blagajne Zavoda za zdravstveno zavarovanje Slovenije namesto iz sredstev delodajalca. </font><br>
<font size="4">Tudi komisija je velik del razprave namenila vprašanju ustreznosti predlaganega vira kritja za nadomestilo plače v primeru odrejene karantene. Spraševala se je tudi o sprejemljivosti dodatne obremenitve zdravstvene blagajne, kot tudi o tem ali nebi bilo bolj smiselno zagotoviti ustrezno posredno kritje stroškov iz državnega proračuna, na primer v obliki refundacije transferja Zavoda za zdravstveno zavarovanje. Nato, da bi se moralo iz državnega proračuna zagotoviti več sredstev za </font><br>
<br>
<b><font size="4">4. TRAK: (VP) 14.20</font></b><br>
<br>
<font size="4">	(nadaljevanje) kritje izdatkov za zdravstveno varstvo, saj je Slovenija na repu držav EU – 15 – po vložkih državnega proračuna v zdravstveni sistem, je komisija sicer opozorila že večkrat. Prav tako tudi na negativne posledice apliciranja fiskalnega pravila na blagajno Zavoda za zdravstveno zavarovanje. </font><br>
<font size="4">Kot je razbrati iz predloženega amandmaja poslanske skupine Levica k 3. členu, gre aktualni predlog v smeri vsaj začasne razbremenitve blagajne Zavoda za zdravstveno zavarovanje, saj naj bi se do konca leta 2020 sredstva za povračilo nadomestil plače zagotavljalo iz proračuna Republike Slovenije. </font><br>
<font size="4">Komisija se je tudi strinjala s tezo predlagateljev, da je treba obstoječo zakonodajo čim bolj prilagoditi novonastalim razmeram in vprašanje nadomestila za čas odrejene karantene posameznika urediti sistemsko, ne zgolj interventno in začasno. Epidemije nalezljivih bolezni namreč niso zgolj zdravstveni, ampak v veliki meri gospodarski in družbeni problem. Zato je treba tudi rešitve iskati znotraj širšega konteksta, vključno z odločitvijo vira financiranja stroškov nastalih zaradi odrejene karantene. </font><br>
<font size="4">Komisija tudi meni, da je izpostavljena dilema o aktualnosti in ustreznosti veljavne odločbe šestega odstavka 137. člena Zakona o delovnih razmerjih 1 v zvezi z višjo silo in odrejeno karanteno na mestu in da bi jo bilo treba temeljito preučiti v okviru socialnega dialoga tudi zaradi tega, ker se je teh odločb v preteklosti ni oblikovalo z mislijo na dlje časa trajajoče epidemije nalezljivih bolezni, ampak bolj z mislijo na nepredvidene dogodke krajšega trajanja zgolj nekaj dni, iz česar tudi izhaja pretekli govor o delitvi rizikov v takšnih primerih na polovico med delavca in delodajalca.</font><br>
<font size="4">Kar se tiče socialnega dialoga v zvezi z aktualnim predlogom zakona pa je bila komisija seznanjena, da se gre sicer načrtovano, a, če sem prav seznanjen, še vedno ni bil izveden. Glede na seznam vabljenih na sejo sklepam, da bo tudi v tem odzivu v nadaljevanju seje podanih še nekaj dodatnih informacij.</font><br>
<font size="4">Komisija se je v razpravi spraševala tudi o vzrokih za odločitev, da se v Sloveniji striktno držimo 14-dnevnega karantenskega obdobja glede na to, da številne tuje države po 8 dneh karantene izvedejo ustrezna testiranja in tiste, ki niso okuženi s COVID-19, še pred iztekom prvotno odmerjenega časa vrnejo v delovni proces. Iz pojasnil ministrstva za zdravje smo sicer razbrali, da je razlog za to, da se tega načina v Sloveniji ne poslužujemo zaradi omejenih kapacitet za testiranje. Tako, da tu očitno ostaja še nekaj manevrskega prostora za zagotavljanje čim bolj tekočega delovnega procesa.</font><br>
<font size="4">In za konec še ključna informacija. V duhu, da je potrebno nekaj storiti, je komisija po opravljeni razpravi predlog zakona podprla.</font><br>
<font size="4">Hvala za vašo pozornost.</font><br>
<br>
<b><font size="4">PREDSEDNICA EVA IRGL: </font></b><font size="4">Najlepša hvala torej predstavniku Državnega sveta za uvodno stališče k zakonu, ki ga sedaj obravnavamo.</font><br>
<font size="4">Sedaj pa dajem besedo, v kolikor to seveda želi, predstavniku Konfederacije sindikatov javnega sektorja Slovenije. In seveda bi prosila, da se tudi predstavite za magnetogram.</font><br>
<font size="4">Izvolite, beseda je vaša.</font><br>
<br>
<b><font size="4">IRENA ILEŠIČ ČUJOVIČ: </font></b><font size="4">Najlepša hvala za besedo. Irena Ilešič Čujovič v imenu Konfederacije sindikatov javnega sektorja, prav tako pa s kolegom Zorkom iz Zveze svobodnih sindikatov predstavljava danes mnenje vseh sindikalnih central, saj smo se pred to sejo pogovorili in dogovorili o našem skupnem stališču.</font><br>
<font size="4">V sindikalnih centralah podpiramo predlog zakona oziram predlog novele Zakona o delovnih razmerjih. Namreč, kot je predlagatelj že uvodoma povedal, gre za situacijo, v kateri smo se sedaj v letu 2020 sicer znašli in jo rešujemo z interventnimi zakoni. Nekaj jo rešujemo, nekaj je vmes ne rešujemo. Vmes nam je ušlo, če uporabim ta izraz, obdobje dobrega meseca, ko so delavci, ki so se znašli v situaciji, če se zdaj </font><br>
<br>
<b><font size="4">5. TRAK: (VP) 14.25</font></b><br>
<br>
<font size="4">	(nadaljevanje) samo nanje navežem, in bili zaradi stika z okuženo osebo ob polovico zaslužka, znašli v situaciji, kjer pravzaprav so bodisi v situaciji, da se izognejo testu, kot je bilo že s strani predlagatelja rečeno, bodisi, in to pa v najslabši možni posledici, ki sigurno ni v interesu nikogar izmed nas prebivalcev Slovenije, da poskušajo poiskati neko drugo službo. Torej govorim predvsem o zdravstvenih delavcih v zdravstvenih zavodih, govorim o delavcih v socialnem varstvu, v domovih starejših, posebnih zavodih in ostalih. Govorim seveda tudi o trgovkah in trgovcih, o učiteljih. Vsak se vpraša, zakaj in komu na čast bo trpel posledice, trpela posledice njegova družina, po tem, ko ne bo prejel nadomestila plače oziroma bo prejel nadomestilo plače zgolj v polovični višini svoje plače. </font><br>
<font size="4">	Ravno zato smo sodelovali tudi z Vlado v okviru socialnega dialoga pri pripravi določb PKP-4. menimo pa, da vsakokratni socialni dialog, ki se zreducira na zadnje dni, ure ali celo minute tik pred sprejemom interventnega zakona, ne prispeva k pravni varnosti prebivalcev in delavcev v tej državi. Zato podpiramo novelo, kot je predlagana. </font><br>
<font size="4">Morda samo še en od poudarkov, in to je, da menimo, da bi bilo bolj smiselno sredstva za karanteno oziroma za nadomestila plače iskati v proračunu Republike Slovenije, tako kot je bilo to dogovorjeno in določeno v interventni zakonodaji, bolj kot, da bi bila to sredstva iz Zavoda iz zdravstveno zavarovanje, kot je moj predhodnik že poudaril.</font><br>
<font size="4">Najlepša hvala. </font><br>
<br>
<b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">Sedaj pa sprašujem ali želi besedo predstavnik Pergama. Vidim, da ne. Zato sprašujem ali želi besedo predstavnik Delavske svetovalnice. Ne. Želi besedo predstavnik Konfederacije sindikatov 90 Slovenija? Tudi ne. In sprašujem ali želi besedo predstavnik Zveze svobodnih sindikatov Slovenije. </font><br>
<font size="4">Izvolite, pa samo še za magnetogram, če se predstavite. Beseda je vaša.</font><br>
<br>
<b><font size="4">ANDREJ ZORKO: </font></b><font size="4">Najlepša hvala, predsedujoča. Andrej Zorko, Zveza svobodnih sindikatov Slovenije.</font><br>
<font size="4">Ne bom se ponavljal tam, kjer je kolegica Irena končala, ker mislim, da nima smisla. Bi pa nadaljeval, mogoče odprl še en drugi vidik.</font><br>
<font size="4">To je vidik, da predlog dopolnitev Zakona o delovnih razmerjih nekako pomeni sistemsko ureditev vseh situacij torej, ki utegnejo nastati v Sloveniji, v Evropi v svetu, ne glede na to, za kateri virus gre. Zdaj predlog dopolnitve sistemske ureditve pomeni tudi, da se da možnost praksi, da dejansko torej pokaže na kakšen način posamezne situacije urejati oziroma na kakšen način zagotoviti socialno varstvo ljudi, zoper katere je odrejena karantena. Predlog nekako v več kot 90 % izhaja iz dogovora med socialnimi partnerji, ki je bil v PKP-4 dogovorjen in ki se je v praksi torej tudi začel uresničevati. Tako, da s tega vidika se nam zdi predlog dopolnitve ZDR-ja skupaj z vloženim amandmajem dejansko poskus ali pa pot k temu, da sistemsko začnemo reševati situacije, do katerih lahko prihaja v primeru odreditve karantene ne glede na razlog karantene. S tem damo torej tudi možnost morebitni sodni praksi, da lahko izoblikuje neko stalno prakso, in hkrati se izognemo ad hoc rešitvam. </font><br>
<br>
<b><font size="4">6. TRAK: (MT) – 14.30</font></b><br>
<br>
<font size="4">	(nadaljevanje) Izogib ad-hoc rešitvam pomeni tudi, da je socialna varnost ljudi zagotovljena in da bodo ti ljudje že vnaprej vedeli, kaj jih čaka in da tudi Državni zbor pri iskanju rešitev ni pod nobenim časovnim pritiskom. V zvezi z vodenim socialnim dialogom je treba omeniti, da je sindikalna stran, VC, to je vseh članic na sindikalni strani Ekonomsko-socialnega sveta dejansko predlagala razširitev dnevnega reda na julijski seji Ekonomsko-socialnega sveta, torej takoj ko smo dobili torej predlog Levice v zvezi z dopolnitvami ZDR, vlada stran temu ni nasprotovala, to je treba poudariti, je pa nasprotovala delodajalska stran in v skladu s pravili o delovanju Ekonomsko-socialnega sveta ni moglo priti do razširitve dnevnega reda, to je treba povedati, tako da poskus vodenega socialnega dialoga med socialnimi partnerji glede predloga dopolnitev zakona o delovnih razmerjih je bil, vendar eden od socialnih partnerjev iz nerazumljivih razlogov pač ni želel razprave na Ekonomsko-socialnem svetu glede tega. Tako da glede na vse navedeno in upoštevajoč, da v Sloveniji očitno, da v Sloveniji potrebujemo neko sistemsko rešitev v zvezi z odrejanji in karantenami in zlasti pa glede na to, da predlog več kot 90 % sledi temu, kaj je bilo že dogovorjeno med socialnimi partnerji, torej tudi med delodajalskimi organizacijami v okviru PKP 4, predlagamo ali pa si tudi mi v celoti torej podpiramo torej ta predlog dopolnitve Zakona o delovnih razmerjih, tako da bi nekako poziv tudi poslancem bil, da te dopolnitve tudi podprejo. Najlepša hvala.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam in tudi hvala vsem uvodnim govornikom za predstavljena stališča k Zakonu o delovnih razmerjih, sedaj pa predlagam, da obravnavo opravimo na način, da razpravljamo po vrsti o vsakem členu in potem glasujemo o amandmaju. Po glasovanju o amandmaju pa na koncu še glasujemo o vseh členih skupaj, seveda to je vse po 128. členu poslovnika. Mislim, da nihče temu ne nasprotuje, naj povem, da so k predlogu bili vloženi amandmaji poslanske skupine Levica in sicer k 1., 2., 3. in 4. členu.</font><br>
<font size="4">	In sedaj odpiram razpravo k 1. členu in vloženemu amandmaju in najprej je želel besedo predlagatelj, gospod Miha Kordiš, izvolite.</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br>
<font size="4">	Vprašanje karantene se je z nastopom epidemije koronavirusa precej kričeče uvrstilo na politični dnevni red. Kaj je karantena, kako deluje in v tem sklopu tudi, kakšno nadomestilo naj dobijo tisti, ki jim je karantena odrejena. Vsega tega v slovenski zakonodaji ni bilo urejenega in na sistematičen način to ostaja neurejeno še danes. Posledica: ker se je en interventni zakon iztekel, naslednji interventni zakon pa še ni bil sprejet, je junija več kot 6 tisoč ljudi, točne številke v resnici niti nimam, vem pa, da je tega, teh ljudi, teh primerov več kot 6 tisoč, ostalo brez polovice svoje plače. Ostalo brez polovice svoje plače, zakaj, ker jim je država odredila iz takšnega ali drugačnega razloga karanteno. Zdaj mi pa povejte, a je res medicinska sestra kriva, da ji v ambulanto pride okužen pacient, brez da bi se najavil? Nekdo, ki se je nekje okužil, se je prestrašil in potem, brez da bi sploh dvignil telefon ali karkoli, preprosto zakoraka v zdravstveni dom. To so zelo konkretni primeri, ki se nam, ki so se nam zgodili in spet grozi, da se bodo v oktobru ponovili, interventna zakonodaja, ki daje nekoliko višja nadomestila, kot so ta petdesetodstotna, se bo s koncem meseca septembra namreč iztekla. Ali pa, imeli smo primer, konkreten primer, točno v juniju, v moji domači Škofji Loki, okuženega otroka, Osnovna šola Cvetka Golarja, če se ne motim in seveda je bila v karanteno poslana tudi učiteljica, razredničarka tistega razreda, če se ne motim, in ker ni bilo zakonskega pokritja za višje nadomestilo,</font><br>
<br>
<b><font size="4">7. TRAK: (MT) – 14.35</font></b><br>
<br>
<font size="4">	(nadaljevanje) je ta učiteljica izgubila polovico svojega plačila. In zdaj ko predstavnik vlade pravi, da v interventnem zakonu vlada odgovarja na spreminjajočo se situacijo, mu lahko zastavim vprašanje, kako je vlada odgovorila na spreminjajočo se situacijo v primeru teh 6 tisoč ljudi oziroma celega časovnega intervala med koncem junija in začetkom julija, ko so ljudje ostali brez polovice plačila. Nesposobna je bila odgovoriti z interventno zakonodajo. Največji hakeljc pri tem pa je, da ne gre za primere, ki so bili nepredvideni, ni, da nismo vedeli, da se to ne bo zgodilo. Ko se je koncem maja sprejemal naslednji paket, oziroma takoj na začetku poletja sprejemal naslednji paket interventne zakonodaje proti koroni, smo v Levici izpostavili, poudarili, vložili amandma na sindikalno pobudo, ki je področje nadomestil v tem interventnem zakonu urejal, da se ja ne bi zgodilo, da nekdo, ki mora karanteno, po možnosti brez svoje krivde, karkoli, ker so pač ljudje prišli v stik z okuženim na delovnem mestu, ostal brez plače, pa da bi takemu človeku grozila revščina. Kje je bila vlada takrat v tej razpravi?</font><br>
<font size="4">	Vam povem, na tisti strani, ki je pritisnila gumb proti, posledica, junij, več kot 6 tisoč ljudi izgubilo polovico plače. In smo že takrat na začetku poletja v Levici vložili ta predlog spremembe zakona o delovnih razmerjih. Ne samo zaradi epidemije koronavirusa, kot poskuša predstavnik vlade sedaj zavajati, češ, glejte, korona je neka dinamična situacija, je prišla, korona bo odšla, ne potrebujemo urejati nadomestil v Zakonu o delovnih razmerjih, ki je trajni zakon, pustimo to na interventni, na ravni interventnih zakonov. Ne, vprašanje karantene in nadomestil za tiste delavce in delavke, ki jim je karantena odrejena, je potrebno rešiti in zapreti enkrat za zmeraj, sistemsko. In samo en zakon v tej državi je tak, kjer zares lahko to rešimo, to je Zakon o delovnih razmerjih. In to v Levici počnemo. Temu je namenjena ta obravnava danes, da se Zakon o delovnih razmerjih dopolni in da se zaščiti po eni strani javno zdravje, po drugi strani pa delavska gospodinjstva, da ne padejo v revščino. Samo žal so plače pri nas take, da če ti izgubiš polovico plače, pa nisi glih nek hohmenedžer ali visok državni funkcionar, to pomeni, da ti žuga revščina. Tudi ne drži, kot navaja vladni predstavnik v svoji zavrnitvi naše pobude, da se delavcem odmeri višje nadomestilo in da se to trajno vpiše v Zakon o delovnih razmerjih, da nadomestila nekako v Zakon o delovnih razmerjih ne sodijo. Približno tako, kot da bi rekel, da bolniška ne sodi v Zakon o delovnih razmerjih, ali pa odsotnosti in njih nadomestila iz kakršnihkoli drugih razlogov, ki jih prav tako ureja zakon o delovnih razmerjih. In videli smo, kaj se zgodi, če ti nimaš podlage za zaščite zaposlenih v siceršnji zakonodaji na eni strani in na drugi strani nesposobno vlado, ki sama od sebe zaposlenih ni zmožna zaščititi. Ljudje so izgubili polovico svoje plače, kar je zgolj še en razlog, zakaj je potrebno vprašanje nadomestil za delavce in vprašanje karantene rešiti v zakonu o delovnih razmerjih in ne kar tako malo, glede na to, kako se vlada, vezano na pobarvane države na zemljevidu, glede na to, kako se vlada odloči, da je neka država pobarvana, pa kdo je kriv in tako naprej, ne, veliko bolj preprosto je to potrebno urediti, veliko bolj trajno in seveda na način, da se zaščiti zaposlene z dostojnim prejemkom, ne, z dostojnim prejemkom.</font><br>
<font size="4">	Kar mi v osnovi želimo je, da vsak, ki mu država odredi karanteno, preme 80 % svojega plačila kot nadomestilo, oziroma, ker so plače tako nizke, to nadomestilo ne sme pasti</font><br>
<br>
<b><font size="4">8. TRAK: (MT) – 14.40</font></b><br>
<br>
<font size="4">	(nadaljevanje) pod raven minimalne plače, se pravi, če greš v karanteno, za 14 dni, za tistih 14 dni najmanj, kar boš dobil je minimalna plača, če si zaposlen. Ne vidim, kako bi lahko vprašanje teh nadomestil za zaposlene in karantene trajno reševali kakorkoli drugače, kakor v Zakonu o delovnem razmerju, edina stvar, ki bi lahko bila odprta za diskusijo, kredibilno in legitimno diskusijo, če želite, je višina teh nadomestil, višina nadomestil za posamezno situacijo, ne pa golo dejstvo, da popravljamo v Levici Zakon o delovnih razmerjih in želimo zaščititi zaposlene, tu mislim, da po eni strani na vladni strani manjka neke dobronamernosti, da se to reši, da se to zapre in enkrat za vselej zaščiti zaposlene, po drugi strani se mi zdi pa, da operira z neko kratkovidnostjo, saj smo imeli celo serijo teh interventnih zakonov, pa vmes zazeva luknja med temi interventnimi zakoni in ljudje so brez, ne. Kar je res interventno je popraviti trajno zakonodajo, da se zaposlene zaščiti in da se jim da primerno nadomestilo za takrat, ko jih država pošlje v karanteno in seveda svojega dela ne morejo normalno opravljati.</font><br>
<font size="4">	In za zaključek svojega odziva na vladno stališče do naše pobude dodam še to, nujno je, da se zdravstveno blagajno okrepi s transferjem iz proračuna, lahko rečemo, glede na to, da beleži minuse v epidemiji koronavirusa, lahko rečemo tudi, da se zdravstveno blagajno in financiranje storitev in materiala v slovenskem javnem zdravstvu proračunsko zaščiti. Tako, ne. Seveda je v izredni zdravstveni situaciji tudi finančno zahtevno za javno zdravstvo in država je tule tista, prva, ki mora posredovati, tako da bi tudi višino teh nadomestil v osnovi pokril proračun. Hvala.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Preden dam besedo državnemu sekretarju gospodu Cvetu Uršiču, ki se je prijavil tudi k razpravi k temu členu in amandmaju, naj povem, da gospo Jerco Korče nadomešča gospa Lidija Divjak Mirnik.</font><br>
<font size="4">	Gospod Cveto Uršič, izvolite.</font><br>
<br>
<font size="4">	</font><b><font size="4">CVETO URŠIČ: </font></b><font size="4">Hvala lepa, gospa predsednica.</font><br>
<font size="4">	Ja, to, da je imel predlagatelj k temu členu bolj splošno razpravo, bo tudi moj odziv nekoliko bolj splošen, navezal se bom pa na predstavnika Zveze svobodnih sindikatov, gospoda Zorka, ki je izpostavil, da gre za, na nek način za sistemsko spremembo Zakona o delovnih razmerjih. Zakon o delovnih razmerjih je bil del celovite reforme trga dela leta 2013 in je bil sprejet po poglobljeni, poglobljenem socialnem dialogu z vsemi socialnimi partnerji, kjer je bilo potrebnega veliko poslušanja, slišanja, razumevanja in s tem tudi kompromisa. In torej mi sedaj sistemsko spremembo v ZDR vnašamo brez takega socialnega dialoga. Ta vlada je zavezana socialnemu dialogu, ga vodimo ves čas v okviru ESS. Samo še kratek dodatek, lahko bi šli tudi v komentar k posameznim členom, ki so nedodelani, primer, ne vem, če primerjamo ureditev, kot je predlagatelj dal, z ureditvijo v interventnem zakonu, vidimo, da manjkajo kar nekaj elementov, obveščanje, odsotnost, kaj je v primeru, če je možno organizirati delo na domu in tako naprej, tako, ampak tem ne bomo ponavljali, še enkrat ponovim tisto, kar sem uvodoma rekel, gre za, v primeru ZDR gre za sistemsko spremembo. Zato vlada razmišlja ali o noveliranju PKP 4 ali pa o PKP 5, pa morda samo tak majčken še dodatek, če pride do okužbe na delovnem mestu, je nadomestilo stoprocentno. Hvala.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	K besedi se je prijavil še gospod Siter.</font><br>
<font size="4">	Izvolite.</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Hvala lepa.</font><br>
<font size="4">	Pozdravljeni, kolegice in kolegi, hvala za besedo, predsednica, predstavniki vlade, lep dober dan.</font><br>
<font size="4">	Zdaj, dejstvo je, da nas je</font><br>
<br>
<b><font size="4">9. TRAK: (MT) – 14.45</font></b><br>
<br>
<font size="4">	(nadaljevanje) epidemija koronavirusa ujela nepripravljene. Saj v kočni fazi je cel svet, ne gre tukaj s prstom kazati na nikogar, ampak pri nas, kar je v naši jurisdikciji, pa smo bili nepripravljeni. In nepripravljeni smo bili zakaj, zakaj je politika odreagirala, da rečem, nepripravljeno, zato ker ni imela na sistemski ravni urejenih stvari, ki bi ji omogočale, da se, da reagira, kot je treba in da v prvo, v prvi plan postavi dobrobit, zdravje, fizično, psihično in socialno zdravje prebivalk in prebivalcev. Zato je ključnega pomena, da z rešitvami, kot jih predlaga ta naš predlog posežemo na sistemsko raven, da rečem, na najbolj krovno raven zakonodaje, ki posega oziroma ureja delovnopravna, delovnopravno področje in to je Zakon o delovnih razmerjih. Danes je, malce sem pobrskal po zgodovinskem zemljevidu, danes je 120. obletnica rojstva Andrije Štamparja, hrvaškega sicer zdravnika misleca, ki je podal definicijo zdravja, ki jo je potem prevzela tudi mednarodna zdravstvena organizacija, in ki pravi, da je zdravje stanje popolnega in fizičnega in psihičnega in socialnega blagostanja. In težko govorimo o zdravju samo na enem od teh področij, če nista pokriti tudi dve ali pa če niso pokriti vsi, težko govorimo o zdravju ali pa javnem zdravju, če imamo zraven eno kopico socialnih lukenj ali pa eno stanje, ki povzroča psihične težave, vse to, kar smo videli v tej situaciji v zadnjih parih mesecih. In zdaj v luči tega je ključnega pomena v sprejemanju tega zakona, da razumemo eno stvar. Rešitve, kot je ta in ta ni edina, je pa mogoče najbolj plastična, rešitve kot je ta pomagajo slehernemu zaposlenemu, ki je bil v stiku z okuženim, izogib zdrsa v revščino. In zdaj, če pogledamo profile ljudi, ki so na nekih bolj izpostavljenih položajih, če izvzamemo mogoče zdravnike, ki veljajo za bolj plačane, imamo tukaj poklice, ki se borijo že v normalnih okoliščinah, imamo tukaj trgovke, varnostnike, tudi medicinske sestre bi lahko bile boljše ovrednotene za svoje delo in tako naprej in tako naprej. In po obstoječi interventni zakonodaji, saj smo videli, kam je to šlo, Miha je prej povedal številko 6 tisoč, jaz mislim, da je to zelo skromna številka in da so dejansko socialne posledice epidemije je čutilo bistveno, bistveno več ljudi, da ne govorimo o tistih, ki so zaradi epidemije izgubili službo, ker se je priročno pogodba iztekla ali pa, ne vem, jim pač ni šlo kakorkoli drugače. Ampak to je mogoče za Odbor za gospodarstvo. Ampak vseeno, ena stvar je izogib zdrsa v revščino pri teh bolj izpostavljenih, delavcih v bolj izpostavljenih, na bolj izpostavljenih položajih ali pa panogah. Druga stvar pa, naj izpostavim tudi skrb za javno zdravje, ker iz prvega naslova, iz izogiba revščine marsikdo reče, mogoče sem pa bil v stiku s kom, ampak si ne morem privoščiti iti v karanteno, si ne morem privoščiti 14 dni odsotnosti iz službe. Zato jaz seveda pozivam kot poslanec Levice in sopodpisnik tega predloga, da rečem, da v prvo, v prvi plan vzamemo ravno te ljudi in interventna zakonodaja jih je pozabila. V interventni zakonodaji je mnogo lukenj, na katere smo skozi vseh, skozi vse pakete opozarjali v poslanski skupini Levica in v drugih opozicijskih poslanskih skupinah z amandmaji, število amandmajev, ki smo jih vlagali je trimestno prav gotovo. Ampak interventna zakonodaja jih pozablja in v primeru, da pridemo v drugi val, ali pa da pride</font><br>
<br>
<b><font size="4">10. TRAK: (TB) – 14.50</font></b><br>
<br>
<font size="4">	(nadaljevanje) neka tretja, ne vem, višja sila, enostavno moramo biti na najbolj krovni sistemski ravni pripravljeni na to. In to je glavni argument, zakaj je treba poseči v krovni zakon. Situacija me sicer spominja na, pa smo na tem odboru že zelo dolgo govoril, na dolgo in široko, v zadnjih, vsaj v tem mandatu, v zadnjih dveh letih, o Zakonu o dolgotrajni oskrbi in skrbi za starostnike v domovih za starejše. Toliko enih težav na tem področju in toliko težav, ki bi jih lahko z nekaj politične volje rešil tukaj, v tem trenutku, na tisti seji, ki smo jo obravnavali. Ne bi rabili posegat v Zakon o dolgotrajni oskrbi. Nekaj politične volje, pa bi spremenil metodologijo določanja cen, pa bi spremenil kadrovske normative in tako naprej in tako naprej in bi lahko rešili situacijo v domovih za starejše 50 % vsega tega, kar zdaj je, kajne. Ne bi rabil čakat, no, na Zakon o dolgotrajni oskrbi. Na to situacijo me malce spominja tale…</font><br>
<font size="4">	Tako da, klic po spremembi na krovni ravni je upravičen. Tukaj se absolutno podpišem pod poziv oziroma izvajanje kolegov iz sindikatov, ki kličejo prav po tem.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Sedaj je se k besedi prijavila gospa Tadeja Šuštar, potem še kot predlagatelj gospod Kordiš. / oglašanje iz dvorane/</font><br>
<font size="4">	Kot predlagatelj želite? (Da.) Izvolite, beseda je vaša,  potem bom dala besedo gospe Tadeji Šuštar in še gospodu Rajhu, potem bomo pa - nimam več prijavljenih k razpravi, zaključili kar razpravo k 1. členu in amandmajem - bom odprla razpravo k 2. členu in amandmaju.</font><br>
<font size="4">	Izvolite, gospod Miha Kordiš.</font><br>
<br>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br>
<font size="4">	No, na koncu pridemo do tega, da od vladnih argumentov ni ostalo prav nič drugega, kot socialni dialog. Češ, ja, mi pa ne moremo poseči v Zakon o delovnih razmerjih mimo socialnega dialoga, vsi ostali argumenti so se razblinili v zrak. Pri tem je pa potrebno izpostaviti dvoje. Prvič; bil je poskus umestitve točke prav tega, na dnevni red Ekonomsko-socialnega sveta, pa je delodajalska stran to blokirala. Se pravi, socialni dialog niti ni mogel steči, kot prvo. Kot drugo, prav taka oziroma zelo podobna ureditev, je bila vpisana v interventno zakonodajo, ki je bila v veljavi do 31. maja letošnjega leta in je bila sprejeta v socialnem dialogu, da pravzaprav niti ne vem, o čem predstavnik Vlade govori, še posebej po tem, ko nadaljuje, da ja ta Vlada dela pa vse v socialnem dialogu, verjame v socialni dialog – ene stvari skoraj niste naredil v socialnem dialogu, odkar ste na oblasti, lepo vas prosim. Ena stvar, ki pa slučajno ste jo naredil v socialnem dialogu, je pa točno določba, kako naj se uredijo nadomestila, višina nadomestil, za tiste delavce, ki grejo v karanteno, z enim izmed prejšnjih interventnih proti korona zakonov, ampak je ta določba nehala veljat z 31. majem. To jaz, res ne vem, ali se pogovarjam z sekretarjem iste Vlade, ki je bila na oblasti maja pa junija letošnjega leta ali je to sekretar predstavnik neke druge Vlade?</font><br>
<font size="4">	Sistemska ureditev v Zakonu o delovnih razmerjih je nujno potrebna za to, da se zaščiti zaposlene in da se jim da normalno nadomestilo, če država poseže v delovno razmerje in nekomu odredi karanteno. To je politična odločitev države, da bo to naredila. To ni neka višja sila in navsezadnje je prav, da v času epidemije država točno to naredi in da zaščiti javno zdravje. Ne moremo pa reči, da ščitimo javno zdravje, če človeka pošljemo v karanteno, pa mu vzamemo polovico plače. Bo nekdo pokasiral še večje posledice zaradi tega, ker bo padel v revščino. Pa je ekonomska stiska, stres in tako naprej, kajne. Za epidemijo noben sam, kot posameznik, zares ni odgovoren, da bi pa ljudi, delavce, ki pridejo in se okužijo - učiteljice, medicinske sestre, tisti, trgovke… - se pravi vse te ljudi, ki so najbolj izpostavljeni, ki so nas že pripeljal čez prvi val epidemije, »penaliziral« s tem, da jih ne zaščitimo v delovno pravni zakonodaji,</font><br>
<br>
<b><font size="4">11. TRAK: (TB) – 14.55</font></b><br>
<br>
<font size="4">	(nadaljevanje) da če so okuženi, če so v stiku, če so poslani domov, da ne okužijo še koga drugega, ostanejo brez pol svoje plače. To ne gre. To ne gre. Vi bi preletaval bolnišnice z lovskimi letali, potem pa poslal, kaj, ljudi v karanteno, pa naj crknejo zaradi tega, ker so brez pol plače? Še enkrat, to ni hipotetičen scenarij. Točno to se je zgodil junija, letošnje leto, kljub vsem opozorilom, vsem amandmajem in sindikatov in nas, v Levici, na interventno zakonodajo. Saj interventna zakonodaja je stekla, ni bilo več pokritja za dostojna nadomestila za karanteno in več kot 6 tisoč ljudi je izgubil pol plače. Ravno tistih, ki so najbolj izpostavljeni, najbolj izpostavljeni so pa tisti, na katere se družba najbolj zanaša, da jih pripeljejo čez težke čase – medicinske sestre, učiteljice, trgovke. Ti trije profili najbolj na udaru. Seveda so, pod iste zakonske določbe sodijo tudi vsi ostali, kajne. Te tri izpostavljam zaradi tega, ker so se znašli na najbolj zdravju ogrožajočih se, potencialno ogrožajočih se mestih, kajne, seveda si pa vsi zaslužijo dostojno pokritje karantene.</font><br>
<font size="4">Bom še enkrat povedal, kaj to je, kakšno rešitev smo pripravili v Levici – 80 % svoje siceršnje plače oziroma najmanj višina minimalne plače. Nihče ne sme pasti, ker ga je država poslala v karanteno, pod raven minimalne plače, ki je nekako zvezana z osnovno kapaciteto preživetja. In socialni dialog tu ni argument. Sem navedel tri razloge, zakaj socialni dialog ni argument. Kvečjemu retorična salta, zakaj zaposlene delavce pustiti na cedilu spet.</font><br>
<br>
<font size="4">PREDSEDNICA EVA IRGL: Gospa Tadeja Šuštar, izvolite. Potem gospod Andrej Rajh.</font><br>
<br>
<b><font size="4">TADEJA ŠUŠTAR (PS NSi):</font></b><font size="4"> Hvala predsednica za besedo.</font><br>
<font size="4">Predlog sprememb Zakona o delovnih razmerjih je bil vložen preden smo sprejeli PKP-4. Nadomestila za delavce v karanteni v trenutnih razmerah urejah PKP-4, ki pri višini nadomestila upošteva tudi okoliščine, zaradi katerih je odrejena karantena. Če se delavec okuži v okviru delovnega časa, dobi 100 % nadomestilo, izven delovnega časa je 80 % nadomestilo plače, zaradi namernega obiska države, ki je pa na rdečem seznamu, pa ne dobi nadomestila, kar se mi zdi edino pravično, da se tudi razlikuje, zakaj je bila nekomu odrejena karantena. Kako bi sicer bilo, če bi ljudje šli prostovoljno v države na rdečem seznamu, dobili bi 14-dnevno karanteno in potem bi dobili 100 % nadomestilo plače, enako kot tisti, ki se recimo okuži v okviru opravljanja svojega dela. Zastavlja pa se tudi vprašanje, ali se bi sistemsko urejalo karanteno na podlagi trenutne situacije, da bi to spreminjali, ker lahko naslednja epidemija, bo čisto drugačna, drugačen potek in pač, tu to ni logično, da se na podlagi enega primera sistemsko ureja zakon.</font><br>
<font size="4">V primeru sistemskih sprememb pa bi bilo treba spremeniti tudi druge zakone - tudi Zakon o nalezljivih boleznih, Zakon o zdravstvenem varstvu in zdravstvenem zavarovanju, ter pravila obveznega zdravstvenega zavarovanja, zato jaz tega predloga pač ne bom podprla.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Hvala tudi vam.</font><br>
<font size="4">Kot predlagatelj je želel gospod Kordiš, potem gospod Andrej Rajh.</font><br>
<font size="4">Izvolite.</font><br>
<br>
<b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br>
<font size="4">Predstavnica Nove Slovenije, koalicijske stranke, je ravnokar navedla dva argumenta, zakaj zavračajo to, da se v Zakonu o delovnih razmerjih določi dostojno višino za čas karantene in trajno sistemsko, da se to področje uredi in socialno zaščiti delavce. Oba argumenta sta tak »pofl«, da večji »pofl« ne moreta bit.</font><br>
<font size="4">Prvi argument je; v interventni zakonodaji je vse zelo lepo zrihtano in višina nadomestil je vezana na različne okoliščine, recimo, če greš ti v državo na rdečem seznamu, nadomestila ne boš dobil in da je to nekako prav. Vlada barva države in jih daje na »takve onakve« sezname – rdeče, rumene, zelene – tako, kot Vladi paše in ima to bore malo zveze z vprašanjem javnega zdravja. Kaj, zdaj bo pa nekdo ostal brez nadomestila, glede na to, kdaj bo Jelko Kacin šel na svoj vikend na Krko, pa kdaj bo prišel nazaj? Ali se vi hecate? Ne more to tako bit.</font><br>
<br>
<b><font size="4">12. TRAK: (DAG) – 15.00</font></b><br>
<br>
<b><font size="4">	</font></b><font size="4">(nadaljevanje) To je pač prvi argument, ki je popolnoma deplasiran. Sicer mi pa lahko pokažete, kje, v katerem korpusu zakonodaje so urejene barve držav, v katerih vlada »štriha«, pod kakšnimi pogoji, pod kakšnimi standardi in tako naprej, potem bom pa približno resno vzel argument, da je vladno barvanje državic z voščenkami, enkrat tako, drugič drugače, kakršnakoli osnova, na podlagi katere se odreja višina nadomestila za delavce, ki gredo v karanteno. To je resna stvar, to je stvar preživetja, ne more nekdo ostati brez polovice plače. In točno to se dogaja, zaradi tega, ker je vse skupaj vpisano samo v interventno zakonodajo, tako kot se pač vladi »digne«, namesto da bi bilo sistemsko rešeno v Zakonu o delovnih razmerjih. </font><br>
<font size="4">	Drugi argument, s katerim je postregla gospa iz nove epidemije, pa je bil nekako: »Ne vemo, kakšna bo naslednja epidemija, naslednja epidemija bo drugačna, se pravi, ne moremo mi vprašanja karantene sistemsko rešiti.« Mislim… Prosim, povejte mi en primer epidemije, v kateri ljudi, ki jih pošljemo v karanteno, ne pošljemo domov med štiri stene, ampak jih pošljemo v nabito polno športno dvorano. Karantena je karantena. In če je nekdo poslan v karanteno, ga mora država zaščititi; ne more priti na delo, ne more se preživeti s svojo plačo. In iz tega naslova, še posebej, če je to nadomestilo postavljeno na 50 % plač, ki so že tako nizke, je treba te ljudi zaščiti. Treba je urediti primerno nadomestilo zanje. Pa če je to potem karantena enega tedna, štirinajst dni, kakorkoli, niso to stvari, s katerimi se sploh v Levici ukvarjamo s to spremembo zakonodaje. Mi samo pravimo, kakšna so nadomestila, če gre nekdo v karanteno. Za dodatek - tega do zdaj v razpravi nisem izpostavljal -, amandmirali smo lasten zakon, tudi na pobudo sindikatov, kjer dodatno podrobneje urejamo določene statuse in višino nadomestil, na primer, če je nek otrok, ki mora ostati doma zaradi epidemije, pa morajo biti starši z njim, tisti starši, ki se zaradi tega znajdejo v karanteni, morajo prejeti 100 % nadomestilo; seveda, jasno, trenutno niso pokriti. Drugo pa je, če pride do okužbe na delovnem mestu, direktno, tudi tam je treba urediti 100 % nadomestilo od plače; to je pa tudi nekaj, kar je bilo že s strani sindikatov z vlado in delodajalci izpogajano in je že prišlo v to zadnjo karantensko ureditev nadomestil. Saj pravim, interventna zakonodaja se bo konec septembra iztekla, in po izkušnji iz začetka letošnjega leta, ko je Vlada šla mimo vseh opozoril, ni uredila področja karantene in nadomestil in 6 tisoč ljudi je ostalo brez polovice plače, enako se nam lahko zgodi oziroma če ekstrapoliram iz zadnjih nekaj mesecev, se bo zgodilo v oktobru letošnjega leta. </font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Gospod Andrej Rajh, beseda je vaša. Potem gospod Matjaž Han, za njim pa ni več prijavljenih k razpravi, tako bom razpravo o 1. členu zaprla in bomo glasovali o amandmaju k 1. členu, nato pa bom odprla razpravo o 2. členu. Izvolite, gospod Andrej Rajh.</font><br>
<br>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Predsedujoča, hvala lepa za besedo. </font><br>
<font size="4">	Razprava, ki poteka, je zelo, bom rekel, odpira številna vprašanja, povezana s pravicami delavcev. Res je, če se delavec okuži na delovnem mestu v Sloveniji, dobi 100 %  nadomestilo plače. A vendar obstaja veliko izjem. V Sloveniji imamo veliko delavcev iz držav bivše Jugoslavije, ki so uvrščene na rdeči seznam, in vrnitev teh delavcev ali pa obisk svojcev, tudi tistih, ki so potrebni nege, zdravstvene nege, pomeni, da mora delavec v karanteno. In če se vrne iz rdeče države, torej države na rdečem seznamu, ni upravičen do nadomestila plače. Slovenija te delavce krepko potrebuje. In zakon, kot je danes v veljavi, te delavce kaznuje, čeprav jih mi krepko potrebujemo. </font><br>
<font size="4">	Drugi primer, ki ga prav tako zakon ne obravnava, je, na primer, napotitev delavcev na ta območja. </font><br>
<br>
<b><font size="4">13. TRAK: (DAG) – 15.05</font></b><br>
<br>
<b><font size="4">	</font></b><font size="4">(nadaljevanje) Zakon predvideva eno izjemo, da lahko nekdo, na primer iz projektivnega biroja, za 24 ur obišče Hrvaško. Na območju, na primer, Splita, kakšnega hrvaškega otoka, projektira kanalizacijo, mora izvesti meritve, mora izvesti sestanek, in če v 24 urah ne pride nazaj, iz objektivnih razlogov, na primer, da je gneča na cesti ali pa nesreča, torej ne, da je on vpleten v nesrečo, ampak da mora zaradi nesreče čakati, je napoten v karanteno, seveda, ker je prišel iz take države, brez plačila. Ob tem pa imajo, na primer, lastniki vikendov pravico za 48 ur brez rizika večkrat obiskati Hrvaško. </font><br>
<font size="4">	Naslednji primer, ki se pa zdi bistveno, bistveno bolj pomemben, pa ga zdaj trenutno ne obravnavamo, pa bi ga po moje morali, je pa dvig nadomestila za brezposelnost. To nadomestilo se trenutno giblje, če se ne motim, med 350 in 892 evrov. In višina tega nadomestila je vzrok za tveganje za nastanek revščine. Mi moramo tu urediti dve zadevi. Torej, dvigniti moramo spodnjo mejo, zato da bodo ti najnižje plačani ljudje v primeru, da nastopi brezposelnost, in v primeru krize je pričakovati, da se bo ta brezposelnost povečala, dvigniti spodnjo mejo, pa nekako tudi popraviti zgornjo mejo, ker pravijo, da tisti, ki več plačuje, dobi malo več kot minimalno plačo. Mislim, da je to sistemska zadeva, ki bi jo morali urediti v bližnji prihodnosti. </font><br>
<font size="4">	Kar se pa tiče teh interventnih ukrepov za dvig nadomestila v primeru karantene, sem pa povedal dva tehtna ne populistična razloga, zaradi katerih bi ta amandma kolegov iz Levice morali sprejeti. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">	Zdaj pa dajem besedo še kot zadnjemu gospodu Hanu. Izvolite.</font><br>
<br>
<font size="4">	</font><b><font size="4">MATJAŽ HAN (PS SD): </font></b><font size="4">Hvala lepa, predsednica.</font><br>
<font size="4">	Spoštovani predstavniki ministrstva!</font><br>
<font size="4">	Ko poslušaš razpravljavce, ki se vrstijo eden za drugim, ima v bistvu vsak prav. Vsak odpira nekaj vprašanj in vsak daje s temi svojimi vprašanji tudi odgovore. In veliko je, žal, nejasnosti v tej krizi. Verjamem, da vsi delajo in delamo dobronamerno, ampak vsak bo našel v nekem členu, ki smo ga zapisali, tako pri interventnih zakonih ali pa tudi pri zakonih, ki jih zdaj Levica vlaga, veliko vprašanj. Moram reči, da imamo Vlado, Vlada sprejema zakone, Vlada sprejema neke odloke, Vlada sprejema neka pravila igre. Zdaj, ali se mi s to Vlado strinjamo ali se s to Vlado ne strinjamo, treba je spoštovati nekatere zadeve, ki so jih sprejeli. Hvala bogu, da imamo tako demokracijo. In še nekaj bi rad povedal. Jaz se strinjam, da je treba kakšno zadevo tudi zapisati, tako kot pravi Levica, v sistemski zakon, in to absolutno podpiram. </font><br>
<font size="4">	Kar je rekla gospa Tadeja Šuštar, je zelo korektno. In tu moram replicirati Mihi, ko je rekel, »karantena je karantena«. Ja, zdaj bom jaz vprašal, pa bom samo vprašanje podal in mi naj nekdo odgovori. Karantena je karantena, se strinjam. Država je sprejela, da je Hrvaška na rdečem seznamu, in na Hrvaško pač ne smemo iti, z določenimi izjemami. Zdaj, zakaj imamo tisti, ki imamo vikende na Hrvaškem, prednost pred navadnimi državljani, sicer ne vem, eni, ki so pa v Umagu in tako naprej, se lahko pa vrtijo, so v bistvu lahko deset dni na morju, samo da se gredo »štempljat«. Teh vprašanj je pač veliko, pa jih ne bom tu odpiral. Ampak zdaj mi pa nekaj povejte, nek privatnik ali pa nek direktor gre zavestno na Hrvaško, ki je na rdečem seznamu, zavestno na Hrvaško, lepo je deset dni na morju in potem bo šel za štirinajst dni v karanteno in mu bo država vse plačala. Oprostite, tega denarja država ne sme imeti! Zato je treba to jasno, Miha, v 1. členu tega vašega… ali pa v amandmaju zapisati. Če smo se odločili in če je stroka rekla, da je Hrvaška </font><br>
<br>
<b><font size="4">14. TRAK (VI) 15.10</font></b><br>
<br>
<font size="4">	(Nadaljevanje) rdeča, pa osmislimo delavce in tako naprej, ampak eden bo lahko šel za 10 dni na morje, šel za 14 dni v karanteno. In jaz kot davkoplačevalec in mi vsi bomo morali v bistvu 100 % plačati. Oprostite, tak ne sme biti izenačen z ljudmi, ki delajo v Sloveniji, ki so, bom rekel, vsak dan na nekem prepihu, v narekovajih, ne more biti tak izenačen. Zato imam jaz problem s tem 1. členom, ker ni jasno zapisan. Zakaj je dal Kacin Hrvaško v rdeče, v to se sploh ne bom spuščal. To je pač stvar stroke. Ampak ne more sedaj eden, ki gre zavestno v državo, ki smo jim prepovedali, da gre tja, tega, evo, to zadevo pa jaz ne kupim, ko bo lepo še 14 dni doma in ga bo morala država 100 %... Zato bi rad, Miha in tebe in mogoče državnega sekretarja, da vsaj to stvar rešimo. Jaz bom sicer zakon podprl, ampak to je za mene velika neznanka in lahko pride tudi do izigravanj. Hvala lepa. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. Naj samo opozorim, da gospod Kacin ne uvršča po barvah države, ampak to dela strokovna skupina epidemiologov, kajne, pri Vladi Republike Slovenije. Ampak saj razumemo retoriko, ampak prav je, da smo tukaj vendarle malo bolj natančni. Sedaj je kot predlagatelj besedo želel še gospod Kordiš, ki verjetno želi kolegu Hanu odgovoriti na zastavljeno vprašanje. Potem pa bomo zaprli razpravo k 1. členu. Izvolite, gospod Kordiš. </font><br>
<br>
<b><font size="4">	MIHA KORDIŠ (PS Levica):</font></b><font size="4"> Hvala za besedo, predsedujoča. Nimamo primerov v teh slučajih nadomestil za karanteno, da bi država komu dala kaj preveč. Imamo pa najmanj 6 tisoč primerov, da je država ljudem dala premalo, ker so izgubili polovico svoje plače in so padli v revščino, to se je junija dogajalo letos in sedaj grozi, da se bo zgodba v oktobru ponovila. Zakaj? Ker nimamo v sistemski zakonodaji nič tega rešenega. Vezati višino nadomestil na to na kakšnem barvnem seznamu je neka država, kaj si je izmislila vlada, kakor jih pač politično paše, stroka nima pa nič s tem, se mi zdi pa precej absurdno. Razumem kao argument, ja, če je neka država rizična, ta moralni argument, če je neka država rizična nimaš kaj tja riniti, pa potem nimaš kaj nadomestila za dobiti, ampak epidemija v resnici, saj nihče ne od nas, nihče od delavcev, pa saj nisi samostojno izmislil, saj ni to krivda od nikogar in tukaj je treba ljudi sistemsko zaščititi in jih sistemsko rešiti. In se mi zdijo tako zelo nevarni argumenti, ki globalni svetovni fenomen na koncu zreducirajo na individualno psiho. Sicer …/nerazumljivo/ kdo mislil, da je treba …/nerazumljivo/ vsebinsko stvar dopolniti lahko to stori, vloži dopolnilo, pa se bomo pogovarjali, češ, da to kar smo mi dali ni v redu in da je kao luknjavo na tej točki, ni problema. Nam se je zdelo prednostno najbolj smiselno, najbolj nujno nasloviti, da se delavce zaščiti. Ne pa, da kar naprej lovimo neke goljufe, ki jih zaenkrat sploh nimamo, pa pač na tisoči in tisoči ljudi, ki so ostali brez pol plače. To je tu zelo velika nevarnost, kateri se ne smemo pustiti zapeljati. </font><br>
<br>
<b><font size="4">	PREDSEDNICA EVA IRGL:</font></b><font size="4"> Gospod Han je želel še repliko, 3 minute, na izvajanje gospoda Kordiša. Izvolite. </font><br>
<br>
<b><font size="4">	MATJAŽ HAN (PS SD):</font></b><font size="4"> Ja, absolutno se strinjam, da smo verjetno dali premalo vsem, ne preveč, ampak okej, na koncu bomo morali tako ali tako vsi vse plačati. Vse kar smo danes dali v vseh teh mesecih bomo morali vsi trikrat, štirikrat več plačati. Ampak še enkrat, ali je to rdeča barva, zelena, rumena, definitivno, da je Hrvaška ta trenutek v onem. Miha, ti greš lahko danes tudi na, potem takem, greš lahko ti tudi na Hrvaško kot poslanec in verjetno ko se boš vrnil nazaj boš šel v karanteno. Drži? In zakaj bi morala sedaj država tebi plačati vse, če si šel zavestno v državo, ki pač je stroka, katerikoli je določil, strokovno ali tudi politično. Mislim, pustimo sedaj tukaj globalne zgodbe. Teh zarot je, bom rekel, vsak dan, pojdi na facebook pa to preberimo, teh zarot je vsak dan več, tako da rajši to ne berem. Ampak neka mala pravila imamo. </font><br>
<br>
<b><font size="4">15. TRAK: (NB) – 15.15</font></b><br>
<br>
<font size="4">	(Nadaljevanje) Zdaj, ali se z njim strinjamo ali ne, ne vem. Imamo vsi vse pomisleke, ampak dajmo raje tistim več, ki jim bomo karantelo dali zato, ker niso krivi zato, da so v karanteno prišli, tisti ki bo šel pa danes na Hrvaško, je pa kriv, da bo šel v karanteno, gre pa zavestno na Hrvaško, da bo šel v karanteno. Drži ali ne drži? Samo to bi rad vedel, drži to. Tisti, ki gre na Hrvaško na dopust zdajle za 10 dni, zavestno ve, da bo šel za štirinajst dni v karanteno. </font><br>
<br>
<b><font size="4">	PREDSEDNICA EVA IRGL:</font></b><font size="4"> Predlagatelj je želel besedo. Izvolite. </font><br>
<br>
<b><font size="4">	MIHA KORDIŠ (PS Levica):</font></b><font size="4"> Hvala za besedo, predsedujoča. </font><br>
<font size="4">	Matjaž, ti bom direktno odgovoril, pa odgovoril ti bom simple. Pri nas, kar se tiče mejnih režimov pa to katere farbca je kakšna država, vlada totalen kaos. Pa tisoč in ena izjema, pa iz danes na jutri se stvari spreminjajo in tako naprej. Ali bomo res ogrozili nadomestila za tisoče in tisoče, potencialno deset tisoče zaposlenih delavcev, ki pristanejo ali pa bodo pristali v karanteni, z mero in metriko tega vladnega žongliranja katera država je kako poštrihana pa kakšne izjeme tam veljajo. A veš, tako zelo zelo praznijo resnic, zelo hitro zelo prazna rata ta skrb, ko vemo, da ne Vlada ne Kacin in to, tukaj ne obvladujejo nič, pa so iz danes na jutri nekaj sproti izmišljujejo in ne more biti preživetje zaposlenih, ki so v karanteni, se pravi, so bili tako ali drugače zdravstveno ogroženi, so lahko problem za javno zdravje, vezana na to dnevno izmišljevanje oblasti, ki ne obvladuje ničesar. To je, to je tukaj pač prva stvar. </font><br>
<font size="4">	Druga stvar pri teh zlorabah se je pa treba tudi zavedati naslednje. Boljše plačana delovna mesta so ponavadi, recimo temu kognitivna delovna mesta. Menedžerske funkcije, pa mi tukaj, ki smo visoki državni uslužbenci, pa višji uradniki, itn., mi v osnovi zelo velik del svojega dela lahko odnesemo od doma, ali pa menedžerska klasa lahko odela večji del svojega dela od doma. Tej osnovi se, ne vem, zlorablja režim karantene in višine nadomestil, pač ne splača prav zaradi tega, ker v tej karanteni bodo v resnici še zmeraj delali, ker lahko tudi delali od doma. Pač na drugi strani imamo pa nekaj 100 tisoč pripadnikov delavskega razreda, ki delajo fizično, delajo v industriji, delajo v storitvah, dela v obratnih conah, itn., kjer imajo pa precej nižje plače od teh vodstvenih pozicij v firmah ali v državi. Tem ljudem pa po teh nadomestilih, ki zdaj veljajo, grozi zdrs padec v revščino, kot se je to že zgodilo junija z nekaj čez 6 tisoč primerov. In niti nimajo kakšnega interesa tudi v višini, v primeru višine nadomestila 80 %, tako kot v Levici zdaj predlagamo. Če greš ti v karanteno, 14 dni vsaj 80 % plače svoje, da primeš oziroma najmanj minimalke, ti si pa tudi zlorabe  resnici sploh ne morejo privoščiti zaradi tega, ker je to nadomestilo še zmeraj…, ogromno se jim pozna, teh 20 % se jim ogromno pozna, / nerazumljivo/ zelo težko, zelo težko skvačkajo z življenje skupaj in nikakor niso zmotivirani za zlorabo, tako da mislim, da ta osnovna dinamika, da jo je tukaj treba upoštevati, računati na kakšne zlorabe je že v osnovi ni za računati, da bi se zares do njih prihajalo. Kot drugo je pa to kar Vlada dela s farbanjem državic, pa mejnim režimom, pa izjeme te, one, ove, in dnevnimi spremembami vsega tega in totalno dezinformiranostjo ne more biti ravnilo o kateremu odrejamo nadomestila in iščemo individualno odgovornost. Tako. Razumem, razumem kaj si hotel povedati, samo to mislim, da sta tako dve točke konteksta, ki sem jih izpostavil, ker… Okej. </font><br>
<br>
<b><font size="4">	PREDSEDNICA EVA IRGL: </font></b><font size="4">Torej, saj se bosta lahko še dogovorila od zunaj. </font><br>
<font size="4">	Zaključujem razpravo k 1. členu in vloženem amandmaju Poslanske skupine Levica. </font><br>
<font size="4">	In sedaj dajem na glasovanje torej amandma Poslanske skupine Levica. Glasujemo. </font><br>
<font size="4">	Kdo je za? (4 člani.) Kdo je proti? (9 članov.)</font><br>
<font size="4">	Ugotavljam, da amandma ni bil sprejet.  </font><br>
<font size="4">	In sedaj odpiram razpravo k 2. členu. Naj samo opozorim, da sem pri razpravi k 1. členu seveda </font><br>
<font size="4">  </font><b><font size="4"> </font></b><br>
<b><font size="4">16. TRAK: (NB) – 15.20</font></b><br>
<br>
<font size="4">	(Nadaljevanje) dovolila širšo razpravo, tako kot je v nadavi. Sedaj pa bi prosila, da se res skoncentrirate samo na vsebino členov in na vsebino amandmajev. Sicer pa pri 2. členu, če ste si ga prebrali, vidite, da gre bolj za nomotehnično naravo. Torej sprašujem, če želi kdo razpravljati? (Ne.) Glasujemo o amandmaju Poslanske skupine Levica. Glasujemo. </font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da amandma ni bil sprejet.</font><br>
<font size="4">	Odpiram razpravo k 3. členu. Sprašujem, če želi kdo razpravljati? Če ne, in pa tudi amandmaju Poslanske skupine Levica. Glasujemo o amandmaju Poslanske skupine Levica k 3. členu. Glasujemo. </font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da amandma ni bil sprejet. </font><br>
<font size="4">	In prehajamo še na razpravo o 4. členu in o vloženem amandmaju, amandmaju Poslanske skupine Levica. Vidim, da ni želje po razpravo, tako da dajem ta amandma na glasovanje. Glasujemo. </font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da amandma ni bil sprejet. </font><br>
<font size="4">	In sedaj prehajamo še na glasovanje o vseh členih skupaj. Glasujemo. </font><br>
<font size="4">	Kdo je za? (8 članov.) Kdo je proti? (9 članov.)</font><br>
<font size="4">	Ugotavljam, da amandma ni bil sprejet. </font><br>
<font size="4">	In ker členi niso bili sprejeti, potem ugotavljam, da je obravnava predloga zakona na matičnem delovnem telesu končana. S tem tudi zaključujem drugo obravnavo predloga zakona na matičnem delovnem telesu. Odbor bo seveda pripravil poročilo v katerega bo vključil tudi to ugotovitev in ga posredoval predsedniku Državnega zbora. Predlagam, da sem sama kot predsednica poročevalka na seji Državnega zbora, če nimate nič proti. </font><br>
<font size="4">	</font><br>
<font size="4">	In prehajamo na </font><b><font size="4">2. TOČKO DNEVNEGA REDA – PREDLOG ZAKONA O DOPOLNITVAH ZAKONA O POKOJNINSKEM IN INVALIDSKEM ZAVAROVANJU, DRUGA OBRAVNAVA.</font></b><font size="4"> </font><br>
<font size="4">	Gradivo je bilo objavljeno na spletnih straneh Državnega zbora, in sicer ste dobili predlog zakona, mnenje Vlade, mnenje Zakonodajno-pravne službe, mnenje Državnega sveta, stališča Ekonomsko-socialnega sveta, predlog za amandma odbora Poslanske skupine Levica, prejeli ste amandmaje Poslanske skupine SDS, tudi pripombe strokovne in zainteresirane javnosti. Vabili smo predlagatelja, to je Slovensko demokratsko stranko, Zakonodajno-pravno službo, Ministrstvo za delo, družino, socialne zadeve in enake možnosti, še vedno je z nami gospod državni sekretar. Vabili smo Državni svet, dodatno pa smo potem povabili še Kmetijsko-gozdarsko zbornico. K predlogu so torej vloženi amandmaji Poslanske skupine SDS in sicer k 1., 2., 3. in 4. členu. Imamo tudi predlog za amandma poslanske levice k 1. členu in imamo tudi spremembe amandmajev poslanske skupine SDS, ki ste jih danes prejeli na klop. Na koncu pa še predlog za amandma odbora poslanskih skupin SDS in NSi in sicer k 5. členu. </font><br>
<font size="4">	Zdaj naj tukaj samo opozorim, ampak verjamem, da boste razumeli to situacijo, glede na to, da je že kar precej časa minilo, ko smo prvič razpravljali o tem zakonu, sprašujem vseeno predlagatelja, če želi dodatno še kaj dodati kot uvodno stališče, glede na to, da so tudi nekatere spremembe pri amandmajih.</font><br>
<font size="4">	 Gospod Tomaž Lisec, izvolite, beseda je vaša. </font><br>
<br>
<b><font size="4">	TOMAŽ LISEC (PS SDS):</font></b><font size="4"> Hvala predsednica za dano besedo. Spoštovani člani in članice tega odbora, predstavniki Vlade in vsi ostali, ki jih ta tema zanima. </font><br>
<font size="4">	Ja, gre že za kar dolgo zgodbo, zato dovolite dva stavka o čem pravzaprav govorimo. Kot je razvidno iz vsega skupaj, smo ta zakon v Poslanski skupini SDS</font><br>
<br>
<b><font size="4">17. TRAK (VI) 15.25</font></b><br>
<br>
<font size="4">	(Nadaljevanje) vložili že 25. septembra leta 2019, torej pred skoraj enim letom. Gre za zadevo, ki je nekako jara kača sprememb pokojninske zakonodaje, tako ZPIZ-1 iz leta 2000 in pa tudi ZPIZ-2 iz leta 2012, ki sta na področju pokojninskega in invalidskega zavarovanja prinesla veliko sprememb, ampak vsi skupaj, predvsem pa strokovna javnost ugotavlja, da vse le ni bilo tako idealno kot je bilo predočeno predvsem poslancem in vsem tistim, ki so sodelovali pri pripravi teh dveh zakonov in da smo določene skupine ljudi izpustili, verjetno nenamerno. Zakaj nenamerno? Sam sem še iz tistega mandata 2012 bil zraven še kako udeležen na koalicijskih usklajevanjih, kjer so takratni predstavniki resornega ministrstva skupaj s sindikati, delodajalci, delojemalci in še določenimi drugimi združenji predhodno uskladili vse člene zakona in je bilo pred nas poslance postavljeno eno zanimivo dejstvo. Kakršenkoli odstop od tega zakona bomo smatrali kot odstop od usklajenih rešitev. In zato smo seveda vsi poslanci tega državnega zbora, poudarjam vsi, nismo se delili na leve, desne, zgornje, spodnje, opozicijske, koalicijske, sprejeli tisti predlog zakona v dobri veri, da delamo dobro. Ampak kmalu smo ugotovili, predvsem na podlagi pobud in pa predlogov zainteresirane strokovne javnosti, da smo določene skupine izpustili. In tako smo leta 2017, kot je tukaj zapisano, v poznih večernih urah na 51. izredni seji sprejeli eno izmed novel ZPIZ, ko smo določeni skupini rešili tisto, kar sta jim ZPIZ-1 in ZPIZ-2 vzela oziroma na kar sta ZPIZ-1 in ZPIZ-2 pozabila. Ampak že takrat so do nas prišle pripombe, predvsem civilne iniciative, pa tudi Kmetijsko-gozdarske zbornice, da vse še ni rešeno. Zato je, spoštovani, tukaj danes pred vami oziroma pred nami ena izmed novel ZPIZ, ki rešuje dve zadevi. Ena je dokup tako imenovanih vojaških, študijskih in kmečkih let, ki so bila zapostavljena oziroma spregledana in so njihovi kupci, če želite po domače povedano, bili, jih kupili v dobri veri, da se bo to upoštevalo, ampak se potem ni upoštevalo. Druga skupina, ki pa je želimo s to novelo zakona reševati, pa so nekdanji kmečki zavarovanci, ki so v preteklosti plačevali višino zavarovanja za polni obseg pravic, priznalo pa se jim je zavarovanje za ožji obseg pravic.  Gre za dejstvo, da je v prejšnji državi lahko bil samo eden izmed kmetije zavarovan za širši obseg, ponavadi je bil zelo verjetno to moški, žena pa je plačevala isti, ampak je bila zavarovana za ožji obseg. In mi mislimo, da je to ena izmed dolgotrajnih krivic, ki se dogaja tem ljudem, torej ljudem na podeželju, ljudem na kmetiji, na žalost pač ker EMŠO dela svoje in leta tečejo je veliko teh ljudi doživelo trajanje svojega življenja brez tega, da jim je bila pravica popravljena, ampak še vedno je kar nekaj ljudi, ki čakajo, da se jim ta krivca povrne. Da ne gre za banalno zadevo, vrsto let v svojih poročilih ugotavlja tudi vsakokratni varuh človekovih pravic, ki pravi, da mora Državni zbor obe te anomaliji ustrezno v zakonodaji rešiti. Ob tej priložnosti bi se od tega časa, ko smo februarja letos prekinili sejo, ker smo želeli tudi mnenje Ekonomsko-socialnega sveta, se je zgodilo več zadev. Eno je seveda sprememba na resorju Ministrstva za delo, družino in socialne zadeve. In tukaj se s tega mesta kot predlagatelj oziroma pripravljavec zakona tudi v imenu Poslanske skupine SDS zahvaljujem sedanjemu vodstvu ministrstva, da je za razliko od prejšnjega vodstva ministrstva prisluhnilo našim pobudam, predvsem pa bi se zahvalili predvsem civilni iniciativi za dokup let, ki je mnoga leta neuspešno opozarjala na krivice. In pa s tega mesta tudi zahvala Kmetijsko-gozdarski zbornici Slovenije, ki je opozorila, da kljub </font><br>
<br>
<b><font size="4">18. TRAK: (DAG) – 15.30</font></b><br>
<br>
<b><font size="4">	</font></b><font size="4">(nadaljevanje) našim dobrim namenom še nismo vsega uredili. Zato se tudi zahvaljujemo za njihova vsa tako pisna kot ustna priporočila, ki sledijo temu, da tudi kmečka leta so tista, ki so jih ljudje dokupili, pa jih je treba zraven vojaških in študijskih let upoštevati. In na podlagi tega so spremembe naših amandmajev, za katere v imenu predlagateljev prosim za vašo podporo. Ne gre za veliko število ljudi, ki se jih dotikajo te spremembe zakona, ampak, še enkrat, v Poslanski Skupini SDS se strinjamo z vsemi tistimi, ki delimo stališče, da če so se krivice zgodile, se je za njih treba opravičiti in krivice popraviti. In to s to novelo danes tudi delamo, zato upamo, da bomo tu čim bolj soglasni, da te krivice, ki so se zgodile, popravimo in da s 1. 1. 2021 oziroma po tem času vsi ti oškodovanci dobijo ustrezno vrnjeno tisto, kar jim je bilo vzeto.</font><br>
<font size="4">	Najlepša hvala.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">	Besedo dajem državnemu sekretarju Ministrstva za delo, gospodu Cvetu Uršiču.</font><br>
<br>
<font size="4">	</font><b><font size="4">CVETO URŠIČ: </font></b><font size="4">Hvala lepa, gospa predsednica.</font><br>
<font size="4">	Spoštovane poslanke in poslanci, spoštovani gostje!</font><br>
<font size="4">	Po preučitvi navedb predlagatelja zakona Vlada meni, da je vsebina predloga ustrezna, in se s predlogom strinja, saj je pokojninski in invalidski sistem v Sloveniji sistem socialnega zavarovanja, kar pomeni, da so pravice, ki se iz zavarovanja priznavajo, vezane na predhodno zavarovanje ter vplačilo prispevkov. Glede na trenutno veljavno ureditev pokojninske dobe brez dokupa bi lahko po mnenju Vlade prišlo do neenakega obravnavanja različnih položajev ter do nesorazmernega posega v pravice zavarovancev, ki so dokupili pokojninsko dobo za čas študija, služenja vojaškega roka vse do leta 2012, prav tako pa bi bili v neenakem položaju tudi kmetje, ki jim je bila glede na takrat veljavno zakonodajo omogočena zgolj vključitev v obvezno zavarovanje za ožji obseg pravic, čeprav so plačevali prispevke v višini, ki bi jim zagotavljala pravice za širši obseg. Po naših podatkih bi navedeni predlog zakona imel vpliv na približno 5 tisoč upokojencev, ki trenutno prejemajo znižano pokojnino, v povprečju pa bi imeli za približno 4 % višjo pokojnino. </font><br>
<font size="4">	Torej, Vlada Republike Slovenije podpira predlog zakona. 	Hvala.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam za dodatno pojasnilo.</font><br>
<font size="4">	Zdaj pa glede na to, da smo dobili na mizo tudi spremembe amandmajev Poslanske skupine Slovenske demokratske stranke, dajem besedo še gospe Nataši Voršič iz Zakonodajno-pravne službe. </font><br>
<br>
<font size="4">	</font><b><font size="4">NATAŠA VORŠIČ: </font></b><font size="4">Hvala lepa za besedo, gospa predsednica.</font><br>
<font size="4">	Lep pozdrav vsem!</font><br>
<font size="4">	Zakonodajno-pravna služba je k predlogu zakona dala pisno mnenje, v katerem so bile tako načelne kot konkretne pripombe. Vse konkretne pripombe so ustrezno upoštevane v predlaganih amandmajih poslanske skupine, ki je predlagala zakon. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">	Odpiram razpravo o 1. členu in dveh amandmajih, in sicer o amandmaju Poslanske skupine Levica in amandma Poslanske skupine SDS, nato bom še povedala, o katerem bomo najprej glasovali. Prvi se je k razpravi prijavil gospod Miha Kordiš – izvolite -, potem pa tisti, ki še želijo razpravljati. Nato pa bomo zaprli razpravo o 1. členu. Izvolite, gospod Kordiš.</font><br>
<br>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoča.</font><br>
<font size="4">	Zakonodaja, ki pri nas ureja pokojnine, zbiranje denarja in tako naprej, je silno, silno kompleksna. In ne preseneča, da vsakič, ko se je v to zakonodajo posegalo, se je ustvarjalo nove in dodatne krivice, včasih po malomarnosti, včasih namerno, včasih pa čisto po nesreči. Sam bi celo zagovarjal argument, da je sama višina pokojnin, ki so tako zelo nizke, da ne omogočajo preživetja več kot polovici upokojencev, krivica, zagotovo, ampak danes pri teh spremembah pokojninske zakonodaje tega ne obravnavamo, ampak obravnavamo drugačne tipe krivic. In v Levici smo predložili amandma, ki odpravlja krivico za </font><br>
<font size="4">	</font><br>
<b><font size="4">19. TRAK: (DAG) – 15.35</font></b><br>
<br>
<b><font size="4">	</font></b><font size="4">(nadaljevanje) nekaj tisoč slovenskih državljank in državljanov, ki so kot brezposelni sami vplačevali pokojninsko zavarovanje. Potem je pa druga Vlada Janeza Janše spremenila Zakon o pokojninskem in invalidskem zavarovanju in podrla star sistem, po katerem so ti ljudje v pričakovanju solidnejših pokojnin oziroma normalnih pokojnin in normalnega odhoda v pokoj tudi terminsko, za izpolnitev pokojninske dobe, sami vplačevali. Ta sistem je druga Janševa Vlada podrla in ga je na novo definirala, a hkrati teh samoplačnikov, brezposelnih ljudi ni o tem nikakor obvestila, da so se spremenila pravila igre. In ljudje so sami v pokojninsko blagajno vplačevali še kar naprej, čeprav jim pokojninska doba ni tekla. Predstavljajte si ogorčenje ali pa šok, ko so ti ljudje izvedeli, da so dajali denar za to, da bodo normalno lahko odšli v pokoj, sami, kot brezposelni - takrat se je dogajalo kup stečajev in vsega tega -, potem se jim pa vsa ta vplačila ne priznavajo več. Silna krivica. No, krivica, ki jo naslavlja in odpravlja naš amandma – za vse, ki so vplačevali samostojno v pokojninsko blagajno še pred letom 2012, torej pred takratno spremembo Zakona o pokojninskem in invalidskem zavarovanju, da se jim prizna to njihovo vplačevanje pri njihovem uveljavljanju pokojnine oziroma pokojninske dobe. To je na prejšnji razpravi tega odbora na isto temo podprl tudi Zavod za pokojninsko in invalidsko zavarovanje kot, ja, res je, gre za krivico, in ja, res je, to krivico je treba odpraviti, in da to, kar smo v Levici predložili, dejansko odpravlja to krivico, za tiste, ki so tudi po letu 2012 naprej vplačevali, v prepričanju, da jim to omogoča normalen odhod v pokoj, tudi če so brezposelni, do prve odjave iz tega njihovega prostovoljnega vplačevanja prispevkov. Ne vidimo nikakršne omejitve v Levici, da za to, kar lahko vsi identificiramo kot krivico, kar je tem ljudem država naredila, v teh določbah in v tej obravnavi z našim amandmajem ne odpravimo, če ne na današnji seji odbora, pa na plenarni seji Državnega zbora. </font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala, gospod Kordiš.</font><br>
<font size="4">	V tem trenutku poteka razprava o 1. členu in dvema amandmajema, Poslanske skupine Levica in Poslanske skupine SDS. K besedi se je prijavila gospa Iva Dimic, potem pa gospod Andrej Rajh. </font><br>
<br>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa za besedo, predsedujoča.</font><br>
<font size="4">	Lepo pozdravljeni vsi, tudi predstavniki ministrstva!</font><br>
<font size="4">	Glede na dolgoletne razprave v Državnem zboru, kako odpraviti nastale krivice še iz prejšnjega sistema – tu govorim predvsem o odpravi krivic kmetom, ki so bili zavarovani za ožji obseg, plačevali pa so približno v enakem obsegu kot njihovi kolegi, za širši obseg -, mogoče samo ena taka zgodovinska osvetlitev, kdo je za kaj plačeval. Običajno je bilo tako, da so širši obseg lahko vplačevali kmetje, ki so bili združeni ali pa pridruženi nekim zadrugam; tako je država, bom rekla, bivši režim je spodbujal zadružništvo na tak način. Tisti kmetje, ki pa se niso odločili, da bodo vstopili v zadrugo, zaradi takega ali drugačnega razloga, pa se niso imeli možnosti zavarovati za širši obseg, seveda, glede na velikost kmetij ali pa katastrski dohodek že takrat, pa so vplačevali enak znesek kot tisti, ki so bili v sistemu zadružništva, če poenostavljeno rečem, bolj razumljivo. In moram reči, da sem tu po devetih letih, odkar se o tem pogovarjamo v Državnem zboru, zadovoljna, da se bodo te krivice odpravile. In sem zadovoljna, da bo tu naš minister iz kvote Nove Slovenije Janez Cigler Kralj uresničil tiste svoje zaobljube in obljube, ki jih je dal tudi kot minister, da bo začel postopno odpravljati krivice. </font><br>
<br>
<b><font size="4">20. TRAK: (DAG) – 15.40</font></b><br>
<br>
<b><font size="4">	</font></b><font size="4">(nadaljevanje) In sem, lahko rečem, res zadovoljna, da se bo to zgodilo tudi kmetom, za katere vemo, kako so bili že od nekdaj tretirani. Saj teh kmetov ni tako veliko v Sloveniji, pa vendar se mi zdi, da jih je okrog 100 do 150, da tudi oni pridejo do pravic. Ta poprava bo pomenila tudi višjo pokojnino, upravičenost do enakih pravic iz pokojninskega sistema, kot so letni dodatek, dodatek za pomoč in postrežbo; vsi ti so bili do sedaj za to prikrajšani. Življenje na kmetiji je tudi danes, bom rekla, težko in enostavno moramo stremeti tudi s tega vidika, da vidimo kmetije kot širše socialno okolje, kjer dejansko živijo tri generacije, otroci in tudi starejši, in je tudi ta socialni vidik vezan na posamezno kmetijo. Če gledamo zgolj samo z gospodarskega vidika, se mi zdi, da je to preveč ozko gledanje in je treba gledati tudi ta socialni vidik na slovenskem podeželju. Zdi se mi, da je to zelo pomembno, in res pozdravljam, da se bodo te zadeve uredile, seveda na način, da bodo te pokojnine, tudi kmečke, za 40 let delovne dobe brez dokupa vendarle znašale tistih 555,76 evra, trenutno, brez dokupa, govorim o 40 letih delovne dobe na kmetiji brez dokupa. </font><br>
<font size="4">	Seveda pozdravljam tudi to, da se ureja tudi področje dokupa delovne oziroma pokojninske dobe do 31. 12. 2012. Teh upravičencev, ki bi bili do tega upravičeni, je v Sloveniji, kot je povedal državni sekretar, nekje med 4 do 5 tisoč, in tudi tu so bile krivice. In še enkrat poudarjam, da sem res zadovoljna, da se je Vlada, tudi minister Janez Cigler Kralj, odločila, da bodo te krivice začeli popravljati. Nobeden od ministrov do zdaj ni bil zmožen, tako za kmete kot za vse tiste, ki so vplačevali do 31. 12. 2012, ali pa ni bilo politične volje, da bi se to odpravilo. No, tako je to res korak naprej in bom amandma seveda podprla. Sem pa želela še poudariti, da verjamem, da bo ta Vlada krivice odpravljala na različnih področjih, kjer so se zgodile, tudi v prihodnjih mesecih. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam. Se kar strinjam z vašo razpravo. Treba je povedati, da je Slovenska demokratska stranka večkrat v preteklosti vložila ta zakon, tako kot tudi danes, pa, žal, ni bil sprejet. </font><br>
<font size="4">	Besedo dajem gospodu Andreju Rajhu. Izvolite.</font><br>
<br>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa.</font><br>
<font size="4">	Kot veste, so za stranko SAB upokojenci zelo pomembna tema in vedno smo se borili za njihove pravice, tudi v času prejšnje finančne krize, ko smo poskrbeli oziroma ko je takratna predsednica Vlade Alenka Bratušek poskrbela, da se Sloveniji ni pripetil grški scenarij, da so se ohranile višine pokojnin, plač in socialna država. </font><br>
<font size="4">	V tem času smo se v stranki SAB zmeraj zagovarjali, da se varčevalni ukrepi za upokojence odpravijo. Tako smo poskrbeli za to, da se pokojnine usklajujejo, da se je dvignil odmerni odstotek. Žal, nismo izborili krajšega prehodnega obdobja za moške, torej izenačitve, zato pozivamo Vlado, da to stori. Za več kot 100 tisoč upokojencev smo zagotovili brezplačni javni medkrajevni prevoz, kar je zelo pomembno za kraje na podeželju, kjer ljudje nimajo avtomobilov in so starejši, zato jim bo ta pridobitev prišla še kako prav. </font><br>
<font size="4">	Zelo se zavzemamo za dvig najnižjih kmečkih pokojnin. Menimo, da je prav, da se tudi na tem področju odpravi vzrok za tveganje revščine </font><br>
<font size="4">	</font><br>
<b><font size="4">21. TRAK: (TB) – 15.45</font></b><br>
<br>
<font size="4">	(nadaljevanje) in seveda, če pogledamo, da marsikdo zaradi tega ne bo več upravičen do varstvenega dodatka, to za proračun ne bo predstavljajo neke posebne obremenitve. Še več, predstavljalo bo odpravo krivic.</font><br>
<font size="4">	Kar se tiče tudi dokupa, torej upoštevanja plačil za dokupljena leta. To seveda tudi podpiramo, ker menimo, da je potrebno, da se vsako delo in vsak prispevek, ki je plačan, upošteva. To je tudi garant, da bodo aktivna generacija vplačevala v pokojninsko blagajno in je to tudi en od garantov za to, da bo pokojninska blagajna plačevala, torej poslovala stabilno. Bi pa vseeno rad še na koncu opomnil. Nam se je zdel en zelo, hm, predlog, ki ste ga v preteklosti v SDS večkrat izpostavljali, govorite o božičnici. Mi predlagamo, da se tudi za upokojence, tako kot ste vi večkrat poudarjali in želeli, da se upokojencem nekako zagotovi neka trinajsta pokojnina. Menimo, da je ta predlog zelo dober. Če ga ne boste, ker imate veliko dela, tudi s spopadanjem z Covid epidemijo, bomo ta predlog pripravili mi.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Sedaj nimam več prijavljenih k 1. členu, samo še kot predlagatelj, je želel gospod Lisec, izvolite.</font><br>
<br>
<font size="4">	</font><b><font size="4">TOMAŽ LISEC (PS SDS): </font></b><font size="4">Ja, zelo na kratko, če dovolite.</font><br>
<font size="4">	Najprej hvala vsem tistim, ki ste razpravljali in dali podporo temu predlogu zakona. Upam, da bo to izkazano tudi na glasovanju. Najprej še enkrat res zahvala tako civilni iniciativi, ki je pogumno prišla do mene, z željo, da se popravijo krivice. Še enkrat res hvala Kmetijsko gozdarski zbornici za zelo strokovno in pa aktivno sodelovanje.</font><br>
<font size="4">Ja, dejstvo je, da smo v Poslanski skupini SDS, mislim da, v mandatih 2014–2018 in pa 2018–2020, mislim da vložili 7 predlogov za novele zakonov. Najprej smo šli po sistemu prva splošna obravnava, pa smo videli mnenje poslanskih skupin, ampak, vedno je bilo mnenje poslanskih skupin tedanjih koalicij, da so bili proti. Tako smo poleg vsega tega, kar danes imamo pred sabo, torej, dokup kmečkih, vojaških in pa študijskih let, ter pa kmečkih zavarovancev, že predlagali dvig najnižjih kmečkih pokojnin, invalidskih pokojnin in to verjamem, da bo ta Vlada naredila, kajti, kot rečeno, dva predloga zakona sta pripravljena in tiste krivice, ki so se zgodile, jih je treba popraviti in tisto, kar imajo tisti, z najnižjimi kmečkimi oziroma invalidskimi pokojninami, jim je treba dati več.</font><br>
<font size="4">Tako da, sem zelo vesel no, da nadaljujemo s tistim, kar smo začeli leta 2017. Tukaj jaz nimam nobenega problema, da povem, da smo soglasno mislim da takrat, podprli, tako imenovan, Hanov zakon, ko smo določeni skupini že rešili tisto, kar jim je bilo z prejšnjimi pokojninskimi reformami ali pa zakoni kršeno. Danes upam, da bomo nadaljevali in pa, kot rečeno, upam, da bo ministrstvo samo ali pa s pomočjo naše poslanske skupine, poleg tega, kar je prej omenil kolega Rajh, dali določene priboljške, rešili še tisto, kar je najbolj nujno potrebno in v Poslanski skupini SDS mislimo, da je treba najnižje kmečke in pa invalidske pokojnine spraviti na življenja dostojen nivo, kot rečeno pa mislim, da bo, ne samo bombončki, ampak konkretni ukrepi so bili že sprejeti – enkratni solidarnostni dodatek za upokojence, upokojenci imajo možnost unovčiti vavčerje, brezplačni javni prevoz se je že začel izvajati… Skratka, veseli me, da se tudi upokojencem in tistim, z krivicami, te krivice odpravljajo.</font><br>
<font size="4">Jaz verjamem, morda se dotaknem še amandmaja Poslanske skupine Levica – mi osebno, v Poslanski skupini SDS, nimamo problema z podporo temu amandmaju, ampak, ker se bo verjetno o temu amandmaju glasovalo prej, kot o naši spremembi amandmaja, bi morda tukaj prosil Poslansko skupino Levico ali da umakne amandma ali pa da razumejo, da danes ne bomo podprli tega amandmaja, jih pa ob tej priložnosti že naprošam, da sami vložijo ta amandma do seje Državnega zbora</font><br>
<br>
<b><font size="4">22. TRAK: (NB) – 15.50</font></b><br>
<br>
<font size="4">	(Nadaljevanje) in tukaj lahko rečem vsaj stališče Poslanske skupine SDS, da bomo tisti amandma na sami seji Državnega zbora tudi podprli, torej še razširili popravo krivic tistim, ki jim je bila v preteklosti storjena.</font><br>
<font size="4">	Hvala. </font><br>
<br>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam. </font><br>
<font size="4">	Sedaj sem videla, da se je k razpravi želel prijaviti še gospod Han. Gospod Rajh, vi pa ste, če prav razumem, želeli repliko. Izvolite, tri minute imate po Poslovniku. </font><br>
<br>
<b><font size="4">	MAG. ANDREJ RAJH (PS SAB): </font></b><font size="4">Hvala lepa. </font><br>
<font size="4">	Bil sem direktno omenjen in izzvan. S sabo nismo nikoli dajali upokojencem bombončke. Prelagali in sprejeli smo sistemske rešitve, ki niso enkratne, ampak trajne, vsak mesec, doživljenjsko. In zelo ponosni smo na to, da je ministrica, takratna ministrica Alenka Bratušek omogočila več kot 600 tisoč našim sodržavljanom uporabo brezplačnega javnega potniškega prometa med kraji po Sloveniji, in da je ukrep bil dober, govori to, da ga je izkoristilo več kot 130 tisoč upravičencev, med njimi tudi številni upokojenci. Jaz bi si želel, da bi sedanje Ministrstvo za infrastrukturo bolj aktivno pristopilo k promociji tega produkta na zasedanju. V ponedeljek smo imeli sejo v Državnem svetu in nekako od predstavnika ministrstva za infrastrukturo nisem čutil nekega ogrevanja, da bi ta produkt reklamiral med upokojenci in upravičenci, še več, govoril je, da je to v breme proračuna, kljub temu, da vlaki, če tega ne bi bilo, bi vozili prazni. </font><br>
<font size="4">	Hvala lepa. </font><br>
<br>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam. </font><br>
<font size="4">	Še gospod Han je želel k 1. členu razpravljati in obema amandmajema. Tukaj dovolim malce širšo razpravo, potem pa se omejite res na razpravo, ki jo imajo členi. Izvolite, gospod Han. </font><br>
<br>
<b><font size="4">	MATJAŽ HAN (PS SD):</font></b><font size="4"> Saj bom relativno zelo kratek. </font><br>
<font size="4">	Jaz osebno s kolegom bova podprla zakon, pa sem rekel besedico »seveda«, ker dejstvo je, da je v preteklosti tudi kakšen predlog, ki je bil isti, v Poslanski skupini SD nismo podprli. Pa bom povedal zakaj zdaj podpiramo. Ne zato, ker nam je zdaj lahko in ker smo v opoziciji in podpiramo všečne predloge, pa ne gre za nobene EPP, itn., ker sem zdajle malo poslušal. Dejstvo je, da smo mi družba, ki se stara, imamo problem tako kot po celi Evropi. Dejstvo je, da te naše blagajne, vse želje, ki jih imamo poslanci, ki jih imajo vsi, ne bodo vzdržale ne proračun naš ne ZPIZ-ova blagajna ne zdravstvena blagajna, potreb bo vsak dan več, vplačil je vsak dan manj, želja in pa tudi zakona, ki jih vlagamo ta moment, je pa vsak dan več. In tukaj sem predvsem zmeraj zaupal ljudem, ki so pač izračunali, itn., in so rekli, pač nekatere stvari ne gredo. Da je v našem pokojninskem sistemu veliko nepravilnosti in izjem, itn., to je dejstvo. Če bomo danes rekli, da gremo na 65 let, bomo imeli, ali pa na 67 let, kot nekatere druge države, bomo imeli seveda vojno, itn. Tako da, meni je vse to jasno, ampak glede na to, da je to zdaj SDS vložil in je zdaj to Vlada podprla, ne bom se spuščal zakaj, itn., je pa zanimivo, da prej verjetno 90 % istega strokovnega osebja je prav kontra govorilo kakor zdaj govori, ampak to je pač politika, usmeritve ministrov pač morajo upoštevati. Tako, da jaz bom to podprl in upam, da se nam bo na koncu koncev vse izšlo. Verjamemo pa, verjamem pa, da bo zdaj še kakšna skupina ljudi, ki je v našem pokojninskem sistemu na nek način se ji naredi, krivica šla v to zgodbo in potem bomo imeli vsi težave, ali vi ali mi, tako kot so jih imeli prej, tako da, to je to. Tako da, zato bom danes podprl, v preteklosti boste, ste pa lahko videli, da sem takšen predlog tudi zavračal. </font><br>
<font size="4">	Zdaj pa samo en stavek, ker nimam velikokrat priložnost, okli vavčerje. Jaz podpiram. Mislim, da smo dobro stvar naredili, da ste dobro stvar, smo tudi mi to podprli. Zato, ker govorim, o starejših govorimo in pa… Kaj je prišlo, zdaj tudi se pogovarjamo, razmišljamo in vsak zakon, ki ga sprejmemo, potem vidimo kje smo naredili kakšno napako. Vavčerje so dobili tudi vsi ljudje v domu starejših. Zakaj to govorim? Hrastniški dom, itn., so v velikih finančnih težavah, ga bo treba reševati, se bom tukaj še pol obrnil na gospoda državnega sekretarja. in tudi vsi ljudje, ki nikamor ne morejo iti v domovih, ker so na postelji, so dobili te vavčerje. In kaj ti naredijo? Vsaj nekaj lahko dajo svojim vnukom. </font><br>
<br>
<b><font size="4">23. TRAK: (NB) – 15.55</font></b><br>
<br>
<font size="4">	(Nadaljevanje) To drži. Tudi to je zelo… Ampak zakaj danes ne popravljamo, če se da, pa naj imajo ti ljudje, ki so v domih, naj imajo teh 200 evrov zato, da se jih bo lahko zmasiralo, da se jih bo lahko uredilo, da bodo lahko kakšen, bom rekel, kakšno zadevo si plačali, ki si jo drugače ne morejo plačati, ker jim tako ali tako denarja zmanjka za tisti…, vnuki bodo pa šli kdaj drugič mogoče na dopust. Ampak to so mi starejši rekli, nekateri. Seveda, eni… In naj imajo možnost ali dajo vnuku ali ga pa za sebe porabi, ne zato, da bo šla v hotel, ker v hotel ne bo mogla iti, za neko, bom rekel, dobro stvar, ki se jo lahko naredi tudi v domu. Se opravičujem predsednica, ni bilo to v smislu tega zakona, ampak glede na to, da se pogovarjamo o starejših, hočem povedati, da se stvari spreminjajo, gledaš potem stvar še iz drugega zornega kota in včasih bodo malce bolj kar se tiče operativni, pa bo mogoče stvar boljša. </font><br>
<font size="4">	Hvala lepa. Pa še se še enkrat opravičujem. </font><br>
<br>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam, gospod Han. </font><br>
<font size="4">	Jaz pa moram reči, da sem vesela, da boste podprli ta zakon. Danes Slovenska demokratska stranka, že večkrat smo ga v preteklosti predlagali in dejstvo je, da je dober in da popravlja krivice. In dobro bi bilo, da bi tudi ostali mogoče celo enotno podprli ta zakon danes. </font><br>
<font size="4">	Sedaj je besedo želel gospod Kordiš. Ne razumem, ali repliko ali… Razpravo, ker ste jo že imeli. / oglašanje iz ozadja/ Skratka, gospod Kordiš, potem pa gospod Jurij Lep, potem pa ne vidim več razpravljavcev in bom razpravo zaključila k 1. členu. </font><br>
<font size="4">	Izvolite, gospod Kordiš. </font><br>
<br>
<b><font size="4">	MIHA KORDIŠ (PS Levica):</font></b><font size="4"> Hvala za besedo. </font><br>
<font size="4">	Mi bomo na plenarni obravnavi Državnega zbora ta zakon podprli, če bo sprejet ta naš amandma. Takrat ga bomo še enkrat vložili za plenarno sejo, danes bomo sicer pač podprli ta naš amandma, seveda vsebinsko stojimo za njim, razumemo da imamo tukaj postopkovno, nomotehnični problem. Upam pa, ja, da bo potem na Državni zbor, da bo potem na plenarni seji sprejet, ker res no, mislim to, da so ljudje kot samoplačniki pokrivali svojo pokojninsko zavarovanje potem pa, da jim država tega ne priznava in jih niti takrat, ko se je spremenila zakonodaja, ni o tem obvestila, to je res grda krivica no, dajmo to rešiti. Hvala. </font><br>
<br>
<b><font size="4">	PREDSEDNICA EVA IRGL: </font></b><font size="4">In dejstvo je, da s tem zakonom dejansko ravno to krivico odpravljamo in to je pomembno in dober signal za našo družbo. </font><br>
<font size="4">	Sedaj pa dajem besedo še gospodu Juriju Lepu. Izvolite. </font><br>
<br>
<b><font size="4">	JURIJ LEP (PS DeSUS):</font></b><font size="4"> Hvala lepa za besedo. </font><br>
<font size="4">	Tudi jaz bom recimo začel mojo razpravo v tem smislu, da je Desus vsa ta leta, ves ta čas tega zakona ni podprl. Dejstvo je v tem, da še delno pri tem tudi stojimo, saj ravno ga bomo danes podprli zato, ker bi bilo dejansko zelo noro in zelo nelogično, da bi bil Desus edini, ki zagovarja vse zgodbe za starejše, za upokojence, bi bil proti. Naš pomislek gre v tej smeri, da so nekateri vplačevali leta, eni so dokupili leta namensko, drugi so bili, ki so v zavarovanje šli s svojo voljo in sigurno niso obe na isti ravni. Nekateri so se odločali kaj je za posameznika bolje, ali plačuje prostovoljno ali gre v odkup let. Tudi jaz sem razmišljal pred leti, da bi kupil vojsko pa študij, pa bi takrat, mislim, da okrog 6 tisoč evrov, takrat sicer mark, to kupil, pa bi imel 6 let delovne dobe, pa se za to nisem odločil. Zdaj za to sem jaz sam kriv ne pa družba, ampak v tem / nerazumljivo/ je pa zdaj zgodba s tem zakonom, bomo nekaterim, ki so res plačevali zavestno, jim bomo dali neki plus, tisti ki so pa prišli v špekulacije, pa bodo tudi dobili nek plus, samo vsekakor bo to manjša škoda kot tistemu, če zdaj ne bi tega zakona sprejeli. Tako da, Poslanska skupina Desus pa tudi sam bom ta zakon podprl. </font><br>
<br>
<b><font size="4">	PREDSEDNICA EVA IRGL: </font></b><font size="4">Najlepša hvala. Zaključujem torej razpravo k 1. členu in obema amandmajema. </font><br>
<font size="4">	In dajem na glasovanje najprej amandma Poslanske skupine Levica. Glasujemo. </font><br>
<font size="4">	Kdo je za? (4 člani.) Kdo je proti? (7 članov.)</font><br>
<font size="4">	Ugotavljam, da amandma ni bil sprejet. </font><br>
<font size="4">	In dajem na glasovanje še amandma Poslanske skupine SDS. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Zaključili smo torej z razpravo k 1. členu. </font><br>
<br>
<b><font size="4">24. TRAK (VI) 16.00</font></b><br>
<br>
<font size="4">	(Nadaljevanje) Odpiram razpravo k 2. členu in amandmaju Poslanske skupine Slovenske demokratske stranke. Vidim, da ne želi nihče razpravljati, zato dajem na glasovanje amandma k 2. členu Poslanske skupine SDS. Glasujemo. </font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Odpiram razpravo k 3. členu. Tukaj imamo tudi amandma Poslanske skupine Slovenske demokratske stranke. Ker ne želi nihče razpravljati dajem takšen amandma na glasovanje. Glasujemo. </font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	V razpravo dajem 4. člen in pa amandma k 4. členu, prav tako Poslanske skupine SDS. Ker ne želi nihče razpravljati dajem amandma na glasovanje. Glasujemo. </font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Sedaj imamo pred seboj še amandma za amandma odbora poslanskih skupin SDS in Nove Slovenije k 5. členu. Nihče ne želi razpravljati, zato dajem takšen amandma na glasovanje. Glasujemo. </font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je predlog za amandma odbora izglasovan.</font><br>
<font size="4">	To pomeni, da smo sedaj glasovali o vseh amandmajih.</font><br>
<font size="4">	Sedaj pa bomo prešli še na glasovanje o vseh členih zakona skupaj. Še prej pa sprašujem, če želi še kdo razpravljati? Ne. Potem dajem na glasovanje. Glasujemo. </font><br>
<font size="4">	Kdo je za? (10 članov.) Je kdo proti? (Nihče.)</font><br>
<font size="4">	Ugotavljam, da so vsi členi sprejeti.</font><br>
<font size="4">	Sprejete amandmaje se vključi v dopolnjen predlog zakona, ki bo sestavni del poročila odbora. </font><br>
<font size="4">	S tem zaključujem drugo obravnavo predloga zakona na matičnem delovnem telesu. </font><br>
<font size="4">	Poročevalka na seji zbora bom jaz, kot predsednica, če nimate nič proti. </font><br>
<font size="4">	S tem zaključujem drugo obravnavo predloga zakona na matičnem delovnem telesu. </font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA, TO JE PREDLOG ZAKONA O SPREMEMBI IN DOPOLNITVI ZAKONA O JAVNEM JAMSTVENEM IN PREŽIVNINSKEM SKLADU REPUBLIKE SLOVENIJE – DRUGA OBRAVNAVA.</font></b><br>
<font size="4">	Gradivo je objavljeno na spletnih straneh Državnega zbora, in sicer predlog zakona, mnenje Zakonodajno-pravne službe, mnenje Vlade ter vloženi amandmaji Poslanske skupine Slovenske demokratske stranke. Na sejo sem vabila predlagatelja, to je Poslanska skupina Slovenska demokratska stranka, Zakonodajno-pravno službo, Ministrstvo za delo, družino, socialne zadeve in enake možnosti. Z nami je državni sekretar. Vabili smo tudi Državni svet Republike Slovenije.</font><br>
<font size="4"> </font><br>
<font size="4">	Pričenjam z </font><b><font size="4">drugo obravnavo </font></b><font size="4">predloga zakona v kateri bomo opravili razpravo in glasovanje o posameznih členih predloga zakona. Najprej sprašujem ali želi besedo predlagateljica oziroma v imenu predlagateljev Poslanske skupine SDS gospa Anja Bah Žibert? Izvolite.</font><br>
<br>
<b><font size="4">	ANJA BAH ŽIBERT (PS SDS):</font></b><font size="4"> Hvala lepa za besedo, predsedujoča. Začela bom takole, predlog spremembe in dopolnitev zakona o javnem jamstvenem in preživninskem skladu Republike Slovenije, ki ga predlagamo, ni obsežen. Spremembe res niso obsežne, so pa pomembne. So pa pomembne, kajti rešujejo situacijo za katero jaz osebno lahko povem, da preden sem se s tem področjem začela ukvarjati sploh nisem vedela, da obstaja. Da imamo na nek način na tem področju dvojna merila. Dvojna merila za tiste otroke, ki preživnino dobivajo s strani enega od staršev </font><br>
<br>
<b><font size="4">25. TRAK (VI) 16.05</font></b><br>
<br>
<font size="4">	(Nadaljevanje) in za tiste otroke oziroma mladostnike, lahko rečemo, ki preživnino dobivajo v skladu z zakonom o javnem jamstvenem in preživninskem skladu, se pravi, da dobivajo preživnino s strani sklada. Kakšna je razlika? Poglejte, če eden od staršev, se pravi starš ne preživlja otroka v svojem gospodinjstvu mora za njega prispevati preživnino v mesečnem znesku in seveda v tem določenem obsegu. To pač stori eden od staršev. To nekako se plačuje do otrokovega 18. leta starosti oziroma do takrat, ko zaključi izobraževanje, se pravi največ do 26 leta. Kaj pa je z otroki, kjer eden od staršev ne izpolnjuje te obveznosti in je potem plačevanje tega zneska določeno s strani sklada oziroma se izplačuje s strani sklada? V tem primeru pa mladostnik, spoštovani, ali pa otrok dobiva ta sredstva samo do 18. lena. Ta predlog zakona ni nastal na moji pobudi ali pobudi Slovenske demokratske stranke. Na to so me opozorili starši, ki se s tem srečujejo in kar jemljejo kot veliko krivico. In to je velika krivica. Poglejte, že če gledamo konvencijo o otrokovih pravicah jasno določa, da je potrebno poskrbeti, da država otroku priznava pravico do življenjske ravni, ki ustreza njegovemu telesnemu, umskemu, duhovnemu, naravstvenemu(?), in družbenemu razvoju. Ali otrok, ki dobiva oziroma pač potem ta sredstva, ki se dobivajo za otroka do 18. leta ima dejansko enake pogoje za družben razvoj. Ali morda kateri od otrok oziroma mladostnik ni prisiljen, da zaključi svoje izobraževanje zato, ker pač enostavno finančno ne zmorejo plačevati, da bi s tem izobraževanjem nadaljeval. In je na nek način prisiljen, da zaključi neko pot, ki bi se lahko nadaljevala. Ali je prav, da je otrok, kjer eden od staršev ne izpolnjuje zaradi takšnih ali drugačnih razlogov, v to se sedaj ne bi spuščala, svojih obveznosti, da mu ne pripada ta znesek tako kot otroku, ki na drugi strani dobiva pač ta znesek s strani enega od staršev. Se pravi, dokler ne zaključi izobraževanja. </font><br>
<font size="4">Kot rečeno, ta predlog res nima veliko posegov. Moram povedati, da je prišlo pri pripravi zakona do nekaj manjših težav, zato smo to potem tudi rešili z amandmaji, ki jih tudi vlagamo in upam, da tudi sledijo mnenju Zakonodajno-pravne službe v tistem delu, kjer je pač zadeva bila nekoliko problematična. </font><br>
<font size="4">Skratka, poglejte, imamo pravice otrok do preživljanja po deklaraciji o otrokovih pravicah. Velikokrat govorimo o tem. Ta je že iz 59. leta, kjer se jasno govori, da je potrebno pomagati otrokom zato, da se pač družina brez sredstev, da se jim pomaga pri preživljanju. Kot sem povedala je tukaj konvencija o otrokovih pravicah. Imamo odbor ministrov pri Svetu Evrope iz leta 82, ki priporoča na kakšen način naj se zadeve uredi. Vendar pa vsekakor tudi določa, da je pač potreben poseg države. </font><br>
<br>
<b><font size="4">26. TRAK: (TB) – 16.10</font></b><br>
<br>
<font size="4">	(nadaljevanje) Imamo tudi seveda družinski zakonik, ki tudi neke stvari jasno določa. Skratka, poglejte, res ne gre za velik poseg, ampak gre za pomemben poseg. Pomembno je sporočilo, da v naši družbi ni prav, da delimo otroke. S tem so otroci razdeljeni in to že tisti otroci, ki so na nek način, ne bom rekla ogroženi, ampak v veliki meri velikokrat zelo prizadeti, zaradi takšnih in drugačnih zgodb in potem jim še onemogočamo tisto, kar bi seveda bilo družini, ki je pač ostala ali pa tisti, ki skrbijo za njih, v olajšanje, da bi lahko seveda na ta način zaključili tudi vse tisto izobraževanje, ki so si ga zamislili in za katerega so sposobni.</font><br>
<font size="4">	Zdaj, seveda, obstaja mnenje Vlade iz prejšnjega mandata. Jaz mislim, da ne moremo reči, da za to, že v prejšnjem mandatu, da za tak poseg ni dovolj finančnih sredstev. Ne govorimo o velikem znesku, predvsem pa govorimo o skladu. Denar se izplačuje iz sklada in v ta sklad prihaja denar, ki je tudi iztožen in tako naprej. Kot drugo, me tudi ni prepričalo nekatero dejstvo, da, ki je pač argumentacija proti tem zakonom, saj pač otrok, ko je star 18 let, lahko pa potem preide z tožbo sam na tega starša. Ja, kaj pa je drugače potem za, že sedaj, se pravi, do 18. leta, pač, pa starš, bi lahko sam poskrbel za tožbo, ampak smo vendarle našli način, ker je pač to dolgotrajni in drugačen postopek, da imamo za to preživninski sklad in, zakaj bi zdaj pač osemnajstletniku pa nalagal, da začne sam tožit tistega od staršev, ki ne poskrbi za preživnino, ki bi ji jo moral plačevati. Ni nobene razlike. Še več jim s tem nalagamo, še večjo odgovornost.</font><br>
<font size="4">	Tako da, poglejte, za otroke gre. Za naše otroke gre. In za otroke gre, ki so razdeljeni na prvo in drugo razredne in s tem zakonom – še enkrat povedano – je kratek, bi te zadeve rešil in jaz upam na posluh vseh poslanskih skupin, kajti, pač tukaj gre dejansko za rešitev, ki bi izenačila položaj otrok, ki dobivajo preživnino s strani enega od staršev, če tako rečem, tistim, ki ne živi v skupnem gospodinjstvu in pa tistih otrok, ki zaenkrat pač prejemajo še sredstva iz preživninskega sklada.</font><br>
<font size="4">	Hvala za vaš posluh in resnično upam na vašo podporo.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Sedaj pa dajem besedo gospe Miri Palhartinger, iz Zakonodajno-pravne službe.</font><br>
<font size="4">	Izvolite.</font><br>
<br>
<font size="4">	</font><b><font size="4">MIROSLAVA PALHARTINGER:</font></b><font size="4"> Dober dan, hvala za besedo.</font><br>
<font size="4">	Glede na to, da je bilo naše mnenje izdano že februarja, ga v bistvu niti ni treba podrobneje povzemat. Zgolj to bi ugotovila, da so k predlaganemu zakonu vloženi amandmaji poslanske skupine, ki je predlog zakona predlagala. Ti amandmaji sicer v pomembnem delu sledijo našim pripombam, ki smo jih podali, zlasti tistim, ki smo jih podali k posameznim členom predloga zakona.</font><br>
<font size="4">Vendarle pa se nam še vedno zastavlja pomislek, vprašanje, ali predlagani poseg v le dva od členov veljavnega zakonskega besedila, ki je pač predlagano, lahko zagotovi celovito in pravno sistemsko dosledno zakonsko ureditev. Tukaj smo opozorili tudi, o katerih točkah ocenjujemo oziroma menimo, da bi bilo smiselno preverit, ali je na ta način predlagana ureditev dosledna in celovita.</font><br>
<font size="4">Toliko, hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj pa predlagam, da obravnavo te točke dnevnega reda opravimo na način, da razpravljamo o vsakem členu posebej in o vloženih amandmajih k členom, na koncu pa potem, tako kot že prej, pri prejšnji točki, glasujemo o vseh členih skupaj.</font><br>
<br>
<b><font size="4">27. TRAK: (TB) – 16.15</font></b><br>
<br>
<font size="4">	(nadaljevanje) V razpravo torej dajem 1. člen zakona in vložen amandma Poslanske skupine Slovenske demokratske stranke – če želi kdo razpravljati? (Ne.) Vidim, da ne, tako da zaključujem razpravo in dajem na glasovanje amandma Poslanske skupine… / oglašanje iz dvorane/</font><br>
<font size="4">	Gospod Siter, vi ste želeli razpravljati? (Da.)</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Ja, hvala lepa za besedo. Pozdravljeni še enkrat.</font><br>
<font size="4">	Zdaj, na kratko, v Levici bomo ta predlog podprli. Predvsem se strinjamo, da rečem, s tem, da bi tudi otroci oziroma mladostniki, stari od 18 do 26 let in za katere velja, da jih torej morajo preživljati starši, pridobili pravico do preživnine in prenosa terjatev, torej na preživninski sklad. Predvsem iz gledišča razbremenitve, kajne, razbremenitve tistih mnogih enostarševskih družin, kjer en starš skrbi za mladostnika, ki se šola, od drugega starša pa, iz takšnega ali drugačnega razloga torej ne prejema preživnine.</font><br>
<font size="4">Zdaj, ni skrivnost, ko govorimo o enostarševskih družinah je tukaj socialna slika velikokrat slaba in glede na to socialno sliko te populacije, zato podpiramo predlog. Torej da, če sem malo tehničen, sklad tudi v teh primerih vstopi, izplača nadomestilo in v teh, da rečem, pogosto zapletenih, napetih, tudi nasilnih situacijah, odnosih, prevzame neko vlogo upnika. Sklad bi tako zagotovil neko otrokovo pravico do nemotenega razvoja, kar vključuje tudi torej dokončanje izobraževanja, ki pa je tudi ta zgornja meja, torej upravičenosti, da rečem, kar je čisto, da rečem, vizionarsko tudi najbolj dolgoročna in socialno odgovorna funkcija politike v tem primeru.</font><br>
<font size="4">Ne bom dolg in ne bom kompliciral. Zdaj, v Levici smo, načeloma, smo vedno seveda na strani najšibkejšega, bodisi, če je tukaj problem boja z birokracijo, ki je velikokrat na strani tega šibkega oziroma oškodovanega, v tem primeru, tisti, ki terjajo največ živcev in dela in od katerega včasih potem čisto zaradi ljubega miru, človek odstopi in da rečem, potegne ta kratko, pa tudi, v bistvu, zaradi tega problema, ker je ta boj za, boj za preživnino no, ja, tako, na eni strani - bom skrajšal – na eni strani birokratsko zapleten, na drugi strani čustveno družinsko v odnosih zapleten in s tem namenom tudi predlagamo dva amandmaja, ki ste jih poslanke in poslanci prejeli na mize in ki na eni strani torej omogočajo, če jih povzamem…</font><br>
<br>
<b><font size="4">PREDSEDNICA EVA IRGL:</font></b><font size="4"> Naj samo opozorim, da ste predlagali sklepa, ne amandmaja, samo da, bo jasno…</font><br>
<br>
<b><font size="4">PRIMOŽ SITER (PS Levica):</font></b><font size="4"> …Tako, ja, se opravičujem. Se pravi, smo predlagali dodatne sklepe, s katerimi pozivamo Vlado, da stopi korak naprej oziroma v smeri proti tem, v tem procesu, najšibkejšim in da na eni strani predloži predlog sprememb na področju zakonodaje, ki ureja, povzemam sklepa, uveljavljanje pravic iz javnih sredstev, ki bodo preprečili dvakratno upoštevanje dohodkov iz naslova preživnin pri ugotavljanju upravičenosti do pravic iz javnih sredstev in na drugi strani, Vladi predlagamo oziroma pozivamo odbor, da Vladi predloži spremembo zakonodajo, ki bodo upravičencem do preživnine oziroma njihovim zakonitim zastopnikom olajšale postopke izvršbe na sodišču proti preživninskem zavezancu, ter postopke uveljavljanja pravice do nadomestila preživnine pri javnem štipendijskem, razvojnem, invalidskem in preživninskem skladu Republike Slovenije.</font><br>
<font size="4">Toliko, hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj zaključujem razpravo k 1. členu in dajem na glasovanje amandma Poslanske skupine Slovenske demokratske stranke. Glasujemo.</font><br>
<br>
<b><font size="4">28. TRAK: (DAG) – 16.20</font></b><br>
<br>
<b><font size="4">	</font></b><font size="4">(nadaljevanje) Kdo je za? (13 članov.) Kdo je proti? (1 član.)</font><br>
<font size="4">	Ugotavljam, da je amandma sprejet.	</font><br>
<font size="4">	Prehajamo na razpravo o 2. členu, kjer ni vloženega amandmaja. Ker ne želi nihče razpravljati, razpravo zaključujem.</font><br>
<font size="4">	Odpiram razpravo o 3. členu, kjer je vložen amandma Poslanske skupine SDS. Tudi tu ne vidim želje po razpravi, zato dajem amandma na glasovanje. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na razpravo o 4. členu, kjer je vložen amandma Poslanske skupine SDS. Ne vidim želje po razpravi, zato prehajamo na glasovanje. Glasujemo.	</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Glasujemo še o 1. členu, kjer gre za amandma k naslovu zakona. Glasujemo.</font><br>
<font size="4">	Kdo je za? (15 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Zdaj dajem na glasovanje vse člene skupaj. Glasujemo.</font><br>
<font size="4">	Kdo je za? (15 članov.) Kdo je proti? (1 član.)</font><br>
<font size="4">	Ugotavljam, da so vsi členi predloga zakona sprejeti. </font><br>
<font size="4">	Sprejete amandmaje bomo vključili v dopolnjen predlog zakona, ki bo sestavni del poročila odbora. </font><br>
<font size="4">	Imamo še dva predloga sklepov Poslanske skupine Levica, ki ju je prej že predstavil gospod Siter, zato sprašujem, ali je treba še enkrat brati? Če ne, dajem najprej na glasovanje prvi sklep Poslanske skupine Levica. Glasujemo.</font><br>
<font size="4">	Kdo je za? (7 članov.) Kdo je proti? (8 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	Na glasovanje dajem še drugi sklep Poslanske skupine Levica. Glasujemo.</font><br>
<font size="4">	Kdo je za? (7 članov.) Kdo je proti? (8 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	S tem zaključujem drugo obravnavo predloga zakona na matičnem delovnem telesu. Tudi tu bom sama poročevalka na seji Državnega zbora kot predsednica. </font><br>
<font size="4">	</font><br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG ZAKONA O SPREMEMBI ZAKONA O STARŠEVSKEM VARSTVU IN DRUŽINSKIH PREJEMKIH, DRUGA OBRAVNAVA.</font></b><br>
<b><font size="4">	</font></b><font size="4">Gradivo je bilo objavljeno na spletnih straneh Državnega zbora, in sicer: predlog zakona, mnenje Vlade, mnenje Zakonodajno-pravne službe ter vloženi amandma. </font><br>
<font size="4">	Vabili smo: v imenu predlagatelja gospoda Ladislava Rožiča, ki ga lepo pozdravljam, Zakonodajno-pravno službo, Ministrstvo za delo, družino, socialne zadeve in enake možnosti, Državni svet. </font><br>
<font size="4">	Ali želi gospod Ladislav Rožič podati dopolnilno obrazložitev k členom predloženega zakona kot predlagatelj? Izvolite, beseda je vaša.</font><br>
<br>
<font size="4">	</font><b><font size="4">LADISLAV ROŽIČ: </font></b><font size="4">Hvala, spoštovana predsednica.</font><br>
<font size="4">	Spoštovane poslanke in poslanci!</font><br>
<font size="4">	Predlog zakona o spremembi Zakona o starševskem varstvu in družinskih prejemkih je Državni svet v obravnavo Državnemu zboru predložil z namenom zagotovitve višje stopnje socialne varnosti tistim staršem, ki delajo krajši delovni čas zaradi varstva otrok. </font><br>
<font size="4">	V Sloveniji v zadnjem obdobju narašča potreba po zaposlovanju s krajšim delovnim časom, saj slednje v povezavi z neenakomerno razporeditvijo delovnega časa delodajalcem omogoča lažje upravljanje s problematiko stalne fluktuacije med obdobji povečanega </font><br>
<br>
<b><font size="4">29. TRAK: (DAG) – 16.25</font></b><br>
<br>
<b><font size="4">	</font></b><font size="4">(nadaljevanje) in zmanjšanega obsega dela. Pri tem se vse več zaposlenih staršev, ki delajo krajši delovni čas, srečuje s težavami, saj jih zaradi delovnih potreb razporejajo v zanje in njihove otroke najbolj neugoden delovni čas. Starši, ki delajo krajši delovni čas zaradi varstva otrok, so tako v neenakopravnem položaju v primerjavi z zaposlenimi za polni delovni čas, saj jim je oteženo usklajevanje delovnega in zasebnega časa. Vrhovno sodišče je pravico do krajšega delovnega časa zaradi starševskega varstva opredelilo kot ukrep, ki sodi med pozitivno diskriminacijo z vidika zagotavljanja dejanskih enakih možnosti in enakega obravnavanja. Poudarilo je namen pravice do dela s krajšim delovnim časom, zasledovanje otrokovih koristi na podlagi večje vpletenosti v njihovo življenje, kar ima pozitivne učinke na otroke in družinsko življenje. </font><br>
<font size="4">	Sedanji 50. člen Zakona o starševskem varstvu in družinskih prejemkih omogoča delavcem koriščenje pravice do dela s krajšim delovnim časom zaradi starševstva enemu od staršev, ki neguje in varuje otroka. Doba koriščenja dela s krajšim delovnim časom je seveda odvisna od števila otrok. Ob tem je določeno tudi, da delodajalec delavcu zagotavlja pravico do plače po dejanski delovni obveznosti, Republika Slovenija pa mu za razliko do polne delovne obveznosti zagotavlja plačilo prispevkov za socialno varnost do sorazmernega dela minimalne plače. Z vidika višine pokojninske osnove so tako v skladu s trenutno ureditvijo tisti starši, ki koristijo pravico do krajšega delovnega časa, v slabšem položaju, kot bi bili v primeru, če bi delali polni delovni čas. Dejstvo, da se prispevki trenutno zagotavljajo le od sorazmernega dela minimalne plače in ne od njegove dejanske bruto plače, namreč negativno vpliva na njihovo pokojninsko osnovo in s tem na višino pokojnine, ki se odmeri od pokojninske osnove, ki jo tvori mesečno povprečje osnov zavarovanca za posamezno leto zavarovanja, od katerih so bili plačani prispevki za obvezno zavarovanje. </font><br>
<font size="4">	Državni svet ugotavlja, da je tudi Vlada prepoznala, da gre za problematiko, ki terja rešitve, in v svojem mnenju k predlogu zakona izrazila načelno podporo vsebini predloga zakona, a hkrati podala oceno, da zaradi trenutnega finančnega stanja državnega proračuna oziroma zaradi izjemnih okoliščin, ki jih je povzročila pandemija virusa Sars-Cov-2, ni primeren čas za sprejetje predlaganih zakonskih sprememb. Na navedeno je nato odreagiral poslanec Marko Koprivc s predloženim amandmajem za zamik uveljavitve zakona šele s 1. 1. 2022. Nato pa so danes, ne glede na prej navedene pomisleke Vlade glede finančnih sredstev, koalicijske poslanske skupine vložile predlog za amandma tega odbora. Amandma k 1. členu sicer predvideva drugačen način določitve osnove za plačilo prispevkov za socialno varnost, kot ga je predlagal Državni svet, a obenem se z amandmajem k 2. členu predvideva uveljavitev zakona že s 1. 1. 2021. Pri tem opozarjam, da bi se predlagani nov način izračuna osnove za plačilo prispevkov lahko izkazal kot zelo neugoden za tiste, ki bodo pred določitvijo navedene osnove v delovnem razmerju zgolj kratek delovni čas, torej predvsem mladi, mladi očetje in mlade mamice. </font><br>
<font size="4">	Svoj predlog za amandma odbora je podala tudi Poslanska skupina Levica, ki predlaga, da se za osnovo vzame povprečna bruto mesečna plača v Republiki Sloveniji po podatkih SURS. </font><br>
<font size="4">	Kot veste, Državni svet glede na to, da predlagatelj nima poslovniške možnosti vlaganja amandmajev, ne more storiti dosti več kot to, da pozove člane odbora, torej vas, da se v nadaljevanju odločite za takšen način določitve osnove za plačilo prispevkov, ki bodo tistim, ki delajo krajši delovni čas, na dolgi rok zagotovili kar najvišjo možnost socialne varnosti, saj jim boste s tem res veliko pomagali. Pri tem bi rad posebej opozoril, da se starši, ki koristijo pravico do krajšega delovnega časa, za to v prvi vrsti ne odločijo zaradi višine plačila prispevkov, ampak zaradi usklajevanja svojega poklicnega in zasebnega življenja, pri čemer morajo zadostiti določenim pogojem. Posledično zgolj zaradi predlaganih sprememb v prihodnje ni mogoče pričakovati bistvenega zvišanja števila upravičencev do krajšega delovnega časa. </font><br>
<font size="4">	Kar se tiče finančnih posledic zakona, bi želel opomniti, da bi morali pri vprašanjih, ki se dotikajo družinskega življenja in boljše kvalitete življenja otrok, imeti pred sabo širšo sliko in se osredotočiti </font><br>
<br>
<b><font size="4">30. TRAK: (DAG) – 16.30</font></b><br>
<br>
<b><font size="4">	</font></b><font size="4">(nadaljevanje) na pozitivne, četudi zgolj posredne posledice uveljavljenih zakonskih rešitev, in ne izpostavljati zgolj dodatnih obremenitev, ki jih bo zaradi predlaganih rešitev utrpel državni proračun. Nenazadnje, ravno v aktualnih razmerah, povezanih s covid-19, je vsak ukrep, ki lahko pripomore k izboljšanju socialnega položaja posameznika, več kot dobrodošel. </font><br>
<font size="4">	Vlada dodatno navaja, da iz predlagane spremembe ni jasno razvidno, ali se navedena predlagana osnova za odmero pravice spreminja na mesečni ravni ali pa gre le za enkratno odmero po vzoru nekaterih nadomestil, kot so materinska, starševska in tako dalje, čemur se v svojem mnenju pridružuje tudi Zakonodajno-pravna služba Državnega zbora. V zvezi s tem bi rad opozoril, da predlog zakona jasno govori o plačilu prispevkov od dejanske mesečne bruto plače posameznika in ne na podlagi enkratne odmere na podlagi odločbe o priznanju pravice do krajšega delovnega časa. Seveda pa bi bilo treba po sprejetju predloga zakona smiselno urediti vse podzakonske akte in novonastali situaciji prilagoditi ostale predpise na tem področju. </font><br>
<font size="4">	Naj ponovim še enkrat, Državni svet predlaga, da država tistim zaposlenim, ki koristijo pravico do krajšega delovnega časa po 50. členu Zakona o starševskem varstvu in družinskih prejemkih, zagotovi plačilo prispevkov za socialno varnost do polne delovne obveznosti od sorazmernega dela mesečne bruto plače zaposlenega in ne od minimalne plače. S tem bi se zaposlenim, ki koristijo pravico do krajšega delovnega časa, zagotovilo višjo pokojninsko osnovo in s tem posredno višjo in dostojnejšo pokojnino. Glavni cilj predlagane zakonske spremembe je torej zagotoviti boljši finančni in socialni položaj tistih zaposlenih staršev, ki se z namenom varstva otrok odločijo za koriščenje pravice do krajšega delovnega časa. </font><br>
<font size="4">	Prosim vas za vašo podporo in še enkrat najlepša hvala za pozornost. </font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Hvala predlagatelju za dodatno predstavitev stališča v uvodu.</font><br>
<font size="4">	Zdaj pa dajem besedo državnemu sekretarju Ministrstva za delo Cvetu Uršiču. </font><br>
<br>
<font size="4">	</font><b><font size="4">CVETO URŠIČ: </font></b><font size="4">Hvala lepa, gospa predsednica.</font><br>
<font size="4">	Spoštovane članice, spoštovani člani odbora!</font><br>
<font size="4">	Vlada je vsebinsko ves čas podpirala ta predlog zakona, vendar je pa v začetku julija dala negativno mnenje zaradi nejasne in negotove situacije v zvezi s proračunom. V tem času je bil na Vladi sprejet predlog proračuna, tako je situacija zdaj precej bolj jasna. Zato še enkrat ponavljam, vsebinsko ves čas podpiramo predlog. </font><br>
<font size="4">	Imamo seveda pomisleke k predlaganemu načinu izračunavanja te osnove, zato podpiramo predlog amandmaja poslanske skupine, da se izračunavanje osnove za plačilo prispevkov izvede na enak način kakor izračunavanje osnove za materinsko, starševsko in očetovsko nadomestilo, torej povprečna osnova strnjenih 12 mesecev, v katerih so bili plačani prispevki za starševsko varstvo. Tak način je zato v sistemu tudi dokaj enostavno in hitro izvedljiv in tudi primerljiv je, v obeh primerih gre za to, da nekdo, oče ali mati - oče ali mati, poudarjam – ostaneta doma zaradi skrbi za otroka. Na Vladi smo imeli pomislek tudi s tem, da se začne zakon uporabljati takoj; z vidika rebalansa proračuna je to nemogoče v letošnjem letu. Zato podpiramo tudi amandma, da se zakon začne uporabljati s 1. januarjem 2021. </font><br>
<font size="4">	Zakon pa sledi tudi Resoluciji o družinski politiki 2018-2028, vsem družinam prijazna družba, kar je tudi ena izmed prednostnih nalog te Vlade oziroma tega ministrstva. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam za dodatno stališče k predlaganemu zakonu.</font><br>
<font size="4">	Besedo dajem še predstavnici Zakonodajno-pravne službe, gospe Sladjani Ješić. </font><br>
<font size="4">	</font><br>
<font size="4">	</font><b><font size="4">SLADJANA JEŠIĆ: </font></b><font size="4">Hvala za besedo, predsednica.</font><br>
<font size="4">	Lep pozdrav!</font><br>
<font size="4">	Zakonodajno-pravna služba je k obravnavanemu predlogu zakona pripravila pisno mnenje, v katerem je ugotovila, da se poglavitna rešitev ne uvaja na način, ki bi zadostil zahtevam, ki izhajajo iz 2. člena ustave. Tako predlagana sprememba torej ni jasna, ni celovita in odpira </font><br>
<font size="4">	</font><br>
<b><font size="4">31. TRAK (VI) 16.35</font></b><br>
<br>
<font size="4">	(Nadaljevanje) več dodatnih vprašanj, ki so povezana potem s samim uresničevanjem pravice iz 50. člena Zakona o starševskem varstvu in družinskih prejemkih. Danes so bili vloženi predlogi za amandmaje odbora, kot je bilo danes že povedano, in sicer najprej bi se na kratko opredelila do predloga za amandmaja odbora poslanskih skupin koalicije v zvezi s katerim lahko ugotovim, da se ta predlog najbolj približuje uresničitvi namena, ki ga predlagatelj predloga zakona zasleduje. Da bi torej Republika Slovenija staršu, ki dela s krajšim delovnim časom od polnega zagotovila plačilo prispevkov za socialno varnost od sorazmernega dela nekako čim bolj njegove dejanske plače, ki jo prejema. Bi pa z nomotehničnega vidika najprej opozorila, da v določbi 1. člena manjka beseda »tega«. Torej, treba je precizirati sklic, da bo jasno, da se nanaša na člene tega zakona. In pa opozarjamo, da ker je podan sklic na 43. člen zakona prihaja do terminoloških odstopanj kadar je govora o vložitvi prve vloge. Tam je prva vloga za dopust. Tukaj pa gre v bistvu za pravico do dela s krajšim delovnim časom. Ker pa so lahko položaji upravičencev različni lahko ta terminološka odstopanja povzroča tudi nejasnosti, pa bom sedaj še pojasnila, v sklopu tretje bistvene pripombe, ki se pa nanaša na načelo enakosti 14. člena Ustave. Tukaj moramo razlikovati med tremi položaji, ki bodo nastali, če bo zakon uveljavljen 1. januarja 2021. Pred centrom za socialno delo bodo že odprti postopki, torej še nerešene vloge, bodo vloge, ki bodo vložene po 1. januarju. Torej, te situacije so krite, kar pomeni, da bo za te primere veljala nova zakonodaja. Problem pa je pri starših, ki že imajo odločbo in ki dejansko sedaj koristijo to pravico do dela s krajšim delovnim časom, in sicer bo te starše postavilo v neenak položaj. Torej, bistveno enake položaje je skladno s 14. členom Ustave treba obravnavati enako, bistveno neenake pa različno. Tukaj imamo pomislek. Torej, menimo, da gre pravzaprav za bistveno enak položaj. Če pa je predlagatelj drugačnega mnenja pa mora navesti stvarne in utemeljene razloge zakaj bi te starše obravnaval drugače. Tudi opozarjamo, da je v bistvu krog upravičencev do te pravice relativno ozek, zato je treba opraviti premislek v tej smeri. In tudi če se spozna, da so tudi ti starši, ki imajo odločbe in uresničujejo to pravico, upravičeni do novega načina obračunavanja te osnove za plačilo prispevkov, potem je treba tudi opraviti premislek od kdaj in katera osnova se jim šteje, ali v času ko so vložili vlogo ali v času, ko potem že nekaj časa to prejemajo. </font><br>
<font size="4">Glede predloga za amandma odbora Poslanske skupine Levica, bi opozoril, da ta dikcija odstopa od dikcije iz prvega odstavka 46. člena zakona v katerem se upošteva tudi usklajevanje plač, tako da bi to, če bo ta amandma sprejet, veljalo uskladiti, hkrati pa tukaj velja enak pomislek glede načela enakosti, kako je torej, tudi v tem primeru ni rešeno vprašanje kako je s starši, ki že imajo odločbe in to pravico še koristijo. </font><br>
<font size="4">Glede amandmaja, ki ga je vložil poslanec Marko Koprivc, s tem amandmajem se zamika začetek uveljavitve zakona. Bi pa opozorili, da če ne bo amandmiran 1. člen, potem sam zamik uveljavitve zakona v bistvu ne bo odpravil te podnormiranosti ureditve. Tako da v bistvu ni dovolj sprejetje amandmaja samo k 2. členu. Hvala. </font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam. Preden povem kako bomo prešli na obravnavo tega zakona je postopkovno želel gospod Han. Izvolite. </font><br>
<br>
<b><font size="4">MATJAŽ HAN (PS SD):</font></b><font size="4"> Hvala lepa, predsednica. Absolutno podpiram namen, ki ga je pač Državni svet dal. Vem, da oni so v tej fazi, da pač ne morejo pri nečem sodelovati več. Jaz predlagam za 15, 20 minut </font><br>
<br>
<b><font size="4">32. TRAK (VI) 16.40</font></b><br>
<br>
<font size="4">	(Nadaljevanje) pavze, da je če možnost, da vendarle se uskladimo kako bi ta zakon pripeljali do, bom rekel, plenarke, da ga tam lahko še amandmiramo, če je to možno, si sedaj vzamemo 20 minut pavze. Tako da bi jaz zahteval 20 minut pavze, da vidimo tudi kar je Zakonodajno-pravna služba rekla, kaj je rekel Državni svet, kaj so rekli predstavniki strank, da ne naredimo kakšne napake, ki nam bo potem zaradi procedure žal. Hvala lepa. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala, gospod Han, za vaš predlog. Naj samo povem, da v tem trenutku sicer nismo v fazi glasovanja. Jaz lahko tudi kot predsedujoča seveda grem naproti vam in glede na to, da vidim, da dejansko se marsikaj dogaja sedaj tukaj v tem prostoru in da izmenjujete mnenja kaj storiti z tudi amandmaji, ki so vloženi, potem predlagam, da naredimo 20 minut pavze oziroma odmora, vzamemo tako kot ste predlagali. Potem pa bomo razpravo opravili na način, da razpravljamo najprej o vsakem členu posebej. Zakon ima tako ali tako samo dva člena in pa tudi o vloženih amandmajih, potem pa bomo opravili še glasovanje. </font><br>
<font size="4">	Torej, za 20 minut prekinjam sejo, ki jo bomo nadaljevali ob 17. uri. </font><br>
<br>
<font size="4">	(Seja je bila prekinjena ob 16.42.)</font><br>
<br>
<b><font size="4">33. TRAK: (TB) – 17.00</font></b><br>
<br>
<font size="4">	(Seja se je nadaljevala ob 17.00)</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Lepo pozdravljeni nazaj na seji Odbora za delo, družino, socialne zadeve in invalide.</font><br>
<font size="4">	Sejo sem torej prekinila na predlog kolega Hana in v skladu s tretjim odstavkom 73. člena Poslovnika naj samo rečem, da smo, mislim da v tem vmesnem času, verjetno bo potem kolega Han lahko tudi to potrdil, dosegli korekten dogovor. Člena bosta ostala odprta, v kolikor bosta amandmaja izglasovana - predpostavljamo, da bosta - potem pa bomo lahko do plenarnega zasedanja pripravili amandmaje na podlagi sprememb oziroma pripomb Zakonodajno-pravne službe.</font><br>
<font size="4">Če bi želeli, gospod Han, še kaj dodati, k temu?</font><br>
<font size="4">Izvolite.</font><br>
<br>
<b><font size="4">MATJAŽ HAN (PS SD):</font></b><font size="4"> Ne, samo potrdil bi za to, da ste korektno povzeli in jaz verjamem, da bo / nerazumljivo/ in državni sekretar, do seje, znal rešiti to zagato.</font><br>
<font size="4">Hvala vam lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Zagotovo. Mi smo, mislim, da smo tukaj res stopili drug k drugemu in skušamo urediti najbolje, kar se da, zato da to težavo rešimo na način, ki bo najboljša.</font><br>
<font size="4">Postopkovno je želel še gospod Koprivec, izvolite – kot predlagatelj amandmaja.</font><br>
<font size="4">Izvolite.</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> Ja, hvala lepa predsednica. </font><br>
<font size="4">Kot predlagatelj amandmaja se oglašam – namreč, v skladu z dogovorom med pavzo, da bi se pač do plenarne seje nekako našla rešitev, ki bi bila najsprejemljivejša za vse skupaj. Jaz svoj amandma trenutno umikam, verjamem pa, da bomo našli neko rešitev, ki bo sprejemljiva za vse, predvsem za predstavnike sindikatov, ker sam predlog in intenca je jasna in je zelo dobra in nujno potrebna.</font><br>
<font size="4">Hvala lepa.</font><br>
<br>
<b><font size="4">PREDSEDNICA EVA IRGL:</font></b><font size="4"> Dobro, najlepša hvala gospod Koprivc.</font><br>
<font size="4">Bomo… torej, umikate predlog amandmaja, ki ste ga predlagali k 2. členu tega zakona in sedaj sprašujem, če želi oziroma, odpiram razpravo k 1. členu, h kateri se je prijavil gospod Siter in seveda tukaj imamo tudi amandma Poslanske skupine Levica in pa amandma poslanskih skupin koalicije.</font><br>
<font size="4">Izvolite, gospod Siter.</font><br>
<br>
<b><font size="4">PRIMOŽ SITER (PS Levica):</font></b><font size="4"> Ja, hvala lepa.</font><br>
<font size="4">Torej, začel bom z eno trditvijo, ki jo je spoštovani sekretar na ministrstvu prej izrekel – trudimo se postat družinam prijazna družba – kar je seveda plemenit namen in s tem istim namenom, smo v Poslanski skupini Levica k temu predlogu zakona podali oziroma podajamo en amandma.</font><br>
<font size="4">Zakaj? Najprej je nekaj tehničnih detajlov. Se pravi zdaj, v trenutni ureditvi, je osnova za obračun prispevkov za vse upravičence enaka, kar je čisto, da rečem, iz gledišča mehanike, precej enostavna stvar in dobrodošla. Se pravi, ta sorazmerni del minimalne plače. Zdaj, kar predlagatelj predlaga je, da, če povzamem oziroma poenostavim, da se kot osnovo za obračun prispevkov vzame dejansko bruto plačo tega, torej, zaposlenega oziroma upravičenca, kar seveda pri enem številu, številu zaposlenih pomeni dvig, kar je dobrodošlo, je pa tukaj kopica enih, da rečem, čisto mehanskih problemov, predvsem v tej mehaniki, kako do izračuna priti, na kar je opozorilo tudi že nekaj naslovov.</font><br>
<font size="4">Zdaj, pri celi stvari se pojavi eno, da rečem, konceptualno vprašanje, z vidika pravičnosti. Mi se tukaj ne pogovarjamo o službi, mi se tukaj ne pogovarjamo o opravljenem delu, mi se tukaj pogovarjamo o starševstvu in starševstvo ni nekaj, ali pa kakovost starševstva ali pa priložnost za kakovostno starševstvo, ni nekaj, kar bi moral bit odvisno od siceršnjega materialnega položaja, ki pa v tem primeru, s čimer pa v tem primeru ta predlog tudi upravičenost do oziroma, osnovo za obračun prispevkov tudi pogojuje. Se pravi, več kot imaš z naslova dela, več imaš priložnosti za opravljanje nekega svojega starševstva, v tem primeru.</font><br>
<font size="4">Zato, kar v Poslanski skupini Levica predlagamo je, da potegnemo, da rečem, »best of both worlds«. Se pravi, da dvignemo to, kar bi sicer povprečno lahko bilo in da ohranimo tisto enostavnost v izračunu za,</font><br>
<br>
<b><font size="4">34. TRAK: (TB) – 17.05</font></b><br>
<br>
<font size="4">	(nadaljevanje) se pravi, v obračunu prispevkov.</font><br>
<font size="4">	Torej, predlog Levice je – dvignimo, vzemimo osnovo za izračun prispevkov na bruto povprečne plače. Še enkrat, tistemu, ki sicer že zdaj, živi na minimalni plači, bo to, en korak, da rečem, višje, če si sploh upam tako oblikovat, na drugi strani pa bo celi mehaniki, celemu aparatu lažje v samem izračunu. To je tudi amandma, ki ga v Poslanski skupini Levica predlagamo.</font><br>
<font size="4">	Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Sedaj je pa k besedi se prijavila še gospa Andreja Zabret. Če želi še kdo, naj se sedaj prijavi. Vidim, da ne, potem bomo zaključili razpravo k 1. členu.</font><br>
<font size="4">Izvolite, gospa Zabret.</font><br>
<br>
<b><font size="4">ANDREJA ZABRET (PS LMŠ): </font></b><font size="4">Hvala, predsedujoča.</font><br>
<font size="4">Ja, tudi v LMŠ bomo podprli amandmaje, predvsem iz tega vidika, da ostanejo členi odprti in da lahko na plenarni seji se pripravijo kvalitetni amandmaji, ko se bo tudi predlagatelj uskladil z ministrstvom in Zakonodajno-pravno službo. Namreč, dejstvo je, da je res, govorimo danes o problemih staršev, ki delajo skrajšan delovni čas in so praktično v neenakopravnem položaju do tistih, ki tega ne uveljavljajo in je prav, da se ta zadeva pač uredi in da se ne obračunava naprej, od minimalne plače prispevkov. Namreč, ti starši so tudi kasneje, ko bojo dobivali pokojnino, na zelo, na slabšem. Kot smo danes slišali, gre to za 10 tisoč takih staršev, tako da to ni majhna številka in je res prav, da se ta ciljna skupina uredi in zato bomo tudi v LMŠ podprli te amandmaje.</font><br>
<font size="4">Hvala.</font><br>
<br>
<b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">Ker ni več prijavljenih k razpravi, zaključujem razpravo k 1. členu in amandmajema Levice in koalicije.</font><br>
<font size="4">In sedaj bomo glasovali najprej o amandmaju Poslanske skupine Levica k 1. členu. Glasujemo.</font><br>
<font size="4">Kdo je za? (6 članov.) Kdo je proti? (6 članov.)</font><br>
<font size="4">Ugotavljam, da amandma ni sprejet.</font><br>
<font size="4">Sedaj dajem na glasovanje še amandma poslanskih skupin koalicije. Glasujemo.</font><br>
<font size="4">Kdo je za? (15 članov.) Kdo je proti? ( Nihče.)</font><br>
<font size="4">Ugotavljam, da je amandma sprejet.</font><br>
<font size="4">Naj opozorim, zato, da bodo vsi pomirjeni, to pomeni, da je člen odprt, tako da bomo, kot sem že prej povedala, lahko v nadaljevanju se dogovorili, kako bomo vključili pripombe Zakonodajno-pravne službe za sejo Državnega zbora.</font><br>
<font size="4">In sedaj odpiram razpravo k 2. členu. Tukaj pa imamo še amandma poslanskih skupin koalicije, gospod Koprivec pa je svoj amandma umaknil. Tako da, sprašujem, če želi kdo razpravljati? (Ne.) Če ne, potem dajem na glasovanje amandma poslanskih skupin koalicije k 2. členu. Glasujemo.</font><br>
<font size="4">Kdo je za? (15 članov.) Kdo je proti? (Nihče.)</font><br>
<font size="4">Ugotavljam, da je amandma sprejet.</font><br>
<font size="4">In sedaj bomo glasovali še o obeh členih skupaj. Glasujemo.</font><br>
<font size="4">Kdo je za? (15 članov.) Kdo je proti? (Nihče.)</font><br>
<font size="4">Ugotavljam, da sta oba člena sprejeta.</font><br>
<font size="4">Tudi sprejeti amandmaji bodo vključeni v polnjen predlog zakona, ki bo sestavni del poročila odbora. Predlagam, da sem sama poročevalka na seji Državnega zbora.</font><br>
<font size="4">S tem zaključujem drugo obravnavo predloga zakona na matičnem delovnem telesu in smo</font><br>
<br>
<b><font size="4">35. TRAK: (TB) – 17.10</font></b><br>
<br>
<font size="4">	(nadaljevanje) drugo obravnavo predloga zakona na matičnem delovnem telesu.</font><br>
<br>
<font size="4">	In smo še pri točki </font><b><font size="4">RAZNO</font></b><font size="4">, če želi kdo kaj povprašati, dodati, razpravljati? (Ne.) Vidim, da ni interesa, zato točko zaključujem.</font><br>
<font size="4">	Zaključujem 21. sejo odbora. Vsem se res prijazno zahvaljujem za sodelovanje, za konkretno in korektno razpravo in tudi za vse korektne dogovore, ki smo jih vzpostavili in vas lepo pozdravljam.</font><br>
<font size="4">	Srečno.</font><br>
<br>
<b><font size="4">Seja se je končala 2. septembra 2020 ob 17.10.</font></b>