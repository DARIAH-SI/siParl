<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">86. seja</font></b><br>
<br>
<b><font size="4">(25. september 2020)</font></b></p></div><br>
<b><font size="4">Sejo je vodil mag. Marko Pogačnik, predsednik odbora.</font></b><br>
<b><font size="4">Seja se je začela ob 8.02 uri. </font></b><br>

<ul><font size="4">1.	</font><b><font size="4">TRAK: (DAG) </font></b></ul>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice in kolegi! Začenjam 86. sejo Odbora za zadeve Evropske unije. </font><br>
<font size="4">	Obveščam vas, da so zadržani in se seje ne morejo udeležiti dr. Trček, mag. Koprivc, Mojca Žnidarič pa nadomešča iz kvote SMC. </font><br>
<font size="4">	Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, Kabinet predsednika Vlade ter predstavniki Vlade in Državnega sveta. Vse navzoče lepo pozdravljam!</font><br>
<font size="4">	</font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE ŠTEVILKA 575/2013 V ZVEZI S PRILAGODITVAMI OKVIRA ZA LISTNINJENJE ZA PODPORO OKREVANJU GOSPODARSTVA KOT ODZIV NA PANDEMIJO COVID-19.</font></b><br>
<b><font size="4">	</font></b><font size="4">Gradivo k 1. in 2. točki smo prejeli od Vlade 3. septembra 2020 na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. Skrajni rok za njegovo obravnavo v Državnem zboru je 2. oktober 2020. Gradivo k omenjenima točkama je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu; slednji ga je obravnaval na 44. nujni seji, 11. septembra 2020, in sprejel mnenje, ki smo ga prejeli. </font><br>
<font size="4">	Prosim državnega sekretarja Ministrstva za finance mag. Petra Ješovnika, da nam predstavi predlog uredbe in zlasti predlog stališča Republike Slovenije. </font><br>
<br>
<font size="4">	</font><b><font size="4">MAG. PETER JEŠOVNIK: </font></b><font size="4">Hvala za besedo, spoštovani predsedujoči.</font><br>
<font size="4">	Spoštovane poslanke in poslanci!</font><br>
<font size="4">	V okviru paketa sprememb v zvezi z listninjenjem se predlog sprememb nanaša med drugim na spremembo Uredbe o kapitalskih zahtevah v zvezi s prilagoditvami okvira za listninjenje za podporo okrevanju gospodarstva kot odziv na pandemijo. Pri naslednji točki bomo v zvezi s tem obravnavali še predlog sprememb Evropske unije Uredbe o listninjenju, ki se nanašajo na določitev splošnega okvira za sintetično listninjenje in možnost listninjenja </font><br>
<font size="4">	</font><br>
<b><font size="4">2. TRAK: (DAG) – 8.05</font></b>
<ul>
<ul></ul>
</ul>
<font size="4">(nadaljevanje) nedonosnih izpostavljenosti. V okviru sprememb Uredbe o kapitalskih zahtevah, torej uredbe, ki jo trenutno obravnavamo, pa se spremembe nanašajo na obravnavo tveganj v bankah, ki vzamejo v obzir spremembe Splošne uredbe za listninjenje. </font><br>
<font size="4">	Dovolite, da vam v nadaljevanju predstavnim tri ključne spremembe Uredbe o kapitalskih zahtevah, ki jih je predlagala Evropska komisija konec julija 2020: </font><br>
<font size="4">	Prvič, določa se, kakšno obravnavo bilančnih listninjenj, ki bodo enostavna, transparentna in standardizirana, tako se bodo med drugim upoštevala manjša tveganja zaradi STS listninjenj, torej listninjenj, ki so standardna, transparentna in standardizirana, kar bo po novem tudi sintetično listninjenje v primerjavi z listninjenji, ki teh kriterijev ne izpolnjujejo. </font><br>
<font size="4">	Drugič, odpravlja se obstoječe regulativne omejitve veljavnega okvira glede listninjenja nedonosnih izpostavljenosti. Trenutno veljavni okvir namreč ne vključuje posebnih značilnosti listninjenja nedonosnih izpostavljenosti, kar povzroča pretirane kapitalske zahteve za to kategorijo izpostavljenosti. Spremembe v zvezi s tem temeljijo na zaključkih in smernicah baselskega odbora za bančni nadzor. </font><br>
<font size="4">	Tretjič, uvaja se dodatno merilo primernosti za priznanje osebnega kreditnega zavarovanja za institucije, ki uporabljajo standardizirani pristop za izračun kapitalskih zahtev za izpostavljenosti v listninjenju. Natančneje, s to spremembo se določa minimalna zahteva glede bonitetne ocene za skoraj vse vrste dajalcev osebnega kreditnega zavarovanja, vključno z enotami centralne ravni države. </font><br>
<font size="4">	Za konec naj povem, da se je Vlada 3. 9. 2020 seznanila tudi s predlogom te uredbe v okviru paketa glede listninjenja in podprla predlog stališča, ki je danes predmet obravnave.</font><br>
<font size="4">	Hvala za vašo pozornost.</font>
<ul>
<ul></ul>
</ul>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državnemu sekretarju mag. Petru Ješovniku za predstavitev predloga stališča Republike Slovenije.</font><br>
<b><font size="4">	</font></b><font size="4">Za predstavitev mnenja matičnega delovnega telesa, Odbora za finance, prosim poslanca Jureta Ferjana. </font>
<ul>
<ul></ul>
</ul>
<font size="4">	</font><b><font size="4">JURE FERJAN (PS SDS): </font></b><font size="4">/ izklopljen mikrofon/ Hvala za besedo, gospod predsednik. Se opravičujem. </font><br>
<b><font size="4">	</font></b><font size="4">Odbor za finance se je seznanil v skladu s Poslovnikom Državnega zbora Republike Slovenije in zadevo podpira. </font>
<ul>
<ul></ul>
</ul>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala poslancu Juretu Ferjanu.</font><br>
<b><font size="4">	</font></b><font size="4">Odpiram razpravo. Če ni razprave, jo zaključujem.</font><br>
<font size="4">	Na glasovanje dajem Predlog stališča Republike Slovenije do predloga uredbe, ki se glasi: »Republika Slovenija podpira ukrepe za okrevanje ob podpori kapitalskih trgov kot del celovite strategije Evropske komisije za okrevanje gospodarstva po koronavirusni pandemiji. V zvezi s tem je pomemben instrument listninjenje, ki za banke predstavlja učinkovito orodje za pridobitev virov financiranja ter omogoča razpršitev tveganja. S predlaganimi spremembami se spodbuja dodatno vlogo listninjenja ter tako pomaga institucijam pri zagotavljanju dodatnega kapitala za povečanje obsega kreditiranja gospodarstva v prihodnje. Republika Slovenija tako v splošnem podpira Predlog uredbe Evropskega parlamenta in Sveta o spremembi Uredbe EU številka 575/213 v zvezi s prilagoditvami okvira za listninjenje za podporo okrevanju gospodarstva kot odziv na pandemijo covid-19, saj predlagane spremembe predstavljajo potencialne koristi za slovenske banke.« Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je stališče sprejeto. </font>
<ul>
<ul><b><font size="4">	</font></b></ul>
</ul>
<b><font size="4">	</font></b><font size="4">Prehajamo na </font><b><font size="4">2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE EU-2017/2402 O DOLOČITVI SPLOŠNEGA OKVIRA ZA LISTNINJENJE IN VZPOSTAVITVI POSEBNEGA OKVIRA ZA ENOSTAVNO, PREGLEDNO IN STANDARDIZIRANO LISTNINJENJE KOT POMOČ PRI OKREVANJU PO PANDEMIJI COVID-19.</font></b><br>
<b><font size="4">	</font></b><font size="4">Prosim državnega sekretarja Ministrstva za finance mag. Petra Ješovnika, da nam predlog uredbe in zlasti predlog stališča Republike Slovenije.</font>
<ul>
<ul></ul>
</ul>
<font size="4">	</font><b><font size="4">MAG. PETER JEŠOVNIK: </font></b><font size="4">Hvala za besedo.</font><br>
<b><font size="4">	</font></b><font size="4">Spoštovani predsedujoči, spoštovane poslanke in poslanci!</font><br>
<font size="4">	Uredba o listninjenju skupaj z Uredbo o kapitalskih zahtevah, katere spremembe smo obravnavali pri predhodni točki dnevnega reda, določa splošni okvir EU za listninjenje ter vzpostavlja posebni okvir za enostavno, pregledno in standardizirano listninjenje. Cilj okvira je spodbujati varen, razvit, likviden in </font><br>
<br>
<b><font size="4">3. TRAK: (VP) 8.10</font></b><br>
<br>
<font size="4">	(nadaljevanje) odporen trg za lastninjenje, ki lahko privablja široko in stabilno bazo investitorjev, da se finančna sredstva lahko dodelijo tja, kjer jih gospodarstvo najbolj potrebuje. V času posledic krize zaradi COVID-19 je za banke ključno, da bodo zmožne še naprej posojati podjetjem. Z lastninjenjem, ki omogoča preoblikovanje posojil v vrednostne papirje, s katerimi se trguje, bi lahko sprostili bančni kapital za dodatna posojila in širšemu krogu investitorjev omogočili financiranje gospodarskega okrevanja. Sedanji okvir namreč ne izkorišča vseh svojih možnosti, saj ne upošteva bilančnega sintetičnega lastninjenja in ne dopušča lastninjenje nedonosnih izpostavljenosti. </font><br>
<font size="4">	Dovolite, da vam v nadaljevanju predstavim tri ključne spremembe uredbe o lastninjenju, ki jih predlaga Evropska komisija konec julija 2020. </font><br>
<font size="4">	Prvič, odprava pomanjkljivosti v regulativnem okviru za lastninjenje nedonosnih izpostavljenosti. Slednje se med drugim nanaša na opredelitev lastninjenja nedonosnih izpostavljenosti in preverjanja meril za odobritev kreditov. V predlogu so tako na primer pojasnjene naloge originatorjev v zvezi s preverjanjem pri lastninjenju nedonosnih izpostavljenosti. Drugič, vzpostavitev posebnega okvirja za bilančna sintetična lastninjenja, torej lastninjenja kjer izpostavljenosti ostanejo na bilanci banke, za razliko od tradicionalnega lastninjenja, prenos tveganj pa je narejen s kreditno-zaščitno pogodbo, na primer z garancijo. Predlagana nova merila so v največji možni meri usklajena z merili za tradicionalno lastninjenje, vendar upoštevajo tudi posebnosti sintetičnega produkta. V zvezi z bilančnim sintetičnim lastninjenjem velja še omeniti, da je bilo pred postavitvijo okvira za tradicionalno lastninjenje v letu 2011 odločeno, da se v režim ne vključi danes obravnavana bilančna sintetična lastninjenja predvsem zaradi takratnih nerazpoložljivih podatkov in pomanjkanja zadostnih tehničnih priprav. Evropski bančni organ je med tem opravi to delo, kar je bila podlaga za predlog Evropske komisije, ki ga danes obravnavamo.</font><br>
<font size="4">	Za konec naj povem, da se je Vlada 3. 9. 2020 seznanila s predlogom uredbe in podpira predlog stališča, ki je danes predmet obravnave.</font><br>
<font size="4">	Hvala za vašo pozornost.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju.</font><br>
<font size="4">	Besedo ima poslanec gospod Jure Ferjan, ki bo predstavil mnenje.</font><br>
<br>
<font size="4">	</font><b><font size="4">JURE FERJAN (PS SDS): </font></b><font size="4">Hvala, predsednik, za besedo. </font><br>
<font size="4">	Tudi to točko je obravnaval Odbor za finance in v skladu z drugim odstavkom 154.h člena poslovnika Državnega zbora sprejel naslednje mnenje, in sicer. </font><br>
<font size="4">	Odbor za finance podpira predlog stališča Republike Slovenije do predloga uredbe evropskega parlamenta in sveta o spremembi uredbe 2017/2402 o določitvi splošnega okvira za lastninjenje in vzpostavitvi posebnega okvira za enostavno, pregledno in standardizirano lastninjenje kot pomoč pri okrevanju po pandemiji COVID-19, ki ga je predložila Vlada in predlagal Odbor za zadeve Evropske unije, da predlog stališča sprejme.</font><br>
<font size="4">	</font><br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslancu gospodu Ferjanu.</font><br>
<font size="4">	Vidim, da interesa za dodatno razpravo poslank in poslancev ni. </font><br>
<font size="4">Zato prehajamo na glasovanje in kjer dajem na glasovanje predlog stališča Republike Slovenije do predloga uredbe, ki se glasi: »Republika Slovenija podpira ukrepe za okrevanje o podpori kapitalskih trgov kot del celovite strategije Evropske komisije za okrevanje gospodarstva po koronavirusni pandemiji. S predlaganimi spremembami se razširja enostavno, pregledno in standardizirano lastninjenje iz obstoječega tradicionalnega tudi na bilančno-sintetično lastninjenje. Odpravlja se tudi obstoječe regulativne omejitve pri obravnavi lastninjenih nedonosnih izpostavljenosti kot pomembnega instrumenta za čiščenje bilanc bank, prav tako pa se predlaga sprememba obravnave priznanja tehnik zmanjševanja kreditnega tveganja pri pozicijah v lastninjenju. Republika Slovenija v splošnem podpira predlog uredbe evropskega parlamenta in sveta o spremembi uredbe EU 2017/2402 o določitvi splošnega okvirja za lastninjenja in vzpostavitvi posebnega okvirja za enostavno, pregledno in standardizirano lastninjenje kot pomoč pri okrevanju po pandemiji COVID-19, saj predlagane spremembe predstavljajo potencialne koristi za slovenske banke«. </font><br>
<font size="4">Začenjam glasovanje. Glasujemo.</font><br>
<font size="4">Kdo je za? (12 članov.) Kdo je proti? (nihče.)</font><br>
<font size="4">Ugotavljam, da je stališče sprejeto.</font><br>
<br>
<font size="4">Prehajamo na </font><b><font size="4">3. TOČKO DNEVNEGA REDA, ZASEDANJE SVETA EVROPSKE UNIJE ZA KONKURENČNOST, RAZISKAVE IN INOVACIJE, BRUSELJ. </font></b><font size="4">Gradivo k tej točki smo prejeli od Vlade 24. septembra 2020 na podlagi 8. člena Zakona o sodelovanju med Državnim zborom in Vlado v zadevah Evropske unije. </font><br>
<font size="4">Naprošam državnega sekretarja na Ministrstvu  za izobraževanje, znanost in šport </font><br>
<br>
<b><font size="4">4. TRAK: (VP) 8.15</font></b><br>
<br>
<font size="4">	(nadaljevanje) dr. Jureta Gašpariča, da nam predstavi izhodišče za udeležbo slovenske delegacije na zasedanju sveta.</font><br>
<br>
<font size="4">	</font><b><font size="4">DR. JURE GAŠPARIČ: </font></b><font size="4">Spoštovani predsednik, spoštovane poslanke in poslanci. Dobro jutri. </font><br>
<font size="4">	Kot je bilo že rečeno, naslednji teden 29. septembra bo v Bruslju zasedanje sveta za konkurenčnost COMPET, kjer bodo delegati, pristojni za raziskave, skušali doseči splošni pristop sveta o preostalih odprtih vprašanjih, ki zadevajo okvirni program Obzorje Evropa (Horizon Europe). Načeloma bi se naj tega udeležili ministri in probali čim več zapreti, vendar je zaradi epidemiološke situacije včeraj, predvčerajšnjim bila sprejeta odločitev, da bodo v Bruslju zastopali Slovenijo in tudi druge države posadke iz stalnih predstavništev. Konkretno pri nas stalno predstavništvo seveda v Bruslju. </font><br>
<font size="4">	Katera so tista odprta vprašanja, če jih zgolj na hitro orišem oziroma izpostavim bistvo.</font><br>
<font size="4">	Prvo, naprej so določbe povezane z instrumentom za okrevanje. Slovenija seveda podpira, da se sredstva instrumenta za okrevanje v Obzorje Evropa usmerijo v ukrepe, ki naslavljajo pandemijo COVID-19 in njene posledice, ampak je predlagala, da bi se poleg gospodarskih vključilo tudi širše družbene in socialne posledice. In v okviru pogajanj v zadnjih dveh tednih je bilo to vključeno v predlog besedila splošnega pristopa, zaenkrat. </font><br>
<font size="4">	Drugi sklop odprtih vprašanj je tisti seveda najtrši, zadeva pa proračunske določbe. Julijski dogovor, ta t.i. zgodovinski dogovor evropskega sveta o večletnem finančnem okviru 2021-2027 je pomenil zmanjšanje proračuna Obzorja Evropa za 8 milijard in pol evrov. In seveda takoj se je pojavilo vprašanje, kako se bo to zmanjšanje zrcalilo v konkretnih programih. Slovenija se ni zavzemala za linearno zmanjšanje po vseh programih, saj v okviru pogajanj v zadnjih dveh tednih je nemško predsedstvo predlagalo na koncu dve možnosti. Možnost A je ta, da bi se zmanjšanje proračuna v enakem deležu porazdelilo po vseh delih programa in pa možnost B, da to nebi bilo linearno, konkretno recimo, da bi se sredstva za sklad Marie Curie ohranila, v glavnem ohranila na račun evropskega inovacijskega sveta. Slovenija konkretno podpira to drugo varianto B kot zaenkrat večina držav, ampak to je še odprto. Glede proračunskih vprašanj bi si pa sicer Slovenija želela večji obseg sredstev za financiranje raziskovalnih infrastruktur in pa ERE, t.i. evropskega raziskovalnega prostora, kar je tudi ena od prioritet Slovenije v okviru predsedovanja. </font><br>
<font size="4">	Naslednji sklop odprtih vprašanj zadeva mednarodno sodelovanje oziroma pridruževanje tretjih držav Obzorju Evropa. To Slovenija podpira zlasti v primeru visoko razvitih, tehnološko razvitih držav kot sta Norveška in Švica.</font><br>
<font size="4">	Zadnje odprto vprašanje pa zadeva sinergijo programa Obzorje Evropa z drugimi programi. Slovenija si tu seveda zavzema za čim več sinergij zlasti s sredstvi kohezijske politike. Namreč majhne države lahko le ob ustreznem finančnem blendingu, se pravi s sredstvi Obzorja Evropa in kohezije, ustvarijo velike in uspešne infrastrukturne investicije. In zaenkrat v okviru pogajanj so rešitve v tej smeri že bile načeloma izpogajane, se pravi, da bi to lahko bilo doseženo. Več pa bo znano po prihodnjem tednu.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za predstavitev.</font><br>
<font size="4">	Vidim, da interesa za- ja, gospod Jožef Horvat.</font><br>
<br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik. Lep pozdrav gospodu državnemu sekretarju. </font><br>
<font size="4">	Moram reči, da smo z zadovoljstvom prebrali gradivo in da dejansko tudi izražam priznanje, da je Vlada Republike Slovenije uspela v primeru instrumenta za okrevanje ta tako rekoč, če smem reči program razširiti ne samo na gospodarski segment, ampak tudi na širše družbene in socialne posledice. Tako, da upam, da bo v tej smeri tudi vsa ta zadeva se dobro in učinkovito uporabila.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslancu gospodu Jožefu Horvatu za razpravo.</font><br>
<font size="4">	Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju sveta Evropske unije za konkurenčnost, raziskave, ki bo v Bruslju 29. septembra in jih podprl«.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je </font><br>
<font size="4">	</font><br>
<b><font size="4">5. TRAK: (ŠZ) – 8.20</font></b><br>
<br>
<font size="4">	(nadaljevanje) sklep sprejet. </font><br>
<font size="4">	S tem končujem tretjo točko dnevnega reda in 86. sejo Odbora za zadeve Evropske unije. Vsem želim lep in miren vikend.</font><br>
<br>
<b><font size="4">Seja je bila končana 25. septembra 2020 ob 8.20.</font></b>