<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">104. seja</font></b><br>
<br>
<b><font size="4">(15. februar 2022)</font></b><br>
</p></div><br>
<b><font size="4">Sejo je vodila Monika Gregorčič, predsednica odbora.</font></b><br>
<b><font size="4">Seja se je začela ob 14. uri.</font></b><br>
<br>
<b><font size="4">1. TRAK: (SB) </font></b><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Spoštovani kolegice in kolegi, lep pozdrav vsem! </font><br>
<font size="4">	Pričenjam 104. sejo Odbora za zunanjo politiko. Ob začetku seje vas kot običajno vljudno naprošam, da spoštujete zdravstvena napitala, vzdržujete medosebno razdaljo in nosite zaščitne maske. Obveščam vas, da je danes sejo upravičeno odsoten gospod Zmago Jelinčič Plemeniti, poslanska skupina SNS. Na seji pa s pooblastili sodelujejo naslednji poslanci oziroma poslanke. Gospod Mihael Prevc nadomešča gospoda Blaža Pavlina, poslanska skupina NSi, ter iz poslanske skupine SDS gospa Suzana Lep Šimenko nadomešča gospoda Francija Kepo. Gospod Tomaž Lisec nadomešča gospo Evro Irgl in gospod Jure Ferjan nadomešča mag. Branka Grimsa. Pozdravljam lepo tudi vse prisotne vabljene, ministra za zunanje zadeve dr. Anžeta Logarja in ostale vabljene predstavnike Ministrstva za zunanje zadeve. Prehajamo na določitev dnevnega reda seje odbora. S sklicem seje ste prejeli predlog dnevnega reda in ker v poslovniškem roku nisem prejela predlogov za njegovo spremembo je določen dnevni red kot je bil predlagan s sklicem.</font><br>
<br>
<font size="4">	Prehajam na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O OMEJEVALNIH UKREPIH, KI JIH REPUBLIKA SLOVENIJA UVEDE ALI IZVAJA SKLADNO S PRAVNIMI AKTI IN ODLOČITVAMI SPREJETIMI V OKVIRU MEDNARODNIH ORGANIZACIJ. </font></b><font size="4">Predlog zakona je objavljen na spletnih straneh Državnega zbora, prejeli pa ste tudi naslednje gradivo, ki je prav tako dostopno na spletnih straneh Državnega zbora. Mnenje Zakonodajno-pravne službe z dne 1. februarja 2022, mnenje Komisije Državnega sveta za mednarodne odnose in evropske zadeve k predlogu zakona z dne 14. februar 2022, predloge amandmajev poslanskih skupin SDS, NSi in Konkretno za amandmaje odbora k predlogu zakona z dne 11. februarja 2022. V poslovniškem roku pa so bili vloženi tudi amandmaji poslanskih skupin SDS, NSi in Konkretno, vendar so bili dne 10. februarja 2022 umaknjeni. Pričenjamo z drugo obravnavo predloga zakona, v kateri bomo opravil razpravo in glasovanje o posameznih členih predloga zakona. Odboru tudi predlagam, da se razprava o vseh členih in predlogih za amandmaje odbora združi v skladu s prvim odstavkom 128. člena Poslovnika Državnega zbora. Po opravljeni razpravi pa bomo najprej opravili glasovanje o predlogih za amandmaje odbora ter nato glasovali o vseh členih skupaj. Ali kdo temu predlogu nasprotuje? Ugotavljam, da ne. Se vam zahvaljujem in bom besedo sedaj predala najprej vabljenim na sejo v imenu predlagatelja. </font><br>
<font size="4">	Za dopolnilno obrazložitev dobi besedo minister za zunanje zadeve dr. Anže Logar. Izvolite. </font><br>
<br>
<b><font size="4">	DR. ANŽE LOGAR:</font></b><font size="4"> Hvala, predsednica. </font><br>
<font size="4">	Najprej en lep pozdrav vsem prisotnim! </font><br>
<font size="4">	Po Zakonu o omejevalnih ukrepih, ki jih Republika Slovenija uvede ali izvaja skladno s pravnimi akti in odločitvami sprejetimi v okviru mednarodnih organizacij so  omejevalni ukrepi omejitve oziroma obveznosti v razmerju do držav ozemeljskih entitet, gibanj, mednarodnih organizacij in oseb, katerih namen so vzpostavitev ali ohranitev mednarodnega miru in varnosti, zagotavljanje spoštovanja človekovih pravic in temeljnih svoboščin, razvoj oziroma utrjevanje demokracije in pravne države ter doseganje drugih z mednarodnim pravom skladnih ciljev, ki jih določajo pravni akti bodisi organizacije Združenih narodov bodisi Evropske unije ali drugih mednarodnih organizacij. Posebej v krizah, ki jih spremljajo po svetu, se ugotavlja, da so ti omejevalni ukrepi pomembno orodje zunanje politike </font><br>
<br>
<b><font size="4">2. TRAK: (SB) – 14.05</font></b><br>
<br>
<font size="4">	(nadaljevanje) za zagotavljanje mednarodnega miru in varnosti, hkrati pa tudi sredstvo preprečevanja eskalacije dodatnih oziroma varnostnih razmer. V Sloveniji smo že v 90-ih letih prejšnjega stoletja začeli z izvajanjem omejevalnih ukrepov OZN nato pa smo leta 2001 pristopili tudi k Evropski uniji in uporabljali omejevalne ukrepe, smo pa prvi zakon na tem področju po pristopu potrdili leta 2006, ki je trenutno še vedno v veljavi. Ta zakon velja več kot 15 let in na zakonski ravni ni bil noveliran, je pa treba ugotoviti, da je v času veljavnosti tega zakona na mednarodni ravni število omejevalnih ukrepov proti državam močno naraslo. Tako je bilo v času uveljavitve Zakona o omejevalnih ukrepih leta 2006 v veljavi v EU manj kot 20 sankcijskih režimov, zdaj je pa takih režimov več kot 40 in tudi Evropska unija je močno povečala nabor in diapazon teh sankcijskih ukrepov, naj omenim samo Belorusijo, Moldavijko, Rusijo, Egipt, Tunizijo ali pa primer OZN, recimo Iran, Severna Koreja. Omejevalni ukrepi so se spreminjali tudi vsebinsko polega standardnih ukrepov kot so zamrznitev sredstev, prepoved izvoza orožja in omejevanja potovanj, so se ali pa se še uporabljajo ukrepi kot so na primer prepoved izvoza blaga za dvojno rabo, omejitev glede plačilnega prometa prepovedi izvoza in uvoza raznovrstnega blaga in prepoved izvoza oziroma uvoza tehnologij. Zaradi tega se je ureditev predpisovanja prekrškovnih sankcij in določanja pristojnih organov v podzakonskih aktih izkazala za upravno obremenitev Ministrstva za zunanje zadeve. Ta obremenitev tudi preprečuje druga opravila v zvezi z usklajevanjem izvajanja omejevalnih ukrepov na operativni ravni in na nek način maši postopek. S tem pa izgubljamo dragocen čas, ki je drugače namenjen takojšnji uveljavitvi teh ukrepov, zato, da ti ukrepi dosežejo svoj namen. To je v zadnjem poročilu ugotovil tudi Moneyval, ki je priporočil povečanje zaposlitev na MZZ za te potrebe. Vlada je v akcijskem načrtu za izvajanje priporočil Moneyvala v letu 2016 odobrila nove zaposlitve na MZZ, ki pa še niso bile uresničene, jih bomo pa na podlagi te novele, kakor smo zapisali v okviru presoje posledic zakona v točki 6 uvoda, te zaposlitve uresničili. Zdaj pa ta novela zakona omogoča tudi večjo operativno učinkovitost in normativno poenostavi sistem izvajanja omejevalnih ukrepov. Zato predlagamo prenos določb o prekrškovnih sankcijah iz uredb v ta zakon. </font><br>
<font size="4">	Drugo. S tem prenosom po naši oceni rešimo približno 90 % primerov podzakonskih predpisov na zakonodajni ravni in v bistveno pohitrimo postopek ter administrativno zmanjšamo bremena pri sprejemanju teh omejevalnih ukrepov. </font><br>
<font size="4">	Drugo področje na katerem smo želeli povečati učinkovitost s prenosom odločb iz slovenskih podzakonskih predpisov pa tudi zakonska določitev pristojnih organov za odločanje o vlogi in zdaj v noveli 8. člena predlagamo določitev pristojnih organov za glavna področja omejevalnih ukrepov, recimo finance, gospodarstvo, vizumske prepovedi. In to je zdaj zapisano taksativno že v zakonu. S čemer se bo uspelo pokriti 90 % primerov odločanja o vlogi in bomo s tem tudi že zakonsko določili odgovorne organe. Poleg navedenih vidikov, ki izhajajo iz potrebe po večji preglednosti in učinkovitosti uredbe omejevalnih ukrepov v Sloveniji je Moneyval v zadnjem petem krogu ocenjevanja ukrepov na tem področju ugotovil, da Slovenija, ki se podobno kot druga članica EU zanaša na izvajanje resolucij varnostnega sveta na ravni EU nima ustrezne ureditve za takojšnjo implementacijo sankcijskih predpisov za nove osebe na sankcijskem seznamu. Zdaj, če zelo poenostavim, to pomeni, da ko OZN objavi sankcijski seznam oseb pri nas traja nekaj časa preden te osebe dobijo  </font><br>
<br>
<b><font size="4">3. TRAK: (SB) – 14.10</font></b><br>
<br>
<font size="4">	(nadaljevanje) mesto v EU regulativi in šele potem avtomatično začnejo veljati v Sloveniji, kar pomeni, da se izgubi dragocen čas, ko lahko te osebe s preprosto preknjižbo sredstev rešijo premoženje, ki bi jih drugače s takim ukrepom uspeli zavarovati. Zato ta sprememba rešuje tudi ta problem. Zdaj, če zelo na kratko povzamem glavne pridobitve novega zakona so na podlagi opisanega stanja, je cilj novele poenostavitev in večja učinkovitost izvajanja omejevalnih ukrepov, potem takojšnja uveljavitev dopolnitev sankcijskih seznamov OZN do izvajanja na ravni EU, kot priporočil Moneyval. Določitev pristojnih organov za odločanje o vlogah na najpogostejših področjih s tem tudi jasno začrtana odgovornost za nadzor in pa določitev glob za kršitve pravnih aktov EU v samem zakonu. To bi bilo na kratko vse. Zdaj, če bodo kakšne podrobnosti bom prosil generalnega direktorja, da odgovori na morebitna vprašanja kar se tiče mogoče za uvod samo še amandmajev, ki so bili vloženi s strani koalicijskih poslancev oziroma poslanskih skupin povzemajo nomotehnične pripombe Zakonodajno-pravne službe Državnega zbora in jih na Ministrstvu za zunanje zadeve podpiramo. Toliko. Hvala.</font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa ministru. </font><br>
<font size="4">	Besedo sedaj dajem namestnici vodje Zakonodajno-pravne službe Državnega zbora mag. Sonji Bien Karlovšek. Izvolite. </font><br>
<br>
<b><font size="4">	MAG. SONJA BIEN KARLOVŠEK:</font></b><font size="4"> Hvala lepa za besedo.</font><br>
<font size="4">	Zakonodajno-pravna služba je podala pripombe z vidika svojih nalog, in sicer z vidika skladnosti z Ustavo, pravnim sistemom in zakonodajno-tehničnega vidika. Pripombe dane k 2., 4., 5. in 6. členu, ki se nanašajo predvsem na jasnost določb, ustrezno sistematiko določb, pravilnost sklicev in na skladnost ureditev s sistemskimi zakoni, zlasti Zakonom o državni upravi, so ustrezno odpravljene s predlogi za amandmaje odbora, ki so bili vloženi 11. februarja. Pripomba k 1. členu, ki opozarja na spornost predlagane ureditve z vidika skladnosti z Ustavo, pa še naprej ostaja relevantna. Predlog za amandma odbora k 1. členu odpravlja zgolj nepotrebno podvajanje besedila o novem 4. odstavku 3. člena zakona, ne pa tudi pripombe, da morajo biti predpisi javno objavljeni preden začnejo veljati in da je s to ustavno določbo v nasprotju predlagana ureditev, ki omogoča ukrepanje brez formalnopravnih podlag, torej še preden je odločitev varnostnega sveta OZN sprejeta v okviru prava Evropske unije oziroma v okviru prava Republike Slovenije.</font><br>
<font size="4">	Hvala. </font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Sedaj odpiramo razpravo poslank in poslancev. Želi morda kdo besedo? (Ne.) Ugotavljam, da ne. Želi morda še kdo od predstavnikov Vlade? (Ne.) Tudi ne. </font><br>
<font size="4">	Gospa Mojca Škrinjar, izvolite.</font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Jaz bi samo opozorila pri amandmajih k 2. členu pod točko 3 mislim, da je potreben popravek, ministrstvo iz druge prejšnjega odstavka, verjetno manjka beseda alineja. To je najbrž nomotehnični popravek potreben.</font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Predvidevam, da imate v rokah napačen izvod, namreč predlog amandmajev za amandmaje odbora koalicijskih poslanskih skupin to besedo vključuje oziroma vključuje.</font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa.</font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Prosim.</font><br>
<font size="4">	Ker ni več interesa za razpravo, razpravo zaključujem in prehajamo na glasovanje o predloženih amandmajih za amandmaje odbora. Postopkovno, gospod…</font><br>
<br>
<b><font size="4">	JUER FERJAN (PS SDS):</font></b><font size="4"> Prosim za pet minut odmora pred glasovanjem v imenu Poslanske skupine SDS. Hvala.</font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Prekinjam sejo za 5 minut in nadaljevali bomo ob 14.20.</font><br>
<br>
<font size="4">	(Seja je bila prekinjena ob 14.15.)</font><br>
<br>
<b><font size="4">4. TRAK: (SB) </font></b><br>
<br>
<b><font size="4">	</font></b><font size="4">(Seja se je nadaljevala ob 14.21.)</font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Nadaljujemo s prekinjeno 104 sejo Odbora za zunanjo politiko. </font><br>
<font size="4">	Sedaj bomo prešli na glasovanja o predloženih amandmajih poslanskih skupin koalicije za amandmaje odbora. </font><br>
<br>
<font size="4">	Na glasovanje dajem predlog amandmaja k 1. členu. Ugotavljam, da smo sklepčni, navzočih 16 članov oziroma članic odbora. Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Na glasovanje dajem predlog amandmaja k 2. členu. Ugotavljam, da smo sklepčni, navzočih 16 članov oziroma članic odbora. Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Na glasovanje dajem predlog amandmaja k 3. členu. Ugotavljam, da smo sklepčni, navzočih je 16 članov oziroma članic. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Prehajamo na glasovanje o predlogu amandmaja k 4. členu. Ugotavljam, da smo sklepčni, navzočih je 16 članov oziroma članic. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Na glasovanje dajem predlog amandmaja k 5. členu. Ugotavljam, da smo sklepčni, navzočih je 16 članov oziroma članic. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Na glasovanje dajem še predlog amandmaja k 6. členu. Ugotavljam, da smo sklepčni, navzočih je 16 članov oziroma članic. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Amandma je sprejet.</font><br>
<br>
<font size="4">	Sedaj bomo prešli še na glasovanje o vseh členih skupaj. Ugotavljam, da smo sklepčni, navzočih je 16 članov oziroma članic. Glasujemo. </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Členi so sprejeti.</font><br>
<br>
<font size="4">	S tem zaključujem drugo obravnavo predloga zakona na matičnem delovnem telesu. Sprejeti amandmaji odbora bodo vključeni v dopolnjen predlog zakona, ki bo sestavni del poročila odbora. </font><br>
<font size="4">	Prosim, da v skladu z drugim odstavkom 42. člena Poslovnika Državnega zbora določimo še poročevalca, ki bo predstavil poročilo na seji Državnega zbora. V kolikor se strinjate bi kot predsednica odbora to poročilo predstavila sama. Hvala lepa. </font><br>
<font size="4">	</font><br>
<font size="4">	S tem zaključujem to točko dnevnega reda in 104. sejo Odbora za zunanjo politiko. </font><br>
<font size="4">	Vsem sodelujočim hvala in lep dan še naprej! </font><br>
<br>
<b><font size="4">Seja se je končala 15. februarja 2022 ob 14.25.</font></b>