<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>27. seja</b><br>
<br>
<b>(1. marec 2019)</b></p></div><br>
<b>Sejo je vodil mag. Dejan Židan, predsednik Državnega zbora.</b><br>
<b>Seja se je začela ob 10.02. </b><br>
<br>
<b>1. TRAK: (VI)</b><br>
<br>
<b>	PREDSEDNIK MAG. DEJAN ŽIDAN: </b>Spoštovane poslanke, spoštovani poslanci!<br>
	Začenjam 27. sejo Kolegija ter pozdravljam vse prisotne. Hkrati vas obveščam, da sem vam včeraj poslal gradivo k 1. točki dnevnega reda in hkrati vas obveščam o nadomeščanjih: gospa Tina Heferle nadomešča gospoda Braneta Golubovića in gospa Alenka Jeraj nadomešča gospoda Danijela Krivca. <br>
<br>
	Prehajamo na <b>1. TOČKO DNEVNEGA REDA - TO JE NA DOLOČITEV ČASA OBRAVNAVE TOČK DNEVNEGA REDA 5. SEJE DRŽAVNEGA ZBORA, KI SE BO PRIČELA V PONEDELJEK, 4. MARCA 2019.</b><br>
	Gradivo k tej točki ste prejeli včeraj. Želi kdo razpravljati? Ugotavljam, da ne. / oglašanje iz klopi/ Se opravičujem, gospod Jurša in gospod Šiško. Gospod Šiško. <br>
<br>
<b>	DUŠAN ŠIŠKO (PS SNS):</b> Hvala, predsednik. Jaz bi imel samo eno vprašanje. Glede na to, da sem včeraj zasledil, da štirih ministrov v ponedeljek ne bo, bodo odsotni, pa bi vprašal, sicer ne vem kakšno je to mnenje oziroma če lahko sploh to naredimo, da bi na sredo dali poslanska vprašanja, ker po datumih sem videl, da v sredo bi mogoče pa lahko bili prisotni. Samo vprašanje je to.<br>
<br>
	<b>PREDSEDNIK MAG. DEJAN ŽIDAN:</b> Hvala za to pobudo. Jaz se lahko zavežem, da bom na to temo govoril s predsednikom Vlade in ga opozoril, da je trenutna najava, <br>
<br>
<b>2. TRAK: (SC) - 10.05</b><br>
<br>
<b>	</b>(nadaljevanje) da bodo v bistvu manjkali celo več, ker eden minister je dvojni minister in tudi na vašo pobudo, s tem, da je pa nemogoče, da prestavimo, zaradi urnika na sredo. Hvala. <br>
	Gospod Jurša, izvolite. <br>
<br>
	<b>FRANC JURŠA (PS DeSUS): </b>Hvala. <br>
	Mi predlagamo, da pri 4. točki - ravnanje s stvarnim premoženjem - zmanjšamo pravzaprav odpovedujemo se stališču poslanske skupine. <br>
<br>
	<b>PREDSEDNIK MAG. DEJAN ŽIDAN: </b>To bo upoštevano. S tem, spoštovane poslanke in spoštovani poslanci, zaključujem razpravo. <br>
	Na glasovanje dajem predlog, ki že vsebuje dogovor s Poslansko skupino Desus in sicer predlog sklepa je naslednji: »Sprejme se čas za obravnavo posameznih točk dnevnega reda 5. seje zbora, ki se bo pričela v ponedeljek, 4. marca 2019.« <br>
	Kdo je za? (?) Kdo je proti? (?)<br>
	Ugotavljam, da je sklep sprejet. <br>
	S tem zaključujem to točko dnevnega reda. <br>
<br>
	Prehajamo na <b>2. TOČKO DNEVNEGA REDA IN TO JE PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU. </b><br>
<b>	</b>Predlog ste prejeli s sklicem seje Kolegija. Prehajam na obravnavo predloga, da se po skrajšanem postopku obravnava Predlog Zakona o spremembi Zakona o praznikih in dela prostih dnevih v Republiki Sloveniji. Vidim, da predlagatelja ni z željo, da bi obrazložil, zato odpiram razpravo. Želi kdo razpravljati? (Ne.) <br>
	Prehajamo na glasovanje o predlogu sklepa: »Predlog Zakona o spremembi Zakona o praznikih in dela prostih dnevih v Republiki Sloveniji za obravnavo po skrajšanem postopku.« <br>
	Kdo je za? (?) Kdo je proti? (?) Kdo je vzdržan? (?)<br>
	S tem ugotavljam, da je sklep sprejet. <br>
	Zaključujem to točko dnevnega reda. <br>
<br>
	Pod <b>RAZNO. </b>Ugotavljam, da dve uri pred sejo kolegija nismo prejeli predloga in v skladu s prakso ugotavljam, da formalno ni želje za razno. Ali želi kdo odpreti kakršnokoli zahtevo, ki je povezana s tehnično ali formalno naravo? (Ne.) <br>
	Spoštovani gospe in gospodje, danes je 1. 3. 2019, ura je 10.07 in zaključujemo današnji kolegij. Lep dan naprej. <br>
<br>
<b>Seja je bila končana 1. marca 2019 ob 10.07.</b>