<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>35. seje</b><br>
<br>
<b>(17. maj 2019)</b></p></div><br>
<b>Sejo je vodil mag. Dejan Židan, predsednik Državnega zbora.</b><br>
<b>Seja se je začela ob 9.01.</b><br>
<br>
<b>1. TRAK: (DAG) </b><br>
<br>
<b>	PREDSEDNIK MAG. DEJAN ŽIDAN: </b>Spoštovane poslanke, spoštovani poslanci, lep pozdrav tudi ostalim prisotnim! Začenjam 35. sejo Kolegija predsednika Državnega zbora. Še enkrat pozdravljam vse prisotne! <br>
	Imamo pooblastilo za nadomeščanje, gospod Miha Kordiš nadomešča dr. Mateja Tašner Vatovca. <br>
<br>
	Prehajamo na <b>1. TOČKO DNEVNEGA REDA - 8. SEJA DRŽAVNEGA ZBORA, PONEDELJEK, 20. MAJ 2019. </b><br>
<b>	</b>Gradivo k tej točki ste prejeli včeraj. <br>
	Ali želi kdo o določitvi časa na 8. seji Državnega zbora razpravljati? Odpiram razpravo. Igor, izvoli. / oglašanje v ozadju, mikrofon ni vključen, medsebojni pogovor/ <br>
<br>
	<b>IGOR ZORČIČ (PS SMC): </b>Pri 11. točki, Zakon o spremembah in dopolnitvah Zakona o vojnih veteranih, predlagamo povečanje časa SMC za 10 minut, se pravi, na 35 minut. <br>
<br>
<b>	PREDSEDNIK MAG. DEJAN ŽIDAN: </b>Dogovorjeno. Ko se bo glasovalo, se to smatra, kot da je že vključeno. <br>
	Razpravo… / oglašanje v ozadju/ Ja, izvoli. <br>
<br>
	<b>DANIJEL KRIVEC (PS SDS): </b>Odprli smo vprašanje, zakaj je petek prost dan. Ni običajna praksa, pa mogoče kakšno pojasnilo s strani predsednika.<br>
<br>
<b>	PREDSEDNIK MAG. DEJAN ŽIDAN: </b>Tako je. Saj sem danes  pripravljen poslušati argumente tudi za drugačno razporeditev, če boste želeli razmisliti in potem odločiti, ker to je moja pristojnost. <br>
<br>
<b>2. TRAK: (TB) – 9.05</b><br>
<br>
	(nadaljevanje) Ta teden je tako narejen, da se delno upošteva, da poteka zaključni del predvolilne kampanje za Evropske volitve. Nekateri poslanke in poslanci so tudi del te kampanje, vendar, če boste imeli drugačno razmišljanje, sem pripravljen poslušati. To je razlog. Ob tem bi pa rad povedal, da po planu dela za ta mesec je tudi torek rezerviran za sejo Državnega zbora. Hvala.<br>
Izvolite.<br>
<br>
<b>JOŽEF HORVAT (PS NSi):</b> Hvala lepa, gospod predsednik, lep pozdrav vsem. Pogledal sem omizje in ugotovil, da sem tukaj edini kandidat za / oglašanje iz ozadja/ pardon / smeh/ aha, se opravičujem / smeh/ torej, sem eden redkih, se popravljam. Kar se mene tiče, je seja zlahka lahko tudi v petek, ker je normalni delovni dan.<br>
<br>
<b>PREDSEDNIK MAG. DEJAN ŽIDAN:</b> Okej, izvolite.<br>
<br>
<b>MATJAŽ HAN (PS SD):</b> Ja, zdaj, saj gospod ali pa prijatelj Horvat ve, da nista samo vidva, da v tem Državnem zboru jih še kar nekaj kandidira, ne? / oglašanje iz dvorane/ omizje, ja.<br>
Zdaj pa, kar se mene tiče, meni je vseeno ali je v petek seja ali ni, meni se zdi celo modro, da ni, ne? Jaz bi v Poslovniku tako napisal, da 2 tedna pred volitvami sploh ni zasedanj, če se bi le dalo. To kar imajo Hrvati, mislim, da imajo zelo dobro narejeno, ne? So zaprli za 2 tedna sejo pred volitvami, ker kaj? Nerealne izredne seje so, nerealni zakoni se vlagajo, stranke se, vse stranke se promoviramo in ne bi nič škode naredili, če bi 2 tedna ali pa 3 tedne v času volilne kampanje, ne bi bilo zasedanj in če si en petek pred volitvami, pred, bom rekel, tisto soboto, kjer mora biti molk, malo oddahnemo od Državnega zbora ni nič hudega. Na koncu koncev imamo v torek, je v torek rezervni plan, tako po terminskem planu bil, tako da.. Kar se nas tiče, nimamo problemov ne s petkom, kar se tiče SD, pa nimamo problema ne s torkom. Hvala lepa.<br>
<br>
<b>PREDSEDNIK MAG. DEJAN ŽIDAN:</b> Hvala lepa, gospod Han.<br>
Izvolite.<br>
<br>
<b>JOŽEF HORVAT (PS NSi)</b> Hvala lepa, gospod predsednik. Tukaj pa se absolutno s kolegom in prijateljem, Matjažem strinjam, ampak Poslovnik moramo spremenit, ker poglejte kaj smo imeli konec prejšnjega mandata – koalicijski poslanci so nas zapisali z zakonskimi predlogi, ne? Tako da, izkušnje iz konca prejšnjega mandata in takratnih koalicijskih poslancev, bi bilo to dobro, kar je kolega Matjaž predlagal. »Evo« samo za dva / smeh/<br>
<br>
<b>PREDSEDNIK MAG. DEJAN ŽIDAN:</b> Ampak, spoštovana poslanca, da ne ostaneta pri besedah – Poslovnik se ravnokar spreminja. Tega predloga še nisem opazil, dajta to izkoristit, vložita.<br>
Izvolite, gospod Jurša.<br>
<br>
<b>FRANC JURŠA (PS DeSUS):</b> Hvala lepa, gospod predsednik.<br>
Saj ne gre toliko niti za dan, petek ali torek. Petek je res planiran kot reden dan zasedanja Državnega zbora, v torek pa kot dodaten rezervni termin. Gre bolj za to, verjetno, ker smo si mi, vodje poslanskih skupin, želeli, da bi nas malo prej o tem informirali. Za to gre, verjetno.<br>
<br>
<b>PREDSEDNIK MAG. DEJAN ŽIDAN:</b> Okej, sprejmem kritiko.<br>
Ali še kdo želi spregovoriti? Hvala. Hvala tudi za vaše razprave. S tem spoštovana poslanka in spoštovani poslanci, prehajamo na glasovanje. Predlog sklepa je: »Sprejme se čas za obravnavo posameznih točk dnevnega reda 8. seje zbora, ki se bo pričela v ponedeljek, 20. maja 2019«, kar vključuje od Igorja predlog.<br>
Kdo je za? (Vsi.)<br>
Ugotavljam popolno soglasje. Sklep je sprejet in s tem zaključujem to točko dnevnega reda.<br>
<br>
Prehajamo na <b>2. TOČKO – PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</b> Predlog ste prejeli s sklicem seje kolegija. Razpravljali in odločali bomo o predlogu Vlade, da se po skrajšanem postopku obravnava Predlog zakona o spremembah in dopolnitvah Zakona o upravljanju plačilnih storitev za proračunske uporabnike in besedo predajam generalnemu sekretarju, gospodu Stojanu Tramptetu. Stojan, izvolite.<br>
<br>
<b>STOJAN TRAMPTE:</b> Hvala lepa za besedo, lep pozdrav vsem skupaj.<br>
Vlada Republike Slovenije predlaga Državnemu zboru, da predlog zakona obravnava po skrajšanem postopku, saj gre za manj zahtevne spremembe in dopolnitve zakona ter manj zahtevne uskladitve zakona s pravom Evropske unije. S predlogom novele zakona se v slovenski pravni red prenaša direktiva Evropskega parlamenta in sveta, o izdajanju elektronskih računov pri javnem naročanju, v skladu s katero lahko izdajatelji pošiljajo elektronske račune, skladne z evropskim standardom za izdajanje elektronskih računov, prejemnikom,<br>
<br>
<b>3. TRAK: (ŠPE) – 9.10</b><br>
<br>
<b>	</b>(nadaljevanje) o katerikoli državi članici EU. Novela zakona se bo tako uporabljala tudi elektronske račune, ki so izdani v skladu z evropskim standardom za izdajanje elektronskih računov, poleg že obstoječega slovenskega standarda za izdajanje e-računov, e-SLOG. Gre za elektronske račune, ki jih prejemajo proračunski uporabniki in ostali subjekti, ki izpolnjujejo pogoje za status naročnika, kot ga določa Zakon o javnem naročanju in področnih zakonih, ki urejajo podeljevanje koncesij in javno, zasebno partnerstvo.<br>
	Cilj novele zakona je izboljšanje konkurenčnosti in pravne varnosti gospodarskih subjektov ter odprava administrativnih, pravnih in tehničnih ovir, ki nastajajo zaradi nezdružljivosti nacionalnih standardov in predpisov držav članic Evropske unije, ki urejajo izdajanje elektronskih računov. S predlogom zakona se spodbuja nadaljnji razvoj elektronskega poslovanja javne uprave in gospodarstva. Težave naročnikom in gospodarskim subjektom, pa prinaša pomembne koristi iz vidika stroškov, vpliva na okolje in administrativnih bremen.<br>
	Hvala.<br>
<br>
	<b>PREDSEDNIK MAG. DEJAN ŽIDAN:</b> Hvala, gospod Tramte.<br>
	Odpiram razpravo. <br>
	Izvolite, gospod Jožef Horvat, kandidat za evropskega poslanca. Izvolite. <br>
<br>
	<b>JOŽEF HROVAT (PS NSi): </b>Hvala lepa, gospod predsednik.<br>
	Eno vprašanje in prosim odgovor generalnega sekretarja vlade. Ker ta zakon v naš pravni red uvaja tudi eno direktivo, ki pa je iz aprila 2014. A nam lahko poveste, do kdaj je bil rok za implementacijo in ali se nam morda mudi – zato skrajšani postopek, ker to je že neka stalna praksa, ane? Se pa na tem mestu zahvaljujem za tisti pregled, ki ste nam ga posredovali na mojo intervencijo na enem od kolegijev.<br>
	Hvala lepa.<br>
<br>
	<b>PREDSEDNIK MAG. DEJAN ŽIDAN: </b>Gospod Tramte, izvolite.<br>
<br>
<b>	STOJAN TRAMTE: </b>Velja, hvala.<br>
	Na to vprašanje bi vam pisno odgovoril, tega podatka zdaj nimam tu.<br>
	Hvala.<br>
<br>
	<b> PREDSEDNIK MAG. DEJAN ŽIDAN:</b> Bi pa mogoče dejansko bilo potrebno, da se pri nadaljnjih prošnjah za skrajšan postopek, v vsakem primeru napiše od kdaj teče rok. Poslanci bi lahko že kljub temu tudi na Kolegiju razpravljali, da če bi vedeli, da je potrebno takoj spremeniti, ali pa mogoče se čaka že dve leti, pa do takrat nismo. To bi bilo za naše delo koristno. / Oglašanje iz dvorane/ <br>
<br>
<b>STOJAN TRAMTE: </b>Dogovorjeno, vzeto na znanje.<br>
<br>
<b>PREDSEDNIK MAG. DEJAN ŽIDAN: </b>Hvala. Ali želi še kdo razpravljati? Hvala. Ugotavljam, da je razprava zaključena.<br>
S tem prehajamo na predlog sklepa, ki se glasi: »Predlog zakona o spremembah in dopolnitvah Zakona o opravljanju plačilnih storitev za proračunske uporabnike, se  obravnava po skrajšanem postopku.<br>
Kdo je za? (Vidim soglasje, razen Nove Slovenije.)<br>
Sklep je sprejet in s tem zaključujemo to točko dnevnega reda.<br>
Pod razno ugotavljam, da do dve uri pred sejo Kolegija ni bilo zahteve za kakšno razpravo, bi vas pa rad informiral, da se je včeraj sestala poslovniška skupina, komisija, ki pripravlja spremembo Poslovnika. Poznate, da – tudi na mojo pobudo, želimo posodobiti del imunitete, zlasti procesni imuniteti poslancev, ki je sedaj takšna, da poslance, ki niti ne želijo, da jo imajo, brez potrebe izpostavlja. Je pa prišlo do ideje, da se preveri, ali ima mogoče ustavna pobuda iz leta 2006, kjer je bil, če se pravilno spominjam – prvopodpisani gospod Cukjati, če ima mogoče soglasje, ker takrat je imela skoraj do konca soglasje, zato sem se odločil, da naslednji teden poiščemo termin za delovni posvet. po elektronski pošti vam je že bila poslana tista pobuda, samo zato, da preverimo, a so poslanske skupine naklonjene temu, da bi šli tudi po tej poti. To je bil tudi dogovor včeraj na Poslovniški komisiji, tako da kabinet bo danes usklajeval z vami termin za delovni posvet za naslednji teden – to kot informacija.<br>
Želim vam prijeten dan, vidimo se ob 10h. / Oglašanje iz dvorane/. <br>
Izvolite.<br>
<br>
<b>DANIJEL KRIVEC (PS SDS):</b> V bistvu informacija, pa tudi mogoče, če predsednik ali pa Kolegij lahko kaj uredi oziroma odreagira. Zdaj v prejšnjem mandatu se je na preiskovalnih komisijah dosegel nek standard glede pridobivanja gradiva. V tem mandatu se zadeva ponavlja – zdaj, ne vem, če ste vsi obveščeni za komisijo, ki preiskuje nabave v zdravstvenem sistemu, <br>
<br>
<b>4. TRAK: (MK) – 9.15</b><br>
<br>
	(nadaljevanje) se Klinični center ponovno sklicuje na neke, bi rekel svoja pravila in ne dostavlja informacij oziroma zahtevanih dokumentov preiskovalnih komisij, kar se meni zdi v tem primeru nedopustno. Pri bankah so bili verjetno še kakšni razlogi in kakšne posebne uzance, ki jih ima bančni sistem, v primeru zdravstva gre pa za čisto, čisto javni sektor, kjer gre za davkoplačevalski denar in je nedopustno, da se vzpostavlja praksa, da je potrebno dokumente, ki so za preiskovalno komisijo nujni, zahtevati preko sodišč. Mislim, da je prav, da vsi to veste, to se zdaj ponovno dogaja. Sicer zdaj za prvo zavrnitev se je komisija ponovno poslužila zahteve, da se pridobi potrebno dokumentacijo preko sodišča, mislim pa, da je potrebno tudi neko odločitev ali pa nek sklep kolegija vseh poslanskih skupin, da je to nedopustno. Mislim, da smo to v prejšnjem mandatu dejansko uspeli zagotoviti in po mojem mnenju je nedopustno, da se ta praksa ponovno vzpostavlja predvsem zato, ker gre za čisto javni sektor oziroma za družbo, ki črpa vsa sredstva iz davkoplačevalskega denarja, ne gre za banke. To samo kot informacija, predsednik se bo pa odločil, kaj lahko na tem naredi, prav je, da pa tudi vse poslanske skupine to vejo. <br>
	<br>
<b>	PREDSEDNIK MAG. DEJAN ŽIDAN</b>: Hvala za to informacijo.<br>
	To je zame nova informacija. Jaz bom preko generalne sekretarke preveril dogajanje in če bo potrebno bom tudi poklical do sebe predsednike vseh treh preiskovalnih komisij, da me pa tokrat informirajo, če je kakršnakoli ovira, ki jo zadenejo pri svojem delu in če je treba karkoli pomagati. smo jih ustanovili zato, da dobro delajo, tako da hvala za informacijo.<br>
	Ali še kdo kaj spregovoriti? Če ne, pa lep dan naprej!<br>
	Hvala.<br>
<br>
<b>Seja se je končala 17. maja 2019 ob 9.18.</b>