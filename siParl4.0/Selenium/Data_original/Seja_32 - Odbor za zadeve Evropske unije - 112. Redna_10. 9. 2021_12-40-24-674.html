<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">112. seja</font></b><br>
<br>
<b><font size="4">(10. september 2021)</font></b></p></div><br>
<b><font size="4">Sejo je vodil mag. Marko Pogačnik, predsednik odbora.</font></b><br>
<b><font size="4">Seja se je začela ob 9.32. </font></b><br>
<br>
<b><font size="4">1. TRAK: (SB) </font></b><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovane kolegice, spoštovani kolegi, nadaljujemo s sejo, ki je zdaj odprta za javnost. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – INFORMACIJA O STANJU IZVAJANJ MAKROREGIONALNIH STRATEGIJ EVROPSKE UNIJE V OBDOBJU OD MAJA 2020 DO KONCA DECEMBRA 2020.</font></b><font size="4"> Gradivo k tej točki smo prejeli od Vlade 17. junija.</font><br>
<font size="4">Besedo za uvodno prestavitev dajem državnemu sekretarju na Ministrstvu za zunanje zadeve, dr. Stanislavu Raščanu.</font><br>
<br>
<b><font size="4">	DR. STANISLAV RAŠČAN:</font></b><font size="4"> Hvala lepa, gospod predsednik.</font><br>
<font size="4">Spoštovani poslanke in poslanci! Spoštovani vsi navzoči!</font><br>
<font size="4">Makroregionalne strategije so sestavni del političnega okvira Evropske unije. Pripravi jih Evropska komisija s sodelujočimi državami, sprejme pa Evropski svet. Evropske institucije izpostavljajo njihov poseben pomen, ker predstavljajo edinstven celostni okvir za reševanje skupnih izzivov vezanih na geografsko sorodne regije in ustrezen instrument za optimalno uporabo obstoječih finančnih sredstev. Slovenija sodeluje v treh makroekonomskih strategijah, makroregionalnih strategijah, po donavski, jadransko-jonski in alpski. Tretje poročilo Evropske komisije o izvajanju makroregionalnih strategij 2020 poudarja njihov pomen tudi pri usklajenem naslavljanju ukrepov za spopad s Covid krizo in okrevanjem po pandemiji. Slovenije ja edina država, ki v sovjem sodelovanju v makroregionalnih strategijah letno poroča Vladi, ta pa Državnemu zboru. Z obravnavo pričujoče informacije tako Vlada kot parlament podata strateške usmeritve, ki jim Slovenija sledi v okviru makroregionalnega sodelovanja. S tem slovenska politika zagotavlja politično odgovornost za makroregionalne strategije. Slovenska ureditev velja za zgled dobre prakse, evropski parlament si prizadeva, da bi bila podobna ureditev prevzeta tudi na evropski ravni. Leta 2020 in 2021 je v veliki meri zaznamovalo predsedovanje Slovenije strategiji Evropske unije za jadransko-jonsko regijo, ki je potekalo od junija(?) 2020 do konca maja 2021, kljub izrednih okoliščinam zaradi Covid krize in takojšnjem prehodu na spletno delovanje je Sloveniji uspelo celo terializirati zastavljeni program predsedovanja. Ob zaključku predsedovanja strategiji Evropske unije za jadransko-jonsko regijo smo izdali tudi letno poročilo predsedovanja, kar predstavlja novost, ki osvetli ključne dosežke, poročilo imamo tudi danes pred sabo. V tej zvezi velja omeniti dve pomembni novosti, ki smo jih vpeljali v izvajanje EUSAIR in upamo, da bodo postale sestavni del rednega izvajanja. V sodelovanju s primorskim tehnološkim parkom smo močno povečali aktivno sodelovanje mladih preko programa POPRI. </font><br>
<br>
<b><font size="4">2. TRAK: (SB) – 9.35</font></b><br>
<br>
<font size="4">	(nadaljevanje) Primorski tehnološki park je uspel vzpostaviti mrežo tehnoloških parkov v vseh devetih državah jadransko-jonske regije, le-ti so pa preko 3000 mladih opremili s podjetniškimi znanji, najboljše podjetniške ideje pa so bile predstavljene in nagrajene v okviru šestega letnega foruma letos maja v Izoli. V šestih letih izvajanja EUSAIR še nikoli ni sodelovalo tako veliko število mladih pri skakanju najboljših odgovorov za skupne izzive. Prvič smo pripoznali pomembno vlogo civilne družbe pri uveljavljanju principa medregionalnega sodelovanja najbolj zaslužnih /nerazumljivo/ iz celotne regije smo na 6. letnem forumu EUSAIR prvič podelili priznanje vetrnica odličnost ter častni naslov ambasador makroregionalnega sodelovanja. Izvedbo predsedovanja EU SAR je primer zglednega sodelovanja nacionalnih institucij ministrstev ter regionalne in lokalne ravni. Strokovnjaki in institucije, ki sodelujejo v sistemu izvajanja jadransko-jonske makroregije predstavljajo dober potencial, da se trenutno ad hoc poglobljeno sodelovanje med Italijo, Hrvaško in Slovenijo, ki se po razglasitvi izključne ekonomske cone s strani Hrvaške in Italije institucionalizira v okviru strategije Evropske unije za jadransko-jonsko makroregijo. Makroregionalne strategije edinstveno in inovativno prispevajo k sodelovanju znotraj EU in sosednjimi državami, zato jim institucije EU namenjajo posebno pozornost. Svet je decembra 2020 države pozval k doslednemu vključevanju strateških vsebin usklajenih na ravni makroregij, programske dokumente finančne perspektive 2021-2027 in h koordinaciji njihovega izvajanja skozi omrežje organa upravljanja evropske kohezijske politike. Evropsko komisijo in sodelujoče države pa je zavezal k spremljanju dosežnega v procesu umeščanja ter / nerazumljivo/ rezultatov, ki jih bo potrebno predstaviti Svetu v naslednjem četrtem poročilu Evropske komisije. V Sloveniji bomo 14. septembra 2021 ponovno izvedli medresorski sestanek skupaj z organi upravljanja strukturnih in kohezijskega sklada, ribiškega sklada in sklada za razvoj podeželja ocenili stopnjo vključenosti makroregionalnih vsebin, osnutke programskih dokumentov 2021-2027. Slovenija je edina država, ki je s celotnim ozemljem vključena v izvajanje treh od štirih makroregionalnih regij in ima za vse tri enovito nacionalno koordinacijo. Tako ima Slovenija edinstven pogled v izvajanje makroregionalnega sodelovanja. Zato in zaradi svoje aktivnosti je velikokrat povabljena h ključnim razmislekom na ravni Evropske unije oziroma v okviru koordinacije vseh štirih makroregionalnih regij. V letu 2020 je tako gostila srečanje tri predsedstev vseh štirih makroregionalnih strategij z namenom usklajenega delovanja usmerjenega na vse ključne izzive opredeljene na ravni Evropske unije. Trenutno najbolj aktualna sta proces umeščanja skupnih makroregionalnih strateških vsebin nove programske dokumente 2021-2027 in optimizacija sistema upravljanja vključno z opredelitvijo načina zagotavljanja izvedene podpore. Vse tri makroregionalna sodelovanja, v katerih sodeluje Slovenija, so glede sistema upravljanja analizirale obstoječe stanje in podale predloge za izboljšave. Slovenija SVRK kot vodilni partner projekta podporne točke »facility point / nerazumljivo/ zagotavlja izvedbeno podporo za celotno jadransko-jonsko regijo, uspešno izvajanje le-tega pa je v veliki meri rezultat velike angažiranosti slovenskih deležnikov in dobrega delovanja podporne točke. Slovenija želi v tudi v obdobju 2021-2027 nadaljevati s tako prakso. Evropska komisija je delovanje Slovenije na tem področju v prejšnjem poročilu ocenila kot primer najboljše prakse. V svojem dvoletnem poročilu septembra 2020 o izvajanju makroregionalnega sodelovanja EU je ponovno poudarila, da je teden sredozemske obale in evropskih makroregionalnih strategij, ki jo v Sloveniji že pet let gosti na slovenski Obali, ključni dogodek na katerem se srečajo ključni izvajalci štirih makroregionalnih strategij. Ta pobuda pod vodstvom Slovenije se je pokazala kot uspešno orodje, ki lahko pritegne nacionalne medije in širšo javnost. Letos je Slovenija k izvedbi tedna sredozemske obale in makroregionalnih strategij pritegnila Severno Makedonijo tako bo TSO 2021 izveden skupaj v obeh državah v mesecu novembru po lokalnih volitvah v Severni Makedoniji. Gre še za en konkreten prispevek Slovenije v procesu širitve Evropske unije in podpore državam Zahodnega Balkana. </font><br>
<font size="4"> </font><br>
<b><font size="4">3. TRAK: (SB) – 9.40</font></b><br>
<br>
<font size="4">	(nadaljevanje) Pričujoče poročilo podaje številne informacije o konkretnih aktivnostih, ki ji v okviru svojih politik izvajajo ministrstva, ki so v okviru medregionalnega povezovanja zelo dejavna. Poročilo je pripravljeno z namenom večjega zavedanja javnosti in politike v celi vrsti aktivnosti, pobud, ki jih na makronivoju izvajajo slovenski deležniki s poudarkom na resornih ministrstvih in željo, da bi potencial le-teh politično vodstvo Slovenije, parlament in Vlada izkoristila v največji možni meri pri snovanju in izvajanju razvojne politike Republike Slovenije.</font><br>
<font size="4">Hvala lepa. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za to predstavitev.</font><br>
<font size="4">Želi še kdo od predstavnikov Vlade besedo? (Da.)</font><br>
<font size="4">Ja, Ministrstvo za gospodarstvo, državni sekretar, gospod Zajc, beseda je vaša.</font><br>
<br>
<b><font size="4">	SIMON ZAJC:</font></b><font size="4"> Hvala lepa.</font><br>
<font size="4">Spoštovani poslanke in poslanci, dober dan!</font><br>
<font size="4">	Naše ministrstvo v okviru strategije EU za jadransko-jonsko regijo aktivno sodeluje v tematski usmerjevalni skupini trajnostni turizem, torej številka 4. V obdobju od  maja 2020 do decembra 2020 smo zagotovili aktivno sodelovanje na dosedanjih delovnih sestankih skupine. Vzpostavil smo komunikacijo z deležniki v Sloveniji, redno jih obveščamo o dogajanju v makroregiji in jim posredujemo objave aktualnih javnih razpisov za pridobitev EU sredstev za projekte, ki imajo makroregionalni značaj. Sodelujemo tudi pri pripravi dokumentov in izvedbi sklepov v tematske usmerjevalne skupine. Mogoče nekaj ključnih aktivnosti našega ministrstva v okviru te skupine. Ti so predvsem umeščenja petih strateških projektov v nove programske dokumente evropske kohezijske politike 2021-2027 in druge finančne vire Evropske unije. Gre za vodilne projekte, ki predstavljajo nove makroregionalne izzive in odgovarjajo na vprašanja, ki so ključnega pomena za makroregionalno področje, ki jih države ali pa regije ne morejo reševati same in zato zahtevajo sodelovanje v celotnem območju makroregionalne strategije.</font><br>
<font size="4">Med strateške projekte smo v okviru četrte skupine, torej trajnostnega turizma umestili Green Mapping, kjer gre za razvoj in promocijo trajnostne turistične ponudbe. Potem CulTourAir, ki obravnava potrebo po strukturiranih in usklajenih podatkih o povpraševanju po kulturnem turizmu v jadransko-jonski regiji, DES_AIR, ki obravnava potrebo po usklajenih programih usposabljanja in izobraževanja za odgovorno celostno upravljanje turizma. CruiseAir, ki obravnava potrebo po boljšem upravljanju destinacij za križarjenja tako obmorskih kot celinskih in Air Cultural Routes, ki obravnava potrebo po usklajeni porazdelitvi turističnih tokov po makroregionalnih ozemljih. S Svetom Evrope se je nadaljevalo tudi sodelovanje v okviru delavnice EUSAIR na skupinah 2 in 4, ki je potekala na temo kolesarski turizem in kulturne poti kot orodje za boj proti Covidu-19. V okviru akcijske skupine za povečanje gospodarskega potenciala strateških sektorjev strategije za alpsko regijo, pa je izpostavljen pomen lesarstva, ki je tudi močan gospodarski potencial Slovenije, zato se na našem ministrstvu intenzivno vključujemo v delovanje akcijske skupine. Prepričani smo, da makroregionalni pristop zagotavlja platformo za skupne ukrepe ter omogoča izmenjavo informacij, najboljše prakse in izkušnje. Pomembno je, da sodelujočim državam omogoča, da se učijo druga od druge in to tudi počnemo in se osredotočajo na nekaj ključnih prednostnih nalog, ki bodo prinesle konkretne rezultate in koristi v vsakodnevnem življenju naših državljanov. Verjamemo, da bomo z vzpostavljenim sodelovanjem in skupnim usklajenim komuniciranjem bistveno močnejši, bolj uspešni pri zagovarjanju potreb znotraj makroregij in iskanju ustreznih rešitev za izzive, ki so pred nami.</font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju.</font><br>
<font size="4">Sedaj pa odpiram razpravo poslank in poslancev, če je kakšen interes. </font><br>
<font size="4">Poslanec gospod Černigoj, beseda je vaša. </font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo.</font><br>
<font size="4">Spoštovani ostali prisotni in lep dober dan!</font><br>
<font size="4">	Makroregionalna strategija Evropske unije je s stališča Republike Slovenije vsaj po mojem mnenju zelo, zelo pomembna. Ampak, če spet začnemo malo od začetka. V bistvu makroregionalne strategije so sestavni del političnega okvira Evropske unije</font><br>
<br>
<b><font size="4">4. TRAK: (SB) – 9.45</font></b><br>
<br>
<font size="4">	(nadaljevanje) in Evropska komisija s sodelujočimi državami pri pripravi sprejme pa Evropski svet. Do sedaj je samo strategija Evropske unije za jadransko-jonsko regijo povečala število svojih članic in to se pravi leta 2020 se je pridružila Severna Makedonija. Jaz si na tem področju želimo mogoče malo več aktivnosti in da bi to našo družino tudi povečali. Seveda imamo zdaj v čakalnici San Marino, ki je v postopku včlanjevanja, pa tudi Ciper je v februarju 2021 vložil prošnjo. Jaz bi si želel, da bi ta makroregionalna strategija Evropske unije bila še bolj vključena kot je tudi v konferenco o prihodnosti Evrope, ker mislim, da za našo državo Republiko Slovenijo in tudi za širše območje je ta tema še kako pomembna. Za Slovenijo je ta zadeva tudi pomembna, saj kaže, da v bistvu Slovenija deluje kar v treh makroregionalnih strategijah od štirih, to se pravi strategije Evropske unije za /  nerazumljivo/ regij, strategija za jadransko-jonsko regijo in strategijo za alpsko regijo. Jaz mislim, da v vseh treh strategijah Slovenija lahko pričakuje razvoj in predvsem tudi ključne vloge. Evropska komisija je malo prej kot običajno objavila tretje dvoletno poročilo o izvajanju makroregionalnih strategij v bistvu, ki jo zajema obdobje 2018-2020. To poročilo je mogoče kar obsežno, ampak zelo zanimivo, ob enem pa tudi izpostavlja mogoče neke izzive za prihodnost na katerih se bo tudi Republika Slovenija in ostale države članice srečale. Toliko za eno zadevo.</font><br>
<font size="4">	Poročilo, ki smo ga dobili na mizo je kar obsežno, ampak zaradi funkcionalnosti, pa predvsem mogoče bodo tudi drugi kolegi prišli do izraza, bom bil tukaj kratek. Jaz bi rad pozdravil v bistvu, da je tudi to zaključno poročilo, ki smo ga dobili dane na mizo, jaz moram reči, da to so ena redkih, ki so mene kot poslanca, člana Odbora za zadeve Evropske unije tudi obiskali v svoji pisarni, so mi zadevo, projekt predstavili in se nadejam, da bo ta projekt živel tudi v nadaljevanju, v prihodnosti. Jaz moram reči, tukaj bi pa izrazil samo eno željo, to poročilo je zelo slikovito in zelo eksaktno. Bi si želel mogoče tudi v prihodnosti kakšnega vabila kot je bil ta dogodek 11. maja 2021, ker mene je tudi kdo primorskega poslanca, mislim, da sem tukaj eden redkih oziroma edini poslanec, ki prihaja iz primorske regije, me to še toliko bolj zanima kot ostale kolege.</font><br>
<font size="4">Najlepša hvala in hvala za pozornost.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Černigoju za razpravo.</font><br>
<font size="4">Vidim, da dodatnega interesa ni. Spoštovane kolegice, spoštovani kolegi, ugotavljam, da se je Odbor za zadeve Evropske unije na svoji 112. seji seznanil z informacijo o stanju izvajanju makroregionalnih strategij Evropske unije v obdobju od maja 2020 do konca decembra 2020.</font><br>
<br>
<font size="4">S tem smo tudi končali 2. točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O DOLOČITVI HARMONIZIRANIH PRAVIL O UMETNI INTELIGENCI IN SPREMEMBI NEKATERIH ZAKONODAJNIH AKTOV UNIJE.</font></b><br>
<font size="4">Gradivo k 3., 4. in 5. točki smo prejeli od Vlade 22. julija na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njihovo obravnavo v Državnem zboru je danes. Gradivo k točki je bilo v skladu z določili Poslovnika Državnega zbora dodeljeno v obravnavo odboru za zadeve Evropske unije kot pristojnemu odboru in Oboru za notranje zadeve, javno upravo in lokalno samoupravo kot matičnemu delovnemu telesu. Slednjega je obravnaval na 25. seji 7. septembra in sprejel mnenje, ki smo ga prejeli. </font><br>
<font size="4">Naprošam ministra Boštjana Koritnika, da nam predstavi predlog uredbe in zlasti predlog stališča Republike Slovenije.</font><br>
<br>
<b><font size="4">	BOŠTJAN KORITNIK:</font></b><font size="4"> Hvala, predsedujoči.</font><br>
<font size="4">Spoštovani predsedujoči, spoštovani člani komisije, drugi udeleženci te seje komisije!</font><br>
<font size="4">	Pred vami je Predlog stališča Republike Slovenije do predloga uredbe Evropskega parlamenta in Sveta </font><br>
<br>
<b><font size="4">5. TRAK: (SB) – 9.50</font></b><br>
<br>
<font size="4">	(nadaljevanje) o določitvi harmoniziranih pravil o umetni inteligenci, tako imenovana uredba o umetni inteligenci in spremembe nekaterih zakonodajnih aktov Unije.</font><br>
<font size="4">Naj uvodoma pojasnim, da Evropska komisija predlog tega zakonodajnega akta poslala v obravnavo 23. aprila letos, pri čemer se zadeva prednostno obravnava v okviru pristojne delovne skupine Sveta za telekomunikacije in informacijsko družbo. V okviru predsedovanja Svetu EU bo Republika Slovenija aktivna pri usklajevanju predloga uredbe, pri čemer si bi prizadevala za njeno izboljšano v smislu večje jasnosti, konsistentnosti in predvidljivosti za vse relevanten deležnike. Po zaključku predsedovanja bo Republika Slovenija stališče ponovno preučila in ga dopolnila v kolikor oziroma če bo to potrebno glede na razvoj pogajanj. In seveda glede na potrebo po oblikovanju specifičnih nacionalnih pogledov na besedilo takrat aktualnega dokumenta. Na ta način se bo vključila v nadaljnje postopke priprave uredbe.</font><br>
<font size="4">Dovolite mi, da v nadaljevanju izpostavim oziroma naštejem glavne poudarke uredbe o umetni inteligenci. Predlog uredbe uresničuje politično zavezo EU za harmoniziran pristop k obravnavi človeških in etičnih posledic umetne inteligence v EU. Predlog temelji na vrednotah in temeljih pravicah EU, njegov namen pa je ljudem zagotoviti zaupanje v rešitve, ki temeljijo na umetni inteligenci ter spodbuditi podjetja, da jih razvijajo. Z določitvijo usklajenih pravil na področju umetne inteligence uredba omogoča učinkovito delovanje notranjega trga, uporabnikov v EU pa zagotavlja visoko raven varstva temeljih pravic pri njeni uporabi. V predlogu uredbe so opredeljene skupine zahteve, ki veljajo za načrtovanje in razvoj nekaterih sistemov umetne inteligence predvsem za tiste z visokim tveganjem preden so ti dani na trg. Predlog uredbe določa tudi metodologijo ocenjevanja tveganja za opredelitev visoko tveganih sistemov umetne inteligence, ki predstavljajo bistveno tveganje za zdravje in varnost ali temeljne pravice oseb. Jasne obveznosti so naložene tudi ponudnikom, uporabnikov teh sistemov, da se zagotovita varnost in spoštovanje obstoječe zakonodaje o varstvu temeljih pravic v celotnem življenjskem ciku sistema umetne inteligence. Predlog uredbe temelji na obstoječih pravnih okvirjih, določa harmonizirana pravila na podlagi sorazmernega pristopa, ki temelji na tveganju,  to pa pomeni, da se regulativna bremena uvajajo, le oziroma zgolj kadar je verjetno, da bo sistem umetne inteligence predstavljal veliko tveganje za temeljne pravice in varnost.</font><br>
<font size="4">Naj torej povzamem. Evropska komisija predlaga regulativni okvir za umetno inteligenco, ki je pomemben za razvoj enotnega trga za uporabo zakonitih, varnih in pa zaupanja vrednih sistemov umetne inteligence ter za preprečevanje razdrobljenosti trga EU. Zelo pomembno je, da regulativni okvir zagotavlja pravno varnost za lajšanje in spodbujanje naložb in inovacije na področju umetne inteligence, tako da jasno določi katere zahteve, obveznosti in postopke za skladnost je treba upoštevati za uvedbo ali za uporabo sistema umetne inteligence na trgu EU. Izpostavil bi za konec še razloge podpore Republike Slovenije o uredbi umetne inteligence. Torej Republika Slovenija podpira predlog zakonske ureditve razvoja in uporabe umetne inteligence, ki prinaša sistemski način ureditve različnih vplivov, učinkov in izzivov, ki jih uvajanja umetne inteligence prinaša v družbo. Podpira tudi pripravo enotne horizontalne uredbe o umetni inteligenci na ravni EU, da bi tako vzpostavili koherenten okvir za bodoči razvoj in uporabo umetne inteligence predvsem visoko tveganih sistemov umetne inteligence na način, da se urejanje ne začne iz nič temveč se gradi in zagotavlja skladnost na podlagi že obstoječe zakonodaje.</font><br>
<font size="4">Republika Slovenija se strinja z usmeritvijo, ki temelji na oceni tveganja in ki ne regulira same tehnologije temveč njeno uporabo s tem, da opredeli hierarhijo različnih segmentov uporabe glede na potencialna tveganja ter za različne segmente tudi opredeli ustrezne zahteve regulacije, v tem okviru pa jasno definira, to je pomembno, kaj in kje je potrebna posebna pozornost. Republika Slovenija se zavzema za tiste rešitve predloga, katerih namen je zagotoviti pravni okvir, ki bo zagotavljal spoštovanje človekovih pravic, temeljnih svoboščin seveda pri razvoju in uporabi sistemov umetne inteligence.</font><br>
<font size="4">Spoštovani, predlagam, da predlog stališča podprete. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala ministru.</font><br>
<font size="4">Na 68. seji 31. avgusta je gradivo k 3., 4. in 5. točki obravnavala tudi Komisija Državnega sveta za mednarodne odnose in Evropske zadeve ter sprejela mnenje, ki smo ga prejeli. </font><br>
<br>
<b><font size="4">6. TRAK: (SB) – 9.55</font></b><br>
<br>
<font size="4">	(nadaljevanje) Za predstavitev mnenja Komisije Državnega sveta k tej točki naprošam člana komisije gospoda Bogomirja Vnučca, da nam prestavi mnenje in stališče državne komisije.</font><br>
<br>
<b><font size="4">	BOGOMIR VNUČEC:</font></b><font size="4"> Predsedujoči, hvala za besedo.</font><br>
<font size="4">Spoštovani članice in člani, drugi gostje!</font><br>
<font size="4">	Komisija načelno podpira predlagano stališč in se strinja z vsebino predlagane uredbe, imamo pa nekatere pomisleke, izpostavil bi pomislek glede strateške avtonomnosti Evropske unije pri razvoju tehnologij umetne inteligence zaradi nestabilne dobavne verige posameznih delov in materialov za razvoj teh tehnologij. Komisija poudarja pomen morebitnih varnostnih tveganj, ki jih lahko predstavlja uporaba določenih sistemov umetne inteligence za nacionalno varnost in varnost posameznika ter opozarja na zlonamerno uporabo umetne inteligence. Komisija dodatno tudi v povezavi z varnostjo komuniciranja usmerja pozornost na uporabo in razvoj drugih tehnologij, kot je na primer kvantna komunikacija. Ne glede na ta pomislek pa komisija za mednarodne odnose in Evropske zadeve Državnega sveta podpira Predlog stališča Republike Slovenije do predloga uredbe Evropskega parlamenta in Sveta o določitvi harmoniziranih pravil o umetni inteligenci in spremembi nekaterih zakonodajnih aktov Unije.</font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala za to predstavitev.</font><br>
<font size="4">Odpiram razpravo poslank in poslancev.</font><br>
<font size="4">K besedi se je javil poslanec gospod Andrej Černigoj. Beseda je vaša. </font><br>
<br>
<b><font size="4">	ANDAREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo.</font><br>
<font size="4">Spoštovani kolegice in kolegi in vsi ostali prisotni!</font><br>
<font size="4">	Predlog uredbe Evropskega parlamenta in Sveta o določitvi harmoniziranih pravil o umetni inteligenci je mogoče iz nekih postopkov, vsaj z moje strani zelo pričakovan dokument, saj o umetni inteligenci na področju Evropske unije vsaj po mojem mnenju šepamo oziroma nismo prvi na tem področju. Tukaj bi rad izpostavil par zadev. Pozdravljam, da se Republika Slovenija zavzema za jasno opredelitev meril za določitev primerov uporabe umetne inteligence, ki potrebujejo strožje vrednoteni nadzor tako visoke tvegane umetne inteligence. Poleg tega tudi pozdravljam prizadevanja Republike Slovenije, da se umetno inteligenco uporablja za zagotavljanje javne varnosti in s tem predvsem mislim na to, da se bo nivo zagotavljanja javne varnosti znižal na primer tudi z vidika preprečevanja zlonamerne uporabe sistemov umetne inteligence. Jaz mislim, da to področje je s strani vsaj Republike Slovenije še zelo malo raziskovano in si želim, da na tem področju bi Republika Slovenija in tudi s tem javna uprava več naredila. Mogoče samo en tak primer iz samega življenja. Vsi tukaj v dvorani smo velikokrat na socialnih omrežjih, ampak včasih se sploh ne zavedamo, da veliko profilov, veliko ljudi, za katere mislimo, da stojijo zadaj prave osebe in pravi ljudje, v bistvu za njih že stojijo tako imenovani umetni profili oziroma profili, kateri nekako, vsaj po mojem mnenju, upravlja umetna inteligenca. Tako, da tukaj bo treba na tem področju še veliko, veliko stvari  narediti. Pozdravljam tudi evropsko komisijo, ki je 19. februarja objavila Belo knjigo o umetni inteligenci, s podnapisom »evropski pristop k odličnosti in zaupanju«. Jaz si želim, da bi mogoče tudi Slovenija tukaj postala država, kjer bi v bistvu nekako vodila te smernice Evropske unije v prihodnosti. Znanje imamo. Območje Republike Slovenije je na tem področju zelo visoko razvito in mislim, da bi mogoče tudi to znanje delili z Evropsko unijo. Bi izpostavil na koncu samo še en vpliv, veseli me, da vsi ti birokratski tudi ko se nekdo slabšalno izrazi birokratski ukrepi bodo v bistvu pozitivno vplivali na gospodarstvo in predvsem z dveh vidikov. Po eni strani bo prineslo nove obveznosti različnim deležnikom v verigi vrednosti, to se pravi razni certifikati, po drugi strani pa bo večja transparentnost, večja predvidljivost omogočala hitrejše, manj tvegano uvajanje umetne inteligence v svoje poslovanje na način, </font><br>
<br>
<b><font size="4">7. TRAK: (SB) – 10.00</font></b><br>
<br>
<font size="4">	(nadaljevanje) ki bo skladen z zakonodajo o varnosti, odgovornosti in človekovimi pravicami. Zame pa je najbolj ključno to, da bo uredba vplivala tudi na organe za preprečevanje, odkrivanje in preiskovanje kazenskih dejanj, kar sem pa tudi malo prej omenil.</font><br>
<font size="4">Jaz samo zadevo pozdravljam in upam, da se bo čim prej implementirala. Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Černigoju. </font><br>
<font size="4">Je še kakšen interes? (Da.)</font><br>
<font size="4">Nik Prebil, beseda je vaša.</font><br>
<br>
<b><font size="4">	NIK PREBIL (PS LMŠ):</font></b><font size="4"> Hvala lepa, predsednik.</font><br>
<font size="4">Kolegice in kolegi, lepo pozdravljeni minister, državni sekretar in drugi gostje!</font><br>
<font size="4">	Ko govorimo o umetni inteligenci, jaz sem o tem govoril že večkrat na tem odboru, sploh s tem, kar se zdaj dogaja v Evropski uniji, se mi zdi, da predvsem govorimo o pripravah na prihodnost. Mi imamo narejene določene raziskave, Evropska unija tudi Slovenija vlaga v razvoj umetne inteligence, a vseeno mislim, da še nismo tako daleč, da lahko govorimo, da imamo sistem, ki bo nas socialno zavaroval in ne vem kaj še. Vse kar je velikokrat seveda tudi bojazen. In tukaj se mogoče jaz strinjam z mnenjem, ki je bilo izpostavljeno oziroma s pomislekom ali Evropska unija ima dovolj strateških ciljev oziroma tudi kapacitet, da je v določeni meri avtonomna, ker namreč Evropska unija po mojem mnenju bi lahko bila vodilna sila v svetu na področju umetne inteligence, namreč veliko držav, vključno s Slovenijo, močno vlaga v razvoj in smo pri tem tudi izredno uspešni. Seveda pa bo za to potrebno zagotoviti tako te fizične zmožnosti, v Evropski uniji je torej določena proizvodnja, ki je za to potrebna, pa tudi ta varnostni segment. Jaz podpiram urejanje pravnega okvira za področje umetne inteligence, bi pa, kot rečeno, verjetno mogla Evropska unija razviti tudi nek etični okvir, verjetno bolj jasne analize vpliva umetne inteligence na ljudi, ko bo ta bolj razvita in tako dalje. Jaz sem tukaj tudi večkrat že pohvalil delo našega Inštituta Jožef Štefan, ki se zelo resno ukvarja s tem, jaz sem te stvari tudi videl, ko sem bil v OECD, kjer so mi bile zadeve predstavljene, tam je Inštitut Jožef Štefan izredno cenjen na tem področju, nenazadnje pa ima Inštitut Jožef Štefan sedaj tudi Unescov center za umetno inteligenco, ki je v bistvu center tega dogajanja in jaz mislim, da tukaj lahko tudi s pomočjo države gradimo in se tudi Slovenci pokažemo kot eni vodilnih na tem področju. Seveda so še številni drugi, ki se s tem ukvarjajo in tudi njim vsa pohvala, ampak bo verjetno potrebno tudi z naše strani malenkost več podpore in pa vlaganj v te tehnologije.</font><br>
<font size="4">	Umetna inteligenca po vsej verjetnosti nudi neko določeno olajšavo. Jaz sem si takrat ogledal tudi recimo kako je umetna inteligenca delala projekcije recimo za Covid, kakšno bodo posledice na finančno stanje države in take stvari. In tukaj umetna inteligenca lahko olajša delo vsakdana, delo strokovnjakov, ki se s tem ukvarjajo, se pravi se analizirajo podatki, seveda pa vedno pridemo do vprašanja, ko bomo tako daleč, da bo nek sistem umetne inteligence beležil podatke o vseh državljanih, bo beležil policijsko bazo podatkov kaznovanj in tako dalje. In takrat se vedno vprašamo ali imamo razvite dovolj ustrezne mehanizme za varnost tega, da ne bi prišlo do zlorabe podatkov ali česarkoli drugega in tukaj je tisto kar želim tudi opozoriti in nenazadnje je bilo tudi izpostavljeno s strani Državnega sveta, da tukaj moramo imeti v ospredju vidike varnosti in tudi nacionalne varnosti posameznih držav članic, kot rečeno se pa strinjam, da se naredi korake na evropski ravni, ker umetna inteligenca je tema, kjer bo verjetno Evropska unija morala sprejemati neke skupne odločitve in skupne korake naprej. </font><br>
<font size="4">Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala, poslancu Niku Prebilu. </font><br>
<font size="4">Vidim, da interesa za razpravo ni. Glede na to, da ob istem času poteka kar nekaj odborov še v Državnem zboru in ker so nekateri naši člani tudi člani drugih odborov, bi to točko pred glasovanjem prekinil, bi nadaljevali potem s 4., 5., 6., 7. in 8. točko in po zaključku 8. točke</font><br>
<br>
<b><font size="4">8. TRAK: (SB) – 10.05</font></b><br>
<br>
<font size="4">	(nadaljevanje) bom na glasovanje dal potem vse točke skupaj za posamezne, da ne bomo seje prekinjali.</font><br>
<br>
<font size="4">Torej prekinjam 3. točko.</font><br>
<br>
<b><font size="4">	</font></b><font size="4">Nadaljujemo s </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O STROJIH IN STROJNI OPREMI.</font></b><br>
<font size="4">Gradivo k 4., 5. in 6. točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za gospodarstvo kot matičnemu delovnemu telesu. Slednji je omenjena gradiva obravnaval na 15. seji 9. septembra in sprejel mnenje, ki smo ga prejeli.</font><br>
<font size="4">Naprošam Državnega sekretarja na Ministrstvu za gospodarski razvoj in tehnologijo gospoda Simona Zajca, da nam predstavi predlog uredbe in zlasti predlog stališča Republike Slovenije.</font><br>
<br>
<b><font size="4">	SIMON ZAJC: </font></b><font size="4">Hvala, gospod predsednik.</font><br>
<font size="4">	Obstoječa zakonodaja na področju varnosti strojev ne ustreza več trenutnim izzivom in novim tveganjem, ki jih prinaša tehnološki napredek ter ne zagotavlja skladnosti z obstoječo zakonodajo o varnosti proizvodov ter sodobnim zakonodajnim okvirom, ki vključuje umetno inteligenco in kibernetsko varnost. Ta direktiva bo nadomeščane z uredbo EU, kar pomeni, da bodo določbe neposredno uporabljive. Glavni cilj predloga nove uredbe je zagotavljanje visoke ravni varnosti in zaščite za uporabnike strojev in druge ljudi, ki so jim izpostavljeni, ter vzpostavitev visoke ravni zaupanje v digitalne in inovativne tehnologije za potrošnike in uporabnike. Poleg tega mora uredba zagotavljati enake konkurenčne pogoje za vse gospodarske subjekte in prost pretok strojev in strojne opreme v Evropski uniji. Bistvene spremembe predloga uredbe glede na zdaj veljavno direktivo o strojih, pa so sledeče. Prvič, uredba zajema nova tveganja povezana z novimi digitalnimi tehnologijami. Za povečanje zaupanja v stroje in strojno opremo mora nova uredba zagotoviti pravno varnost glede vseh tehnologij, saj bi obstoječi vrzeli lahko ovirale enake konkurenčne pogoje za proizvajalce. Sedanja direktiva na primer predvideva voznika ali upravljavca odgovornega za gibanje stroja, vendar ne upošteva možnosti, da ni voznika in ne postavlja nobenih zahtev za avtonomne stroje. Drugič. Uredba predvideva ponovno oceno strojev, ki veljajo za visoko tvegane in ponovno oceno postopkov skladnosti. Predlog uredbe namreč določa pravila v razvrščanje strojev in strojne opreme z visokim tveganjem ter komisiji daje pooblastilo za sprejemanje delegiranih aktov za prilagoditev seznama strojev in strojne opreme z visokim tveganjem v prilogi 1. Proizvajalci strojev in strojne opreme z visokim tveganjem bodo lahko oceno skladnosti z bistvenimi varnostnimi in zdravstvenimi zahtevami iz priloge 3 izvajali le s sodelovanjem priglašenih organov in sicer odvisno od postopkov ugotavljanja skladnosti. </font><br>
<font size="4">	Tretjič. Z uredbo se omogoči predložitev informacij in navodil v elektronski obliki. Predlog uredbe zahteva, da proizvajalci predložijo potrebne informacije in navodila za uporabo strojev in strojne opreme v papirni ali elektronski obliki. V direktivi o strojih je bilo obvezno zagotoviti vse informacije o strojih ali strojni opremi v papirnati obliki. Ampak od takrat se je uporaba interneta in digitalnih tehnologij močno povečala. Zahteva po izdaji tiskanih različic namreč povečuje stroške in upravna bremena za gospodarske subjekte in negativno vpliva na okolje. </font><br>
<font size="4">Četrtič. Postopki ugotavljanja skladnosti strojev ali strojne opreme. Uredba določba po katerem postopku se ugotavlja skladnost strojev ali strojne opreme z visokim tveganjem iz priloge 1 ter kakšni so postopki ugotavljanja skladnosti pri delno dokončanih strojih. Uredbi je na novi definirana zahteva, da je pri določenih postopkih ugotavljanja skladnosti obvezna vključenost priglašenih organov, ki morajo imeti za postopke ugotavljanja skladnosti primerno osebje, opise postopkov za izvajanje dejavnosti ugotavljanja skladnosti. Potrebna sredstva za ustrezno izvajanje strokovnih in upravnih nalog povezanih z dejavnostmi ugotavljanja skladnosti ter dostop do vse potrebne opreme ali naprav.</font><br>
<font size="4">	In petič. Domneva o skladnosti. Uredba o strojih in strojni opremi določa, da se za vsak proizvod, ki je zasnovan in izdelan v skladu s harmoniziranimi standardi ali delom standardov domneva, da je skladen z bistvenimi zdravstvenimi in varnostnimi zahtevami iz priloge 3.</font><br>
<font size="4"> </font><br>
<b><font size="4">9. TRAK: (SB) – 10.10</font></b><br>
<br>
<font size="4">	(nadaljevanje) V kolikor ne obstaja harmoniziran standard ali pri evropskih organizacijah za standardizacijo prihaja do neupravičenih zamud pri postopku standardizacije se na evropsko komisijo prenese pooblastilo za sprejemanje izvedbenih aktov, ki določajo tehnične specifikacije za bistvene zdravstvene in varnostne zahteve. V stališču zato podpiramo predlog uredbe o strojih in strojni opremi, saj direktiva o strojih ni več kos aktualnim izzivom in tveganjem in ne zagotavlja skladnosti z obstoječo zakonodajo o varnosti proizvodov in prihodnjim okvirom vpliva integracije umetne inteligence in kibernetske varnosti v stroje in strojno opremo. </font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju.</font><br>
<font size="4">	Za prestavitev mnenja Komisije Državnega sveta za mednarodne odnose in evropske zadeve k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Hvala za besedo. </font><br>
<font size="4">	Komisija podpira predlog stališča Republike Slovenije. Pri tej uredbi bi pa samo omenil, da pomislek glede implementiranja varnostnih zahtev nove uredbe predvsem v državah s starejšo strojno opremo, kjer bi potrebovali za to več sredstev in časa za posodobitev le-te ter opozorili bi na možna upravna bremena in stroške za gospodarske družbe.</font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala gospodu Bogomirju Vnučcu.</font><br>
<font size="4">	Za predstavitev mnenja matičnega delovnega telesa naprošam člana Odbora za gospodarstvo, gospoda Andreja Černigoja.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Predsedujoči, hvala za besedo.</font><br>
<font size="4">	Odbor za gospodarstvo je na 15. seji 9. 9. 2021 kot matično delovno telo obravnaval predlog stališča Republike Slovenije do predloga uredbe Evropskega parlamenta in Sveta o strojih in strojni opremi, ki ga je Državnemu zboru na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije posredovala Vlada. Po uvodni obrazložitvi predstavnika predlagatelja je bilo v razpravi dodatno pojasnjeno, da je uredba neposredno uporabljiva in v kateri ni predvidenih kaznih. Samo liberalizacijo trga pa na evropskem trgu pridobijo vsi akterji. </font><br>
<font size="4">Odbor je v skladu z drugim odstavkom 154.h člena Poslovnika Državnega zbora sprejel naslednje mnenje: Odbor za gospodarstvo podpira predlog stališča Republike Slovenije do predloga uredbe Evropskega parlamenta in Sveta o strojih in strojni opremi, ki ga je predložila Vlada in predlaga Odboru za zadeve Evropske unije, da predlog stališča sprejme. </font><br>
<font size="4">Hvala za pozornost. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala za predstavitev.</font><br>
<font size="4">	Zdaj pa odpiram še razpravo poslank in poslancev. Vidim, da interesa ni, zato 4. točko… </font><br>
<font size="4">Interes je, gospod poslanec Andrej Černigoj.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani gospod predsednik, hvala za besedo. </font><br>
<font size="4">Jaz bi res tukaj samo poudaril eno točko, ki je za mene tudi ki prijaham iz Vipavske doline in Ilirske Bistrice, kjer je nekako kmetijstvo tudi zelo dobro razvito, da pozdravljam, da se bo potem poskušalo zmanjšati zahteve po dokumentaciji na papirju, saj se je uporaba interneta in digitalnih tehnologij povečala. Živimo v digitalni družbi, imamo / nerazumljivo/ tudi ministra za digitalizacijo in upam, da se bodo na tem področju zadeve zelo razvile. Naši mladi prevzemniki kmetij so zelo ambiciozni, zelo v toku z novo tehnologijo in si takih predlogov, takih ciljev samo želijo.</font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Černigoju. </font><br>
<br>
<font size="4">	Prekinjam 4. točko dnevnega reda.</font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2013/34/EU, DIREKTIV 2004/109/ES IN PA DIREKTIVE 2006/43/ES IN UREDBE EVROPSKE UNIJE ŠT. 537/2014 GLEDE POROČANJA PODJETIJ O TRAJNOSTI.</font></b><br>
<font size="4">Naprošam gospoda Simona Zajca, državnega sekretarja na Ministrstvu za gospodarstvo, da nam predstavi predlog direktive in zlasti predlog stališča Republike Slovenije.</font><br>
<br>
<b><font size="4">	SIMON ZAJC:</font></b><font size="4"> Hvala, predsednik, za besedo.</font><br>
<font size="4">	S predlogom direktive se posodablja direktiva o nefinančnem poročanju, ki je bila v slovenski pravni red prenesena leta 2017 z novelo ZGD1J, in sicer so njene določbe vključene v 70. c člen Zakona o gospodarskih družbah. Ta določa, da morajo pravni subjekti v javnem interesu z več kot 500 zaposlenimi, ki niso majhne ali srednje družbe,</font><br>
<br>
<b><font size="4">10. TRAK: (SB) – 10.15</font></b><br>
<br>
<font size="4">	(nadaljevanje) v svoje letno poročilo vključiti izjavo o nefinančnem poslovanju glede varstva okolja, družbene odgovornosti in ravnanju z zaposlenimi, spoštovanja človekovih pravic, boja proti korupciji in podkupovanju in raznolikosti v upravnih odborih družb glede na starost, glede na spol, izobrazbo in profesionalne izkušnje. V praksi pa se je izkazalo, da so informacije, ki naj bi se zagotavljale, pomanjkljive, saj niso dovolj zanesljive, dostopne, predvsem pa niso primerljive. Cilj predloga direktive je tako te pomanjkljivosti odpraviti in zagotoviti boljšo obveščenost vlagateljev in širše družbene skupnosti o tveganjih, ki jih za gospodarske družbe predstavljajo trajnostne zadeve ter zagotoviti boljšo obveščenost glede tega kako gospodarske družbe vplivajo na okolje in širšo družbeno skupnost, kar bo pomembno doprineslo doseganju ciljev evropskega zelenega dogovora. Čeprav bo predlagana direktiva povzročila nekaterim gospodarskim družbam dodatne stroške, pa je njen cilj te stroške srednje in dolgoročno zmanjšati z bolj jasno določitvijo bistvenih trajnostnih informacij, ki jih je treba poročati. Bistvene spremembe predloga direktive glede na veljavno direktivo o nefinančnem poročanju so: širi se obseg zavezancev za trajnostno poročanje na vse velike družbe, s triletnim časovnim zamikom pa je obveznost poročanja določena tudi za majhne in srednje družbe, ki so na borzi. V letu 2019 je bilo takšnih družb, ki imajo sedež v Republiki Sloveniji 9. Za preostale majhne in srednje družbe bo uporaba standardov trajnostnega poročanja prostovoljna. Želi pa se jih spodbuditi k njihovi uporabi, saj bodo imela s tem možnost za izboljšanje ugleda ter tudi pridobitev investitorjev, ki se vedno bolj usmerjajo v družbe, ki so trajnostno naravnane. Širi se tudi obseg in vsebina trajnostnih informacij, ki se morajo poročati. Predlog direktive veliko podrobneje opredeljuje informacije, ki jih morajo družbe razkriti. Družbe bodo morale trajnostne zadeve vključiti v poslovni model, strategijo in cilje, kar bo vplivalo tudi na samo poslovanje in upravljanje teh družb ter postopke revizije. Podrobneje bosta vsebina in način poročanja določena s standardi. </font><br>
<font size="4">Uvajajo se namreč enotni standardi trajnostnega poročanja, ki ji bo naknadno sprejela Evropska komisija na predlog evropske svetovalne skupine za finančno poročanje v sodelovanju z drugimi deležniki. Svet EU ali Evropski parlament bosta lahko nasprotovala uveljavitvi teh standardov. Predlog predvideva tudi objavo v enotni elektronski obliki. Določena je enotna elektronska oblika poročanja za računovodske izkaze in poslovna poročila. Standardizacija poročanja je povezana z digitalizacijo in dostopom do poročenih informacij v digitalnem formatu preko evropske enotne dostopne točke. Predvidena je tudi pomembnejša vloga revizorjev pri dejanju zagotovil v zvezi s trajnostnim poročanjem. Zakoniti revizor bo moral podati mnenje v skladu s poslom dajanja omenjenega zagotovila. Enako mnenje bodo lahko podali neodvisni izvajalci storitev dajanja zagotovil v kolikor se država članica za to možnost odloči. In še sankcije, ki so predvidene v primeru kršitev novih pravil. Te so tri. Prva sankcija je javna izjava z navedbo odgovorne fizične ali pravne osebe in narave kršitve. Druga sankcija bo odredba, ki od fizične ali odgovorne pravne osebe zahteva prenehanje ravnanja, ki predstavlja kršitev in opustitev ponovitve takšnega ravnanja. Tretja sankcija pa bo upravna denarna kazen. </font><br>
<font size="4">	Predlog stališča Republike Slovenije podpira predlog direktive glede poročanja podjetij o trajnosti, saj verjamemo, da bo takšna objava trajnostnih informacij doprinesla k doseganju ciljev evropskega zelenega dogovora,  ker ob imela za posledico tudi boljše upoštevanje trajnostnih vidikov. Pri zaznavi vpliva, ki jih imajo gospodarska družbena okolja in širša družbena skupnost ter z opredelitvijo tveganj pri poslovanju gospodarskih družb. Gospodarske družbe bodo imele z objavo trajnostnih informacij poleg obveznosti tudi prednosti, saj bodo bolje zaznana tveganja povezana s trajnostjo in s transparentnostjo pa bodo pridobila ugled in tudi investitorje, ki se vedno bolj usmerjajo v financiranje družb, ki so trajnostno naravnane. Zaradi zagotovitve večje primerljivosti trajnostnih informacij podpiramo uvedbo enotnih standardov trajnostnega poročanja,</font><br>
<br>
<b><font size="4">11. TRAK: (SB) – 10.20</font></b><br>
<br>
<font size="4">	(nadaljevanje) hkrati pa v predlogu stališča opozarjamo na dve zadevi, in sicer na negotovost in nejasnost v zvezi z vsebino ter obsegom standardov, ki bodo sprejeti šele konec oktobra 2022 oziroma za manjše družbe konec oktobra 2023, ter v zvezi s tem tudi na skrb pred prekomerno obremenitvijo majhnih in srednjih družb ter opozarjamo na sankcije, ki so predvidene poleg prekrškov, saj te še niso jasno določene. </font><br>
<font size="4">Zahvaljujem se za pozornost.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju. </font><br>
<font size="4">	Za predstavitev mnenja matičnega delovnega telesa naprošam člana Odbora za gospodarstvo, gospoda Andreja Černigoja.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani gospod predsednik, hvala za besedo. </font><br>
<font size="4">Odbor za gospodarstvo je na 15. seji 9. 9. 2021 kot matično delovno telo obravnaval predlog stališča Republike Slovenije do predloga direktive Evropskega parlamenta in Sveta o spremembi direktive glede poročanja podjetij o trajnosti, ki ga je Državnemu zboru na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije posredovala Vlada. V uvodni obrazložitvi predstavnika predlagatelja je bilo v razpravi opozorjeno na velika globalna podjetja že sedaj upošteva vsebine in predlagane uredbe, za naša podjetja pa je to usmeritev v kateri je in bo potrebno delovati, to je implementacija zelenega dogovora in digitalna transformacija. Vsi sodelujoči v razpravi pa se strinjajo, da je rok spremembe standarda nekoliko pozen, kar lahko nekatera podjetja ovira v smeri njihovega bodočega poslovanja. Odbor je v skladu z drugim odstavkom 154. h člena Poslovnika Državnega zbora sprejel naslednje mnenje: Odbor za gospodarstvo podpira predlog stališča Republike Slovenije do predloga direktive Evropskega parlamenta in Sveta o spremembi direktive glede poročanja podjetij o trajnosti, ki ga je predložila Vlada in predlaga Odboru za zadeve Evropske unije, da predlog stališča sprejem.</font><br>
<font size="4">Hvala za pozornost.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Černigoju. </font><br>
<font size="4">Za predstavitev mnenja Komisije Državnega sveta za mednarodne odnose in evropske zadeve pa k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Predsedujoči, hvala za besedo.</font><br>
<font size="4">	Po predstavitvi predloga direktive in uredbe s strani predstavnice ministrstva in na podlagi odgovorov na vprašanja, ki so bila postavljena, se je komisija odločila, da soglasno sprejme mnenje, da podpira predlog stališča Republike Slovenije do predloga direktive Evropskega parlamenta in Sveta o spremembi direktive in uredbe glede poročanja podjetij o trajnosti. </font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala za to predstavitev.</font><br>
<font size="4">Zdaj pa odpiram razpravo poslank in poslancev. Kakšen interes? (Ne.) Vidim, da ne. </font><br>
<br>
<font size="4">Prekinjam 5. točko dnevnega reda.</font><br>
<br>
<font size="4">	Prehajamo na </font><b><font size="4">6. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O POTROŠNIŠKIH KREDITIH.</font></b><br>
<font size="4">Gradivo k 6., 7. in 8. točki smo prejeli od Vlade 27. avgusta na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njihovo obravnavo v Državnem zboru je danes.</font><br>
<font size="4">Naprošam državnega sekretarja na Ministrstvu za gospodarski razvoj in tehnologijo gospoda Simona Zajca, da nam predstavi predlog stališča Republike Slovenije.</font><br>
<br>
<b><font size="4">	SIMON ZAJC:</font></b><font size="4"> Hvala.</font><br>
<font size="4">Predlog direktive ureja kredite pri katerih kot jemalec kredita nastopa potrošnik. Omenjeni predlog predstavlja revizijo trenutno veljavne direktive o potrošniških kreditih, ki je bila v našo nacionalno zakonodajo prenesena z Zakonom o potrošniških kreditih leta 2010. Namen direktive ja na eni strani višje varstvo potrošnikov in večje zaupanje potrošnikov, po drugi strani pospešitev delovanja notranjega trga potrošniških kreditov. Poglavitne rešitve predloga direktive so sledeče. razširitev področja uporabe trenutno veljavne direktive na dodatne kreditne produkte, ki pomenijo tveganje za potrošnika, to so recimo krediti pod 200 evri, potem prilagoditev sklepanja kreditnih pogodb digitalni dobi. Nadalje. Zmanjšanje obsega informacij v oglaševanju. Nato zagotovitev preglednejših, jasnejših in razumljivejših informacij potrošnikov pred sklenitvijo kreditne pogodbe, tako se uvaja dodatni obrazec v skrajšani obliki,</font><br>
<br>
<b><font size="4">12. TRAK: (SB) – 10.25</font></b><br>
<br>
<font size="4">	(nadaljevanje) ki bo povzel bistvene informacije z namenom lažjega primerjanja ponudb in hitrejšega pregleda bistvenih informacij. Potem je tukaj še določitev kdaj in kako se te predhodne informacije predložijo potrošniku. Izboljšujejo se pravila glede ocene kreditne sposobnosti, uvaja se nekatere preventivne mehanizme, ki bi preprečili dodatno zadolževanje potrošnikov predvsem v luči epidemije covid-19. In uvaja se učinkovitejše sankcije za kršitev EU uprava varstva potrošnikov. Pri tem bi želeli poudariti, da so nekatere spremembe v predlogu direktive pri nas že urejene v trenutno veljavnem Zakonu o potrošniških kreditih in kot same ne bodo predmet prenosa na primer slovenska zakonodaja že vključuje nekatere kreditne pogodbe, ki se na novo regulirajo, to so recimo krediti pod 200 evri. Vlada Republike Slovenije je 26. avgusta potrdila predlog stališča Republike Slovenije. V predlogu stališča Republika Slovenija podpira cilje, ki jih zasleduje predlog direktive o potrošniških kredih zaradi boljšega izvrševanja in posodobitve pravil EU o varstvu potrošnikov. Republika Slovenija meni, da so spremembe in dopolnitve trenutno veljavne direktive dobrodošle in potrebne. Vseeno pa opozarja, da je treba nove določbe natančno preučiti in zagotoviti sorazmernost predlaganih ukrepov s cilji ter njihovo usklajenost s pravnim redom Republike Slovenije. Prav tako je zaradi zagotovitve pravne varnosti vseh subjektov na trgu treba zagotoviti jasnost in enostavnost uporabe predlaganih določb. Menimo, da smo pripravili stališče, ki odraža slovenske razmere na trgu potrošniških kreditov. Predvsem želimo zagovarjati visoko raven varstva potrošnikov ne da bi pri tem gospodarstvu nalagali nepotrebna dodatna bremena. </font><br>
<font size="4">Zato predlagamo sprejem predlaganega stališča Republike Slovenije glede direktive o potrošniških kreditih.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju. </font><br>
<font size="4">Za predstavitev mnenja matičnega delovnega telesa naprošam člana Odbora za gospodarstvo gospoda Andreja Černigoja. </font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani predsedujoči, hvala za besedo. </font><br>
<font size="4">Odbor za gospodarstvo je na 15. seji 9. 9. 2021 kot matično delovno telo obravnaval predlog stališča Republike Slovenije do predloga direktive Evropskega parlamenta in Sveta o potrošniških kreditih, ki ga je Državnemu zboru na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije posredovala Vlada. Odbor je v skladu z drugim odstavkom 154. h člena Poslovnika Državnega zbora sprejel naslednje mnenje: Odbor za gospodarstvo podpira predlog stališča Republike Slovenije do predloga direktive Evropskega parlamenta in Sveta o potrošniških kreditih, ki ga je predložila Vlada in predlaga Odboru za zadeve Evropske unije, da predlog stališča sprejme. </font><br>
<font size="4">Hvala za besedo.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Černigoju.</font><br>
<font size="4">	Na 69. seji 7. septembra je gradivo k 6., 7. in 8. točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo jih prejeli. </font><br>
<font size="4">Za predstavitev mnenja Komisije Državnega sveta k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Hvala za besedo. </font><br>
<font size="4">Tudi Komisija za mednarodne odnose in evropske zadeve Državnega sveta je sprejela mnenje, da podpira predlog stališča Republike Slovenije do predloga direktive Evropskega parlamenta in Sveta o potrošniških kreditih.</font><br>
<font size="4">Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala za to predstavitev.</font><br>
<font size="4">Kakšen interes za razpravo? (Ne.) Vidim, da ne.</font><br>
<br>
<font size="4">Končujem 6. točko dnevnega reda.</font><br>
<br>
<font size="4">	Prehajamo na </font><b><font size="4">7. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBIM DIREKTIVE 2009/65/ES GLEDE UPORABE DOKUMENTOV S KLJUČNIMI PODATKI S STRANI DRUŽB ZA UPRAVLJANJE KOLEKTIVNIH NALOŽBENIH PODJEMOV ZA VLAGANJA V PRENOSLJIVE VREDNOSTNE PAPIRJE.</font></b><br>
<font size="4">Gradivo k 7. in 8. točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu. Slednji je omenjena gradiva obravnaval na 36. seji 7. septembra in sprejel mnenje, ki smo jih prejeli. </font><br>
<font size="4">Naprošam državo sekretarko mag. Majo Hostnik Kališek, da nam predstavi predlog direktive</font><br>
<br>
<b><font size="4">13. TRAK: (SB) – 10.30</font></b><br>
<br>
<font size="4">	(nadaljevanje) in zlasti predlog stališča Republike Slovenije.</font><br>
<br>
<b><font size="4">	MAG. MAJA HOSTNIK KALIŠEK:</font></b><font size="4"> Hvala za besedo, spoštovani predsedujoči.</font><br>
<font size="4">Spoštovani poslanke in poslanci!</font><br>
<font size="4">	Glede na to, da se predloga stališč Republike Slovenije pod 7. in 8. točko dnevnega reda te seje vsebinsko nanašata na isto zadevo bi obe točki predstavila kar skupaj. Z obema predlogoma zakonodajnih aktov Evropske unije se namreč želi podaljšati izvzeti uporabi v prid uredbe za subjekte iz »jusic« direktiv. Glede vsakega kolektivnega naložbenega podjema za vlaganje v prenosljive vrednostne papirje, ki se v Sloveniji ponujajo v obliki vzajemnih skladov, je namreč potrebno v skladu z direktivo zagotoviti ključne podatke za vlagatelje. Podatki o ciljih in naložbeni politiki, profilu tveganja in donosa, stroških in preteklih rezultatih namreč pomagajo vlagateljem razumeti bistvene značilnosti vzajemnih skladov na podlagi katerih lahko sprejmejo informirane odločitve o naložbah. Novembra 2014 je bila nato sprejeta uredba, v skladu s katero se tudi vzajemni skladi štejejo za paketne naložbene produkte za male vlagatelje in zavarovalne naložbene produkte. Uredba zahteva, da se za vse te produkte pripravi tudi dokument s ključnimi informacijami. Glede na to, da je bilo za vzajemne sklade že potrebno pripraviti dokument s ključnimi podatki za vlagatelje na podlagi direktive, se je ob sprejemanju uredbe določilo prehodno ureditev v skladu s katero so družbe za upravljanje začasno izvzete iz zahteve, da malim vlagateljem predložijo dokument s ključnimi informacijami na podlagi uredbe. To izvzetje trenutno v veljavi še do 31. decembra 2021. Na podlagi uredbe pa je bila sprejeta tudi delegirana uredba 2017/653, ki je določilo obliko, vsebino, pregled in revizijo dokumentov s ključnimi informacijami za vlagatelji, in sicer z namenom, da lahko vlagatelji med seboj primerjajo različne produkte. Tudi to delegirano uredbo je potrebno dopolniti za namen uporabe za vzajemne sklade in alternativne investicijske sklade. Komisija je predlog dopolnitve te uredbe objavila septembra v uradnem listu, v Evropski uniji pa naj bi bila objavljena decembra 2021. Da bi se omogočilo dovolj časa za pripravo na konec prihodnje ureditve in izvajanja sprememb delegirane uredbe se predlaga podaljšanje prehodne utrditve v uredbi, in sicer do 30. junija 2022. Z dopolnitvijo direktive pa se predlaga dopolnitev v smeri, da se bo dokument s ključnimi informacijami pripravljen na podlagi uredbe štel, da izpolnjuje pogoje glede ključnih podatkov za vlagatelje na podlagi direktive, s čimer se bo zagotovilo, da dokumenti glede istega vzajemnega sklada ne bodo podvojeni, kar bi povzročilo zmedo pri vlagateljih. Na podlagi navedenega se v stališču Republike Slovenije predlaga, da Republika Slovenija podpre spremembe uredbe in direktive.</font><br>
<font size="4">Predlagam, da predloga obeh stališč Republike Slovenije podprete. Hvala za besedo.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala za predstavitev.</font><br>
<font size="4">Za predstavitev mnenja matičnega delovnega telesa naprošam člana Odbora za finance gospoda Jureta Ferjana.</font><br>
<br>
<b><font size="4">	JURE FERJAN (PS SDS):</font></b><font size="4"> Gospod predsednik, najlepša hvala za besedo.</font><br>
<font size="4">Spoštovana državna sekretarka, poslanke in poslanci!</font><br>
<font size="4">	Gospod predsednik, če dovolite, bi jaz tudi pri tej točki predstavil mnenje tudi za 8., da se potem ne ponavljam oziroma da ni potrebno ponovno podajati poročila.</font><br>
<font size="4">	Skratka, Odbor za finance je kot matično delovno telo na svoji 36. redni seji, ki je potekala v torek, 7. septembra, obravnaval te dve tematiki in v bistvu v sami razpravi oziroma bolj v predstavitvi uvodni s strani Ministrstva za finance je bilo predvsem izpostavljeno, da se pri obeh teh zadevah zagotavlja, da dokumenti s ključnimi podatki za vlagatelje oziroma za vlaganje glede istega KNP v P, kar pomeni kolektivnih naložbenih podjemov za vlaganje v prenosljive vrednostne papirje ne bodo podvajali oziroma v prihodnjem obdobju ne bodo podvojeni. In odbor je skladno s Poslovnikom Državnega zbora Republike Slovenije tudi sprejel mnenje pri 7. in pri 8. točki, da podpira samo zadevo in tudi Odboru za zadeve Evropske unije predlaga, da tako zadevi pri 7. kot pri 8. točki potrdi oziroma sprejme. </font><br>
<font size="4">Hvala lepa.</font><br>
<br>
<b><font size="4">14. TRAK: (SB) - 10.35</font></b><br>
<b><font size="4"> </font></b><br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala, gospod poslanec, za to vašo predstavitev mnenja matičnega delovnega telesa. </font><br>
<font size="4">Za predstavitev mnenja Komisije Državnega sveta za mednarodne odnose in evropske zadeve k tej točki naprošam gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Hvala lepa. </font><br>
<font size="4">Bom jaz tudi združil mnenje za 7. in 8. točko, in sicer obe točki. Podpiramo predlog stališča Republike Slovenije in se strinjamo s predlagano uredbo Evropskega parlamenta in Sveta.</font><br>
<font size="4">Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala gospodu Bogomirju Vnučcu. </font><br>
<font size="4">Interesa za razpravo ni.</font><br>
<br>
<font size="4">Končujem 7. točko dnevnega reda. </font><br>
<br>
<font size="4">	Začenjam </font><b><font size="4">8. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) ŠT. 1286/2014 V ZVEZI S PODALJŠANJEM PREHODNE UREDITVE ZA DRUŽBE ZA UPRAVLJANJE, INVESTICIJSKE DRUŽBE IN OSEBE, KI SVETUJEJO O ENOTAH KOLEKTIVNIH NALOŽBENIH PODJEMOV ZA VLAGANJA V PRENOSLJIVE VREDNOSTNE PAPIRJE IN SKLADOV, KI NISO KNPVP, ALI JIH PRODAJAJO.</font></b><br>
<font size="4">Glede na to, da smo imeli že predstavitev s strani Ministrstva za finance, imeli smo že predstavitev mnenja matičnega delovnega telesa in imeli smo predstavitev mnenja Komisije Državnega sveta za mednarodne odnose in evropske zadeve k tej točki pri prejšnji točki, ker so se z družili in edina zadeva pri tej točki je, da odprem razpravo poslancev in poslank, če ima kdo interes.</font><br>
<font size="4">Vidim, da interesa ni.</font><br>
<br>
<font size="4">Prekinjam 8. točko dnevnega reda.</font><br>
<font size="4">Prekinjam tudi sejo Odbora za zadeve Evropske unije in vas obveščam, da bomo s sejo nadaljevali ob 10.45. </font><br>
<font size="4">Hvala.</font><br>
<br>
<font size="4">	(Seja je bila prekinjena ob 10.37.) </font><b><font size="4">	</font></b><br>
<br>
<b><font size="4">15. TRAK: (SB) – 10.45</font></b><br>
<br>
<font size="4">	(Seja se je nadaljevala ob 10.45.)</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolegice in kolegi, nadaljujemo s </font><b><font size="4">prekinjeno 3. točko dnevnega reda.</font></b><br>
<font size="4">Ker je predlog stališča dalji ga, če se strinjate, ne bi bral v celoti, tako dajem na glasovanje predlog stališča kot je objavljen na 4. in 5. strani gradiva z dne 22. julij 2021. Glasujemo.</font><br>
<font size="4">	Kdo je za? (6 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto.</font><br>
<br>
<font size="4">	S tem končujem 3. točko dnevnega reda.</font><br>
<br>
<font size="4">	Nadaljujemo s </font><b><font size="4">prekinjeno 4. točko dnevnega reda.</font></b><br>
<font size="4">Na glasovanje dajem predlog stališča Republike Slovenije do predloga uredbe, ki se glasi:</font><br>
<font size="4">»Republika Slovenija pozdravlja in podpira predlog uredbe Evropskega parlamenta in Sveta o strojih in strojni opremi, katere namen je zagotoviti prosti pretok stroja in strojne opreme na notranjem trgu ter visoko raven zaščite uporabnikov strojev in strojne opreme. Republika Slovenija se strinja, da obstoječa zakonodaja ne ustreza več trenutnim izzivom in tveganjem ter ne zagotavlja skladnosti z obstoječo zakonodajo o varnosti izdelkov in sodobnim zakonodajnim okvirom, ki vključujejo umetno inteligenco in kibernetsko varnost strojev in strojne opreme. Na ravni Evropske unije bo Republika Slovenija podpirala večjo jasnost in doslednost zakonodaje, kar bo zmanjšalo pravo razdrobljenost, zmanjšalo stroške gospodarskih subjektov, izboljšalo pravno varnost, zgotovilo enako zaščito evropskih državljanov in zagotovilo enakopravne konkurenčne pogoje za podjetja, izboljšalo delovanje trgov strojev in strojne opreme ter omogočilo učinkovitejši čezmejni nadzor. Zakonodajne rešitve v predlogu uredbe so uravnotežene, preudarne in sorazmerne s cilji javnega interesa.« Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto.</font><br>
<br>
<font size="4">	Končujem 4. točko dnevnega reda.</font><br>
<br>
<font size="4">	Nadaljujemo s </font><b><font size="4">prekinjeno 5. točko dnevnega reda.</font></b><font size="4"> </font><br>
<font size="4">Ker je predlog stališča daljši, ga, če se strinjate, ne bi bral v celoti. Tako dajem na glasovanje predlog stališča, kot je objavljen na četrti strani gradiva z dne 22. julij 2021. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto.</font><br>
<br>
<font size="4">	Končujem 5. točko dnevnega reda.</font><br>
<font size="4">	</font><br>
<font size="4">	Nadaljujemo s </font><b><font size="4">prekinjeno 6. točko dnevnega reda.</font></b><font size="4"> </font><br>
<font size="4">Na glasovanje dajem predlog stališča Republike Slovenije do predloga direktive, ki se glasi: </font><br>
<font size="4">»Republika Slovenija podpira cilje in zasleduje predlog Direktive Evropskega parlamenta in Sveta o potrošniških kreditih zaradi boljšega izvrševanja in posodobitve pravil Evropske unije o varstvu potrošnikov. Namen predloga direktive je prilagoditev sklepanja kreditnih pogodb v digitalni dobi, zagotoviti odgovornejše ponujanje in sklepanje kreditnih pogodb zlasti pri spletnem sklepanju kreditnih pogodb zaradi pojava novih dajalcev kreditov ter novih vrst kreditnih pogodb, zagotoviti preglednejše, jasnejše in razumljivejše informacije potrošnikom pred sklenitvijo kreditne pogodbe, uvesti bolj učinkovite sankcije za kršitev Evropske unije prava, varstva potrošnikov in uvesti nekatere preventivne mehanizme, ki bi preprečili dodatno zadolževanje potrošnikov predvsem v luči epidemije Covid-19. Republika Slovenija meni, da so takšne spremembe dopolnitve dobrodošle in potrebne, vseeno pa opozarja, da je potrebno nove določbe natančno preučiti in zagotoviti sorazmernost predlaganih ukrepov s cilji ter njihovo usklajenost s pravnim redom Republike Slovenija. Prav tako je zaradi zagotovitve pravne varnosti vseh subjektov na trgu treba zagotoviti jasnost in enostavnost uporabe predlaganih določb.« Glasujemo.</font><br>
<br>
<b><font size="4">16. TRAK: (SB) – 10.50</font></b><br>
<br>
<font size="4">	(nadaljevanje) Kdo je za? (6 članov.) Kdo je proti? (Nihče.)</font><br>
<font size="4">	 S tem ugotavljam, da je stališče Republike Slovenije sprejeto. </font><br>
<br>
<font size="4">S tem končujemo tudi 6. točko dnevnega reda.</font><br>
<br>
<font size="4">	Nadaljujemo s </font><b><font size="4">prekinjeno 7. točko dnevnega reda.</font></b><br>
<font size="4">Na glasovanje dajem predlog stališča Republike Slovenije do predloga direktive, ki se glasi: »Republika Slovenija podpira dopolnitve Direktive 2009/65/ES glede uporabe dokumentov s ključni podatki s strani družb za upravljanje kolektivnih naložbenih podjemov za vlaganje v prenosljive vrednostne papirje.« Glasujemo.</font><br>
<font size="4">	Kdo je za? (6 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto. </font><br>
<br>
<font size="4">	Zaključujem 7. točko dnevnega reda.</font><br>
<br>
<font size="4">	Nadaljujemo s </font><b><font size="4">prekinjeno 8. točko dnevnega reda.</font></b><br>
<font size="4">Na glasovanje dajem predlog stališča Republike Slovenije do predloga uredbe, ki se glasi: »Republika Slovenija pozdravljam spremembo uredbe EU številka 1286/2014, s katero se podaljšuje prehodno obdobje za subjekte iz Direktive 2009/65/ES.« Glasujemo.</font><br>
<font size="4">	Kdo je za? (6 članov.) Kdo je proti? (Nihče.)</font><br>
<font size="4">	S tem ugotavljam, da je stališče sprejeto.</font><br>
<br>
<font size="4">	S tem tudi končujem 8. točko dnevnega reda in 112. sejo Odbora za zadeve Evropske unije. </font><br>
<font size="4">Vsem skupaj se zahvaljujem za sodelovanje in želim lep in miren vikend!</font><br>
<br>
<b><font size="4">Seja se je končala 10. septembra 2021 ob 10.52.</font></b>