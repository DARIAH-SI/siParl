<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">18. redna seja</font></b><br>
<br>
<b><font size="4">(1. marec 2022)</font></b></p></div><br>
<b><font size="4">Sejo je vodila Mojca Žnidarič, predsednica Odbora za gospodarstvo.</font></b><br>
<b><font size="4">Seja se je začela ob 14. uri.</font></b><br>
<br>
<b><font size="4">	PREDSEDNICA MOJCA ŽNIDARIČ:</font></b><font size="4"> Dober dan, lepo pozdravljeni.</font><br>
<font size="4">Spoštovane vse članice in člane Odbora, vabljene ter vse ostale prisotne lepo pozdravljam.</font><br>
<font size="4">	Pričenjam 18. sejo Odbora za gospodarstvo. </font><br>
<font size="4">Obveščam vas, da so zadržani in se seje ne morejo udeležiti naslednje člani in članice Odbora: gospod Soniboj Knežak in gospa Meira Hot. Na seji pa kot nadomestni člani oziroma članice s pooblastilom sodelujejo: gospa Nada Brinovšek nadomešča poslanca Franca Rosca, Poslanska skupina SDS; mag. Karmen Furman nadomešča poslanko Suzano Lep Šimenko, prav tako je iz SDS in gospa Nataša Sukič nadomešča poslanca Miho Kordiša.</font><br>
<font size="4">Lep pozdrav vsem.</font><br>
<font size="4">	S sklicem seje ste prejeli predlagan dnevni red Odbora seje. Ker v poslovniškem roku nisem prejela predlogov v zvezi z dnevnim redom, ugotavljam, da je takšen dnevni red, kot ste ga prejeli s sklicem seje.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O NADZORU VESOLJSKIH DEJAVNOSTI (ZNVD), druga obravnava, EPA 2292-VIII.</font></b><br>
<font size="4">	Predlagatelj zakona je Vlada. </font><br>
<font size="4">	K obravnavi te točke so bili vabljeni: Vlada, Ministrstvo za gospodarski razvoj in tehnologijo, Zakonodajno-pravna služba in Državni svet.</font><br>
<font size="4">	Kot gradivo ste poleg Predloga zakona prejeli mnenje Zakonodajno-pravne službe z dne 15. 2. 2022 in mnenje Komisije Državnega sveta za gospodarstvo, obrt, turizem in finance z dne 23. 12. 2021.</font><br>
<font size="4">	Rok za vložitev amandmajev je potekel v sredo, 23. 2. 2022. V poslovniškem roku so amandmaje k Predlogu zakona vložile Poslanske skupine SDS, NSi in Konkretno, in sicer k naslovu, k 5. členu in k 17. členu Predloga zakona z dne    23. 2. 2022.</font><br>
<font size="4">	Pričenjam z drugo obravnavo Predloga zakona.</font><br>
<font size="4">Želi besedo predstavnik Ministrstva za gospodarski razvoj in tehnologijo? Gospod državni sekretar Simon Zajc, želite podati dopolnilno mnenje? Izvolite.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala gospa predsednica. Spoštovane poslanke, spoštovani poslanci, dober dan.</font><br>
<font size="4">	Slovenija je že od leta 2016 pridružena članica Evropske vesoljske agencije in področje vesoljskih tehnologij tako postaja vedno bolj pomembno, ne le v Sloveniji, temveč tudi v svetovnem merilu.</font><br>
<font size="4">	V letu 2020 sta bila tako že izstreljena prva slovenska satelita, mikro satelit NEMO-HD, z videom, in nano satelit Trisat z inovativno minimizirano strojno opremo.</font><br>
<font size="4">	V pripravi pa so že naslednji sateliti. Dva naj bi bila izstreljena še v letošnjem letu.</font><br>
<font size="4">	Slovenija je poleg tega podpisnica štirih konvencij, ki na mednarodnem nivoju urejajo področje vesolja, in sicer osnovne, to je Pogodba o vesolju ter treh konvencij Sporazuma o reševanju astronavtov, potem Konvencije o mednarodni odškodninski obveznosti in Konvencije o registriranju v vesolje lansiranih objektov.</font><br>
<font size="4">	Pogodba o vesolju državam podpisnicam nalaga obveznost izvajanja nadzora nad vsako vesoljsko dejavnostjo, ki se izvaja ali na njenem teritoriju ali s strani njenih državljanov. Konvencija o registriranju pa določa, da je potrebno satelite uradno vpisati v centralni register vesoljskih objektov pri Združenih narodih, za vpis v ta register pa je potreben predhodni vpis v nacionalni register.</font><br>
<font size="4">	Predlog zakona o nadzoru vesoljskih dejavnostih zato ureja to področje v skladu z mednarodnim pravom. Da bo lahko Republika Slovenija izvajala svojo obveznost izvajanja nadzora nad vesoljskimi dejavnostmi, Predlog zakona določa, da vesoljske dejavnosti ni dovoljeno izvajati brez dovoljenja. To bo</font><br>
<br>
<b><font size="4">2. TRAK: (AJ) – 14.05</font></b><br>
<br>
<font size="4">(nadaljevanje) po preverjanju pogojev, ki so določeni v zakonu, izdalo Ministrstvo za gospodarski razvoj in tehnologijo. Ker gre lahko pri tem tudi za potencialno tvegane dejavnosti, osnutek zakona za vesoljske dejavnosti vključuje tudi obveznost sklenitve zavarovanja. To se lahko vnovči v primeru nesreče, za katero bi na podlagi obstoječe mednarodne ureditve, odgovarjala Republika Slovenija. Ker pa je zavarovanje za operaterje velik strošek, se ta zahteva za manj tvegane vesoljske dejavnosti kot je izstrelitev majhnega satelita, ki ob zaključku življenjske dobe v celoti izpari v atmosferi, opusti.</font><br>
<font size="4">	Predlog zakona poleg tega tudi oblikuje komisijo, ki bo obravnavala zahteve, oblikuje postopke za spremembo, prenos ali preklic dovoljenja, kot nadzorni organ predlaga MGRT, in predvideva kazni za kršitev določb zakona. Predlog zakona predvideva sodelovanje z drugimi resorji pri preverjanju izpolnjevanja pogojev za pridobitev dovoljenja. Prav tako pa predvideva možnost, da lahko za mnenje glede tehničnih lastnosti predlagane vesoljske dejavnosti zaprosimo tudi Evropsko vesoljsko agencijo.</font><br>
<font size="4">	Ker je mednarodna obveznost Republike Slovenije, da vodi nacionalni register izstreljenih vesoljskih objektov, zakon ustanavlja tudi tak register, ter določa elemente, ki se v register vpisujejo. </font><br>
<font size="4">Zakon vključuje tudi prehodno določbo, ki se uporablja za vesoljske dejavnosti, ki se že izvajajo, ali se bodo začele izvajati v roku dveh mesecev, če ima upravljalec že podpisano pogodbo z izstreljevalcem. Na podlagi te določbe upravljalcem ni potrebno vlagati zahtev za dovoljenje za nazaj, morajo pa sporočiti potrebne informacije za vpis v register. Prav tako pa so zavezani, da sporočijo vsake morebitne nepravilnosti pri delovanju vesoljske dejavnosti ali pa morebitne nevarne situacije, s katerimi so bili seznanjeni. </font><br>
<font size="4">Po sprejetju zakona bo v roku dveh mesecev pripravljena še Uredba, ki bo podrobneje opredelila vsebino zahteve, kriterije in pogoje za pridobitev dovoljenja ter postopek vpisa v register. </font><br>
<font size="4">Na zakon smo po prejemu mnenja Zakonodajno-pravne službe Državnega zbora pripravili tudi tri amandmaje, in sicer smo spremenili ime zakona v Zakon o vesoljskih dejavnostih, zakon dopolnili z navedbo kriterijev, ki se upoštevajo pri izpolnjevanju pogojev, omejili določbo o nadzoru na prostore, kjer se dejavnost izvaja.</font><br>
<font size="4">Spoštovani, vesel sem, da je vesoljska tehnologija v Sloveniji zdaj prišla tako daleč, da se moramo ukvarjati z ureditvijo tega področja. Predlagani zakon bo s pravno ureditvijo področja oblikoval temelje in s tem omogočil nadaljnji razvoj, zato predlagam, da danes po opravljeni razpravi ta Predlog zakona tudi podprete. Hvala.</font><br>
<br>
<b><font size="4">PREDSEDNICA MOJCA ŽNIDARIČ:</font></b><font size="4"> Hvala gospod Zajc za to dodatno obrazložitev.</font><br>
<font size="4">Želi besedo predstavnik Zakonodajno-pravne službe? Izvolite gospod Zoran Skubic.</font><br>
<br>
<b><font size="4">ZORAN SKUBIC:</font></b><font size="4"> Hvala predsedujoča. Dober dan še z moje strani.</font><br>
<font size="4">Zakonodajno-pravna služba je v skladu z našimi poslovniškimi pristojnostmi preučila Predlog zakona, podala svoje mnenje in tako, kot je gospod državni sekretar omenil, s konstruktivnim dialogom smo našli boljše rešitve v okviru teh amandmajev. In, kar se tiče, če bojo amandmaji sprejeti, bo zakon še boljši. Hvala.</font><br>
<br>
<font size="4">	</font><b><font size="4">PREDSEDNICA MOJCA ŽNIDARIČ:</font></b><font size="4"> Hvala vam.</font><br>
<font size="4">Ne vidim, med nami je mogoče predstavnik, predstavnica Državnega sveta? (Ne.) Ne, torej nadaljujemo.</font><br>
<font size="4">	Odboru predlagam, da po končani razpravi o členih, v skladu s tretjo alinejo 128. člena Poslovnika glasuje o veh členih skupaj. Ali kdo temu nasprotuje? (Ne.) Ne, hvala.</font><br>
<font size="4">	Prehajamo torej na razpravo o členih ter razpravo in glasovanje o amandmajih. Obveščam vas, da bomo o amandmaju k naslovu Predloga zakona glasovali nazadnje oziroma po končanem glasovanju o amandmajih k členom.</font><br>
<font size="4">V razpravo dajem torej člene od 1. do 4., h katerim ni vloženih amandmajev.</font><br>
<font size="4">	Želi kdo razpravljati?</font><br>
<br>
<b><font size="4">3. TRAK: (AJ) – 14.40</font></b><br>
<br>
<font size="4">(nadaljevanje) Gospod Polnar, izvolite, kot prvi, nato pa gospa Sukič.</font><br>
<br>
<b><font size="4">ROBERT POLNAR (PS DeSUS):</font></b><font size="4"> Hvala za besedo gospa predsednica. Gospe in gospodje.</font><br>
<font size="4">Slovenija je leta 2010 podpisala sporazum evropske sodelujoče države z Evropsko vesoljsko agencijo. Leta 2016 je Vlada Republike Slovenije s to isto agencijo podpisala pridružitveni sporazum, s katerim je Slovenija postala pridružena članica. Leta 2020, oktobra, je bil podpisan nadgrajen pridružitveni sporazum. Torej v desetih letih lahko beležimo nekakšno stopnjevanje pristopanja Slovenije k Evropski vesoljski agenciji. </font><br>
<font size="4">Septembra 2020 sta bila izstreljena v francoski Gvajani dva slovenska satelita, eden z maso 65 kilogramov, drugi z maso 5 kilogramov, to je nekako bil tudi tisti prelomni dogodek, za katerega lahko v vladnem gradivu preverimo, da pomeni hiter razvoj vesoljskega sektorja v Sloveniji.</font><br>
<font size="4">Pričakoval bi, da bom kot poslanec v gradivu dobil tudi nekoliko okvantificiran ta pojem hitrega razvoja vesoljskega sektorja. Zato dajem pobudo na tej seji Odbora za gospodarstvo, da se članicam in članom Odbora za gospodarstvo naknadno pošlje gradivo, v kolikor kaj takega seveda obstaja, denimo o številu podjetij v vesoljskem sektorju v Sloveniji, o tem, kakšni so celotni prihodki teh podjetij iz vesoljskega sektorja, o tem, ali obstaja podatek o čistem poslovnem izidu, ki ga ta podjetja dosegajo, o številu zaposlenih v teh podjetjih, o njihovi povprečni plači in predvsem o dodani vrednosti na zaposlenega, ki jo ta podjetja dosegajo. Če je možno, je vse te parametre se da nadgraditi tudi seveda s tistimi standardiziranimi podatki iz izkaza uspeha posameznega podjetja. To bi namreč bilo zelo nazorno, zato da bi si poslanke in poslanci lahko ustvarili, vključno z menoj, vpogled v to, kolikšen je dejansko obseg delovanja vesoljskega sektorja v poslovnem smislu v Sloveniji.</font><br>
<font size="4">Kar se tiče zakonskih določil, niso prav posebej obsežna. Ne more biti nobenega dvoma, da je vesoljska dejavnost take vrste dejavnost, za katero je pri izvajanju potrebno pridobiti dovoljenje. Da je državni organ tisti, ki daje dovoljenje, in predvsem pri tem presoja strokovno usposobljenost, tehnično znanje in pa predvsem finančno sposobnost upravljalca izvajanja vesoljske dejavnosti. </font><br>
<font size="4">Ravno tako ne more biti nobenega dvoma, da je pri tovrstni dejavnosti potrebno skleniti določeno stopnjo zavarovanja. Kakor je razvidno iz gradiva, je ta stopnja zavarovanja oziroma višina zavarovanja 60 milijonov evrov, bila tudi največje jabolko spora pri oblikovanju besedila zakonskega Predloga. Evidentno pa je, da je, vsaj v slovenskem primeru, to tudi zelo visoka vstopna pregrada za ukvarjanje s tovrstno dejavnostjo. </font><br>
<font size="4">In ravno tako ne more biti nobenega dvoma, da je potreben nacionalni register izstreljenih vesoljskih objektov, ob vseh tistih tehnikalijah, ki jih zakon v teh 22. ali 23. členih tudi opredeljuje.</font><br>
<font size="4">Tisto, kar bi veljalo povedati je, je še, da je bila prva objava zakonskega predloga na portalu e-demokracija narejena 28. maja 2019. Danes pa smo februarja oziroma marca že, marca 2022. Da je bila	</font><br>
<br>
<b><font size="4">4. TRAK: (AJ) -14.15</font></b><br>
<br>
<font size="4">(nadaljevanje) druga objava na tem portalu objavljena 17. septembra 2020 na podlagi pripomb, ki so bile posredovane, in je bilo potrebno izdelati bolj spremenjeno oziroma v veliki meri spremenjeno besedilo. To se pravi, od maja 2019 do septembra 2020. </font><br>
<font size="4">Seveda, kot omenjeno, največji problem je bila višina zavarovalne vsote. Ta je potem tudi regulirana nekoliko v zakonskem Predlogu, tako da se oprosti zahteve po zavarovanju, kadar gre za dejavnosti z majhnim tveganjem. Glede na maso obeh slovenskih satelitov, ki sem ju malo prej omenil, in na mase, predvidenih slovenskih satelitov, verjetno o čem drugem, kot o dejavnosti z majhnim tveganjem v bodoče tudi ne moremo govoriti.</font><br>
<font size="4">Kaže pa cela zadeva na nekaj drugega. Tri leta že mencamo in mečkamo z enim zakonom, ki je relativno benignega karakterja. To kaže, da, oziroma vprašujem se sam pri sebi, ali res ni nobene zadeve v Sloveniji, ki jo mi ne bi mogli brezupno zakomplicirati. Je pa seveda tudi nekaj drugega možno, da je vse skupaj toliko nepomembno, da si lahko vzamemo tri leta časa, da pripravimo nek zakonski predlog. Jaz upam, da temu ni tako. In si želim, da bi me s tistimi podatki, za katere sem zaprosil, da bi jih Ministrstvo pripravilo, tudi demantirali v tej zadnji tezi, ki sem jo izrekel.</font><br>
<font size="4">Kakorkoli, zakon dojemam kot pomembno zadevo, kot pomembno reč v gospodarski perspektivi naše države. Tudi ocenjujem, da je v osnovnih predpostavkah pravilno zastavljen, zato ga bom podprl. Hvala lepa.</font><br>
<br>
<b><font size="4">PREDSEDNICA MOJCA ŽNIDARIČ:</font></b><font size="4"> Hvala gospo Polnar.</font><br>
<font size="4">Gospa Nataša Sukič je naslednja, izvolite.</font><br>
<br>
<b><font size="4">NATAŠA SUKIČ (PS Levica):</font></b><font size="4"> Hvala lepa.</font><br>
<font size="4">Jaz seveda sem vesela, ali pa smo veseli, da imamo doma dovolj znanja, vrhunskega, tehnološkega znanja, da lahko razvijamo in izdelamo satelite, ki se potem lansirajo v vesolje. O tem ni dvoma. Tudi kot ni dvoma, da rabimo register, ki bo beležil te naše torej satelite oziroma dosežke na ustreznem mestu.</font><br>
<font size="4">Me pa zanima, glede na prvo mnenje Zakonodajno-pravne službe, ali se z amandmaji ustrezno odpravlja vse tisto, čemur je Zakonodajno-pravna služba sprva podala dvome, recimo, da so določene zadeve v zakonu, ki so v nasprotju z Ustavo, ker naj bi predvidevale neke naključne področne rešitve, ki še ne obstajajo. To je ena stvar.</font><br>
<font size="4">Druga, ki me pa še bolj skrbi, pa je, da se tudi tukaj nenadoma srečamo z vprašanjem nadzora oziroma vršenjem nadzora, se pravi, ko si Vlada jemlje pristojnosti, da lahko vstopa v stanovanja fizičnih ali pravnih oseb z namenom nadzora nad dejavnostjo kar tako, s tem, da smo zadnje čase že večkrat bili priča tudi v kakšnih drugih zakonih, in ta vidik mi ni všeč, da se še tako pomembne stvari, kot je razvoj vesoljskih tehnologij, to, da se uvrščamo med države, ki posedujejo to vrhunsko znanje in to sposobnost, da kreirajo satelite in tako naprej, da se še tukaj to notri znajde, je malo, mislim, zaskrbljujoče. </font><br>
<font size="4">Pa še na en vidik bi opozorila, kar se tiče okoljskih ocene vplivov na okolje. To je, se bojim, tudi en primer malega Greenwashing, kot se temu reče, namreč, ko ti izdelaš satelit pomeni, da se izda oceno vplivov na okolje post festum, ko je ta stvar že narejena. Seveda, je to v redu, da se izdela ta ocena, ampak zavedati se je treba, da tudi sam razvoj, sami prototipi, testiranje, ves ta inženiring, lahko že imajo tudi v tej fazi razvoja lahko že pride do tudi negativnih vplivov na okolje, pa se bojim, da to ni ustrezno zajeto. Ali se morda motim? No, zdaj, </font><br>
<br>
<b><font size="4">5. TRAK: (AJ) – 14.20</font></b><br>
<br>
<font size="4">(nadaljevanje) sicer kot rečeno, sem ponosna na to, da imamo to znanje, in da se uvrščamo med države, ki so to sposobne kreirati. Ampak, te male zadeve, ki sem jih omenila, pa vendarle ne bi smeli zanemariti. So pomembne. So pomembne in zakaj ne bi odpravili vsega, kar ni čisto v redu oziroma izboljšali tega, kar ni v redu, zato da bi bilo to optimalno. Hvala lepa.</font><br>
<br>
<b><font size="4">PREDSEDNICA MOJCA ŽNIDARIČ: </font></b><font size="4">Hvala za vašo razpravo. </font><br>
<font size="4">Gospod Jože Lenart se je prijavil, potem pa gospod Breznik.</font><br>
<br>
<b><font size="4">JOŽE LENART (PS LMŠ): </font></b><font size="4">Hvala lepa.</font><br>
<font size="4">Mogoče samo na kratko. Seveda je spodbudno, da tudi Slovenija sodeluje na področju razvoja tehnologij v vesolju, tudi s svojim programom. Na koncu koncev je pa treba tu omeniti, da so že tudi številna slovenska podjetja, ki uspešno sodelujejo celo z NASA. Poznamo podjetje Dewesoft, Jureta Kneza. In tu, mislim da, v roko v roki, tudi lahko pričakujemo dodatni razvoj.</font><br>
<font size="4">Sprašujem vas samo zelo konkretno. Seveda govorimo, vesoljska dejavnost ni dovoljena brez dovoljenja pred začetkom izvajanja vesoljske dejavnosti, da je potrebno pridobiti ustrezna dovoljenja. Zdaj , glede na to, pa da smo že izstrelili dva sateliti, samo sprašujem, pod katerim okriljem je potem bilo to izvedeno, in verjetno s tem sprejemom Zakona o nadzoru, potem prehajamo, če prav razumem, samostojno na to področje, ali gre za kombinacije. Mogoče samo za dodatno pojasnilo s tega. Hvala.</font><br>
<br>
<b><font size="4">PREDSEDNICA MOJCA ŽNIDARIČ: </font></b><font size="4">Hvala lepa tudi vam. </font><br>
<font size="4">Gospod Breznik je naslednji, izvolite.</font><br>
<br>
<b><font size="4">FRANC BREZNIK (PS SDS):</font></b><font size="4"> Najlepša hvala. </font><br>
<font size="4">Pred nami je, lahko bi rekel, en zakon, ki je, zakonski predlog, torej, ki je mogoče nekaj posebnega. Malokdaj sprejemamo takšne zakone. Gre pa za izredno pomemben temelj razvoja naše hi tech industrije, o kateri sem večkrat govoril.</font><br>
<font size="4">V vesolju v tem trenutku kroži približno 1.500 ruskih satelitov, predvsem tistih, ki se ukvarjajo z vojaško tehnologijo, potem je Amerika ima približno 1.100 satelitov. Govorim zdaj seveda podatke, ki so že morda nekoliko zastareli. In pa približno 2 tisoč satelitov je klasičnih komunikacijskih satelitov.</font><br>
<font size="4">Vsak GPS, ki ste ga imeli že nekoč, je deloval na podlagi satelitov, ki so bili največkrat vojaški sateliti. Največkrat je v nekih operacijah, že tam v začetku 90. let vaš osebni GPS ni deloval v času vojaških operacij je bila prioriteta vedno delovanje vojaških sistemov, in zaradi tega so določene civilne strukture izklopile.</font><br>
<font size="4">V vseh teh desetletjih zdaj že potem so seveda potrebe civilizacije narekovale specializirane satelite. Zdaj, satelita, ki smo jih izstreliti pod tretjo Janševo Vlado, ki sta lahko načrtovala se nekaj časa, predvsem mariborski, ki deluje pod okriljem tudi Podjetja Skylabs d.o.o., ki je dalo osnovno platformo, seveda je bil pri profesorju dr. Krambergerju na Tehnični fakulteti v Mariboru se je satelit razvijal. Gre za klasičen, lahko bi rekel nano tehnološki satelit, ki ima kar nekaj specializij, kljub temu svoji majhnosti, glede tudi na Nemo HD, torej ima eno specializirano multispektralno kamero, deluje v kratkovalovnem infrardečem spektru. Pomembnost tega satelita pa je razvoj posebnih mikroprocesorjev, relativno, vsaj na papirju, malo zmogljivih, ampak izredno obstojnih v vesolju, kjer imamo, vsaj tisti, ki smo študirali elektrotehniko, se zavedamo elektromagnetnih valovanj in velikih problemov v samemu delovanju mikroprocesorjev ostalih integriranih vezij v vesoljskem prostoru. Torej govorimo na približno 700 do 900 kilometrov nad zemljo.</font><br>
<font size="4">Anekdota, se spomnim s Srednje elektrotehnične šole v Mariboru, ko nam je en izmed profesorjev razlagal probleme prvih ameriških satelitov, ki so popolnoma netočno delovali v vesolju, niso mogli ugotoviti, kakšen problem je zraven zaradi tega elektromagnetnega sevanja. In pa ruskih satelitov, ki so pa delovali relativno dobro, kljub temu, da so bili, vsaj na tistem prvem začetku, celo krmiljeni z torej z elektronkami. Zdaj kot vemo, leta 1957 je pač Rusija prehitela zahodno civilizacijo s Sputnikom, kot prvim umetnim satelitom, govorim seveda o umetnih satelitih, in Slovenija torej </font><br>
<br>
<b><font size="4">6. TRAK: (AJ) – 14.25</font></b><br>
<br>
<font size="4">(nadaljevanje) se je uvrstila.</font><br>
<font size="4">Velik problem vesolja, torej so vesoljske smeti. Jaz mislim, da to kar nekaj kolegov, tudi tistih laikov, se zaveda. Imate na internetu, lahko zasledite, kakšne probleme to povzroča. Sam se spomnim, ko sem spremljal to satelitske tehnologije najbolj znane nesreče v vesolju glede umetnih satelitov. Torej, šlo je za leto 2009, ravno februarja meseca, lahko bi rekel, sta se takrat udarila ameriški in pa ruski satelit. Torej Cosmos 2250 in pa ameriški satelit. Če si prav predstavljate, trk dveh satelitov pri hitrosti 42 tisoč kilometrov na sekundo. Takrat so zaznali v vesolju približno tisoč delcev, ki so ili večji od 10 centimetrov. Zdaj morda zgleda to nekaj manjšega, ampak treba se je zavedati, tisti, ki ste, če se spomnite fiziko in pa gibalno količino. Pojem gibalne količine, kjer je masa krat hitrost. Kljub neki manjši masi ob hitrosti 40 ali pa 50 tisoč kilometrov na sekundo, povzroča to relativno veliko nevarnost tudi v vesolju.</font><br>
<font size="4">In danes se, predvsem Ameriška vesoljska agencija ukvarja s tehnologijami, kako ujeti te smeti, kako jih pravilno preusmeriti, zato ker je lahko nad nami že velik kaos. Dobesedno velik kaos. O tem se zelo malo govori, predvsem seveda v tehnoloških krogih. Zato, kot poslanec seveda razumem pod ta zakon kot neke najbolj, nekaj normalnega, da nekatere stvari začnemo urejati, morda že nekoliko pozno, ampak bolje pozno, kot nikoli. Zato je tako hudo pomembno sprejetje takšnega zakona.</font><br>
<font size="4">Če želimo razvoj tega sektorja, Vlada, tudi Ministrstvo za gospodarstvo se je v zadnjih letih trudilo, da ta pospeši razvoj teh tehnologij, da zmotiviramo tudi podjetja, morda tudi tuja, ki bi prišla v Slovenijo, in da Slovenija s tem svojima obema satelitoma, torej večjim NEMO-HD in pa TRISAT, torej utira pot.</font><br>
<font size="4">Kot zanimivost naj povem, da so takrat, 3. septembra 2020, skupaj z Vega, torej iz francoske dvorane, izstrelili v enem komadu približno 53 satelitov, torej z eno raketo, tako da boste vedeli, kako približno si predstavljate, kakšna, koliko je tega v vesolju že v tem trenutku, in zdaj si predstavljajte, da to vse potuje s hitrostmi najmanj 25 tisoč kilometrov na uro. Si lahko predstavljate, da imamo kar velik promet tudi nad nami. </font><br>
<font size="4">Za urejanje tega prometa, zaznavanje in pa seveda tudi samo klasificiranje teh zadev, in pa seveda tudi škodni primeri, ki lahko nastanejo zaradi nekaterih zadev, kot vidite, so v desetinah milijonov evrov, so neka zadeva, kjer v bistvu z nekim zakonom urejamo stvari, ki so izven zemlje. Morda neka specifika, morda neka novost, danes, v parlamentu, revolucionarna novost. Nikoli po vsej verjetnosti se kolegi pred mano, kljub temu, da so že sprejeli nekaj dokumentov glede tega, ko smo tudi začeli plačevati, potem, kasneje tudi članarina Evropski vesoljski agenciji, se pa nikoli ni ukvarjala, da urejamo že nekaj stvari, torej izven našega prostora, torej v vesolju. Zato je morda današnja seja nekaj posebnega, sam jo jemljem kot nekaj posebnega, tudi simbolnega, in toliko za javnost, tako, da seveda zakon podpiram. Ni bilo lahko, kljub temu, da pravite, da nekateri mislite, da je to za, prišlo za velika usklajevanja pri vseh tem zadevah. </font><br>
<font size="4">Mi smo tudi pripravili nekaj amandmajev. Jaz bom kar s tem zaključil, ker potem ne bom govoril, ki so bolj nomotehnične narave, ker je Zakonodajno-pravna služba imela nekaj pomislekov, tako da tukaj ne vidim nekih resnih problemov tudi, ali pa nekih ovir pri sprejemu tega zakona.</font><br>
<font size="4">Jaz bi si želel še več takšnih zakonov. Torej, v Slovenski demokratski stranki, pa tudi mislim, da kolegi tudi v ostalih, se zavedamo tehnologij, ki prihajajo, lahko bi rekel, tudi uporabljamo nove pojme. V najkrajši prihodnosti bo Slovenska demokratska stranka imela poseben resor tudi v okviru svoje Stranke, ki se bo ukvarjala samo s Hi-Tech tehnologijo. In tudi začelo bom tudi uporabljati pojem Hi-Tech politike. Torej specializirani politiki, ki bodo morali biti zverzirani, prvič, mora imeti neka osnovna tehnična ali pa večja znanja zato, da bojo lahko resnično v bližnji prihodnosti sprejemali zahtevne dokumente. Ne moreš pa sprejemati zahtevne dokumente, če ti približno ni jasna tehnologija, kako deluje, katere so pasti teh tehnologije, nevarnosti in sedaj tudi, v našem </font><br>
<br>
<b><font size="4">7. TRAK: (AJ) – 14.30</font></b><br>
<br>
<font size="4">(nadaljevanje) primeru, velike priložnosti te tehnologije. </font><br>
<font size="4">Tako da, Slovenija je tudi simbolno z izstrelitvijo naših prvih umetnih satelitov 3. septembra 2020 stopila na neko pot države, ki izvaja nekatere svoje tehnološke dejavnosti v vesolju. Trenutno jih preizkuša, oba satelita sta izredno stabilna, vsaj po prvih podatkih, ki sem jih zasledil, izvajata tiste osnovne naloge, ki smo jih od njih pričakovali in se seveda tudi testira določene tehnološke inovacije, ki jih je Slovenija prispevala v samem izgradnje teh satelitov.</font><br>
<font size="4">Tako da, tudi jaz bi si želel, tako kot kolega Polnar, da Ministrstvo pripravi morda vsaj nekaj, kaki dokument ali pa kako informacijo, koliko je približno sedaj, tudi sam ne vem, kljub temu, da sem malo bližje tej temi, koliko je takih podjetij, ki bi, ki se bodo vključile torej v naše delovanje ali pa projektirale novih umetnih satelitov v Sloveniji? In kako velik je tudi ta sektor v celoti? Tako, da bi tudi jaz prosil, morda za kaki podatek na eni izmed naslednjih sej, ali pa v kaki pismeni obliki. </font><br>
<font size="4">Toliko z moje strani. Srečno Slovenija v vesolju! In tudi hvala državnemu sekretarju in vsem ostalim, ki ste danes prišli predstavit ta zakon. Najlepša hvala.</font><br>
<br>
<b><font size="4">PREDSEDNICA MOJCA ŽNIDARIČ:</font></b><font size="4"> Hvala gospod Breznik tudi za vašo razpravo.</font><br>
<font size="4">Želi še kdo razpravljati pri teh prvih členih? Ja. Izvolite gospod Andrej Černigoj.</font><br>
<br>
<b><font size="4">ANDREJ ČERNIGOJ (PS NSi):</font></b><font size="4"> Spoštovana gospa predsedujoča, hvala za besedo. Spoštovani državni sekretar, vsi ostali in spoštovane kolegice in kolegi.</font><br>
<font size="4">V Novi Sloveniji – krščanski demokrati podpiramo Zakon o nadzoru vesoljskih dejavnosti. Prav tako pa podpiramo amandmaje, ki smo jih vložili skupaj s koalicijo. </font><br>
<font size="4">Naj povem, da v Novi Sloveniji – krščanski demokrati smo prepričani in verjamemo, da naslednja pomembna ločnica med uspešnimi in manj uspešnimi državami, ki bodo začele izgubljati v svetovni in gospodarski tekmi o pravnem, področja razvoja novih tehnologij, in prav o tem se danes pogovarjamo.</font><br>
<font size="4">Če gremo malček pogledati nazaj, lahko preberemo na medmrežju, da prav generalni direktor Ese Josef je prav izrekel, da v vesolju se prav v tem trenutku dogajajo tektonski premiki. In prav s temi besedami se lahko tudi sam strinjam. Kultura inovacij, po mojem osebnem mnenju, vodi v prihodnost. Kultura inovacij pomeni, da smo kot družba odprti za novosti, da podpiramo ustvarjalnost, razvijamo talente in ustvarjamo okolje, kjer lahko pride do izraza. In jaz mislim, da tukaj, kot so že govorili nekateri moji predhodniki, ima Slovenija velik potencial, ki ga je že izkoristila v preteklosti, verjamem pa, da imamo tukaj še veliko prostora za nadgradnjo, in da ta potencial še boje izkoristimo. Tudi na podlagi, kot so se že moji predhodniki izrazili, na mogoče groznem sodelovanju različnih slovenskih podjetij, ki bi lahko ustvarjali dodano vrednost tudi na zaposlitvah v Republiki Sloveniji in s tem tudi ustvarjali boljšo prihodnost Slovenk in Slovencev.</font><br>
<font size="4">Novi znanstveni in gospodarsko tehnološki izumi so smiselni le takrat, kadar služijo človeku, mislimo zaradi tega, napredek mora služiti ljudem. Zaradi tega se mogoče tudi strinjamo z nekaterimi opazkami, ki so bile dane v predhodnih razpravah in more nekako tudi vsem tem danim inovacijam nekako služiti mogoče nadzor in seveda, da ne bi ti posegi preveč, novi prijemi preveč posegali v sam, osebno dejavnost samega človeka.</font><br>
<font size="4">Razvoj tehnologije potrebuje ne le skrb za tehnološko etiko in kulturo, ki jo lahko dosegamo zgolj s spodbujanjem stalnega izobraževanja na tem področju, ampak tudi ustrezno regulativo, ki ne sme nesorazmerno ovirati razvoja in svobode. Pravna regulacija tega področja družba prinaša naši državi velike izzive, zato bo potrebno regulirati zelo zahtevna varnostna vprašanja, in jaz mislim, da tukaj zelo dobro s tem zakonom tudi na to, z Zakonom o nadzoru vesoljskih dejavnosti tudi na to odgovarjamo.</font><br>
<font size="4">Jaz bi tukaj tudi pohvalil Slovenijo, če me spomin ne vara, je Slovenija 2008 postala pridružena članica ESE Evropske vesoljske agencije, 2016 pa postala</font><br>
<br>
<b><font size="4">8. TRAK: (AJ) – 14.35</font></b><br>
<br>
<font size="4">(nadaljevanje) polnopravna članica in sedaj smo nekako tudi izstrelili dva slovenska satelita. Seveda ne smemo v tej globalni tekmi zanemariti pomembnosti ESE in tudi pohvalim zavezanost vseh držav članic, ki sodelujejo skupaj, da razvijejo tudi svoje programe, ki so ekvivalentni drugim programom, drugim tujim programom. Seveda bi jaz tukaj mogoče izpostavil program Galileo in tukaj ga zelo zelo pozdravljam, in mislim, da je Evropa nekako tudi se prebija samostojno na tej poti, tudi, kar se tiče GPS in tako naprej. </font><br>
<font size="4">Zaradi tega še enkrat pohvalim in poudarjam zelo pomembne dogodke, da se je Slovenija vključila v Evropsko vesoljno agencijo, in s tem je prišlo do hitrega razvoja vesoljskega sektorja tudi v Sloveniji. Če sami malček pogledamo na internetu, ugotovimo, da kar nekaj podjetij že sodeluje z vesoljsko agencijo in tudi upam, da bo to sodelovanje se v prihodnosti tudi okrepilo. Veseli me, da že v bistvu nekako 2020, če se ne motim, imamo zaposlene tudi tri slovenske, nekako tri strokovnjake na vesoljski agenciji, ki verjamem, da bodo to povezovalnost še okrepili, predvsem pa tudi s slovenskim znanjem okrepili vsesplošno evropsko znanje. Toliko za začetek.</font><br>
<font size="4">Še enkrat, v Novi Sloveniji – krščanski demokrati, podpiramo Zakon o nadzoru vesoljskih dejavnosti, se strinjamo z njeno vsebino. Poleg tega pa podpiramo vse amandmaje, ki so jih predlagale stranke koalicije. Hvala.</font><br>
<br>
<b><font size="4">PREDSEDNICA MOJCA ŽNIDARIČ:</font></b><font size="4"> Hvala gospod Černigoj.</font><br>
<font size="4">Zdaj, drugih prijavljenih nimam, tako da zaključujem razpravo k prvim štirim členom.</font><br>
<font size="4">Državni sekretar, vi bi sedaj želeli odgovoriti? Ja, izvolite. Lahko vam tudi pri kakšni dodatni obrazložitvi pomaga vaša strokovna sodelavka, v kolikor tako ocenite. Izvolite.</font><br>
<br>
<b><font size="4">SIMON ZAJC:</font></b><font size="4"> Hvala. Bi se kar zdaj v tem prvem krogu že odzval, pa potem kasneje, če bo treba, še kakšno dodatno.</font><br>
<font size="4">To, kar ste poslanec Polnar želeli, bomo poslali seveda. Ampak če na hitro vseeno odgovorim tiste podatke, ki jih imam pri sebi. Nazadnje, ko sem preverjal, smo imeli podjetij, ki so se ukvarjala z vesoljsko tehnologijo, nekaj čez 40, mislim, da smo zdaj že blizu 50 oziroma čez 50. Bomo pa te podatke poslali. To so sicer podjetja, ki se ne ukvarjajo zgolj in samo z vesoljsko dejavnostjo, tako da, tiste podatke, če jih bomo imeli glede dodane vrednosti pa plač, je potem treba tudi v tem kontekstu obravnavati.</font><br>
<font size="4">Samo vesoljsko agencijo ESA je do sedaj podpisalo že 15 podjetij in institucij v vednosti nekaj več čez 11 milijonov, kar pomeni, da smo v tem času, ko smo pridruženi člani, dobili več denarja ven, kot smo ga v ESA vplačali. Za zdaj se je to pridruženo članstvo v ESA izkazalo za Slovenijo kot zelo dobro, ker ESA deluje na ta način, da vse, kar države vplačajo s članarinami, potem pride nazaj do podjetij, ki delujejo v teh državah. Tako, da je to zelo dober sistem in se je tudi pri nas izkazal kot dober spodbujevalec novih podjetij, ki delujejo na tem področju.</font><br>
<font size="4">Zdaj, zakaj smo zakon tako dolgo pripravljali, lahko del kritike sicer sprejmem, morate pa se zavedati, da kar nekaj držav v EU nima tega zakona sploh še, niti v pripravi, tako da smo delno pozni, ampak vseeno nekje dovolj zgodnji glede na razvoj naše industrije, da smo ujeli še neki ta pravi trenutek, da so zadeve, katerim smo mednarodno zavezani, to je tudi zavarovaje, ker je bilo nekoliko več težav, ampak ta zakon zdaj je, mislim, da glede na našo industrijo, zelo dobro pripravljen, ne bo obremenil večine, saj v tem trenutku v večini podjetjih, ki se s tem ukvarjajo, tukaj so tiste izjeme oziroma zavarovanje je v glavnem vezano na to, v katero orbito daš, kakšna je teža v konstelaciji, ali ima lasten pogon. Potem tudi odvisno, ali je pravna oseba, ki izstreljuje ta satelit v orbito, ali že ta pravna oseba ima to zavarovanje, skratka cela vrsta izjem do tega je tako, da mislim, da s tem ne bomo, v tem trenutku sploh ne, obremenili slovenske vesoljske industrije. </font><br>
<br>
<b><font size="4">9. TRAK: (Aj) – 14.40</font></b><br>
<br>
<font size="4">(nadaljevanje) Glede nadzora, pa zakaj vstop... Organ, ki nadzira določeno dejavnost, mora imeti določena pooblastila. Mi smo na poslati pripomb Zakonodajno-pravne službe ta člen tudi z amandmajem, ki ga je vložila potem koalicija, to primerno uredili. In ne gre za nič takega, kar bi nas moralo skrbeti, ampak nadzorni organ mora imeti dovolj določena pooblastila.</font><br>
<font size="4">Problem vesoljskih smeti je ogromen. V resnici, tega se zavedajo tako večje agencije, kot je recimo naša evropska, pa ameriška, in pa tudi v sklopu Združenih narodov potekajo številni napori, da se to uredi. Je pa, kar se vesolja tiče, smo v resnici tudi /nerazumljivo/ dokaj na Indije, in bo potrebno, da pridemo nekje od tega nivoja, kakor imamo urejen letalski promet, še kar nekaj mednarodnega napora. Je pa to zadeva, ki jo je potrebno reševati na mednarodni multilateralni sceni. </font><br>
<font size="4">Popravek mogoče, Slovenija še ni polnopravna članica ESA. To bomo storili v prihodnjih nekaj letih, predvsem z vidika smiselnosti glede na pripravljenost naše industrije, da potem to polno polnopravno članstvo tudi zares izkoristi. </font><br>
<font size="4">Zdaj smo, v 2016 smo podpisali pristopno, v 2020 smo to nadgradili, kar pomeni, da imamo kot Slovenija, da bo ESA za Slovenijo razpisovala določene specifične razpise samo za naša podjetja in v tem času upamo in si želimo, da bom naša podjetja pripravili in usposobili za to, da bodo lahko potem, ko bomo polnopravni člani res polno izkoriščali to našo polnopravno članstvo.</font><br>
<font size="4">Do, prvega satelita smo izstrelili brez tega zakona na podlagi najave, da bo takšna zakonodaja pri nas sprejeta, in zato so takrat v tistem času lahko, ta storitev je tudi bila storjena, v prihodnje, pa na podlagi tega zakona oziroma za tiste, ki so že, kjer so pogodbe že podpisane, so prihodne določbe, kjer določajo, da tega dovoljenja za nazaj ni treba dobiti, morajo pa poročati oziroma potreben bo pa vpis v ta register, ki ga zdaj ustanavljamo. </font><br>
<font size="4">Se pravi, s tem zakonom, če zaobjamem, pripravljamo oziroma prenašamo naš pravni red v tiste mednarodne zaveze, ki jih že imamo, ki smo jih sprejeli s podpisom in pogodbe in konvencij, in bo zdaj na podlagi tega seveda lažje, bolj predvidljivo izvajanje te dejavnosti, za katero pa verjamemo, da bo v prihodnje, predvsem na podlagi zdajšnje hitrosti razvoja, tudi v Sloveniji zelo perspektivna.</font><br>
<font size="4">Naj povem, da v oktobru, ko smo, v oktobru smo peljali delegacijo vesoljskih podjetij tudi na Expo. V tistem tednu smo bili zelo dejavni, tako da smo v času našega obiska imeli številne multilateralne sestanke, tako z italijansko agencijo, ki je za nas zelo pomembno, tudi evropsko gledano, potem francosko. S francosko smo se dogovorili, da v oktobru, zdaj /nerazumljivo/ takrat na tem ministrstvu, ponovno pelje delegacijo tja, in francoska stran bo poskrbela, da boda on drugi strani glavna podjetja, ki se ukvarjajo z vesoljsko tehnologijo, za to, da pripeljemo naša podjetja v to vesoljsko verigo. Imeli smo potem tudi sestanek z Gospodarsko zbornico indijske vesoljske industrije. Indija je zelo zanimiva, kar se tega tiče. Namreč v Indiji imajo, mislim, da najboljše razmerje med učinkom pa stroški. Tako, da tudi na tem področju si želimo, da pripeljemo naša podjetja, ki pa, z Indijo za enkrat pa še nobeno ne sodeluje, da bi tam, odpremo vrata. Polega tega smo se s slovaško delegacijo dobili, z latvijsko, /nerazumljivo/, ker to obisk je bil, po moji oceni, dober. Zdaj pa seveda, v jeseni, kjer imamo plane naprej izvajati dejavnosti, je pa čas, da se ta follow up tudi uspešno nadgradi, in da se sklenejo nova pogodbena razmerja, in seveda nove priložnosti za podjetja iz Slovenije, ki delujejo na tem področju. Hvala.</font><br>
<br>
<b><font size="4">PREDSEDNICA MOJCA ŽNIDARIČ:</font></b><font size="4"> Hvala za vaše odgovore državni sekretar.</font><br>
<br>
<font size="4">Sedaj prehajamo k 5. členu in amandmaju Poslanskih skupin SDS, NSi in Konkretno k temu členu.</font><br>
<font size="4">Želi kdo razpravljati? Ugotavljam, da ne.</font><br>
<font size="4">Torej bomo glasovali o amandmaju k 5. členu.</font><br>
<font size="4">Glasujemo. Amandmaji so vsi poslanskih skupin</font><br>
<br>
<b><font size="4">10. TRAK: (AJ) – 14.45</font></b><br>
<br>
<font size="4">(nadaljevanje) SDS, NSi in Konkretno. Navzočih 13.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">Ugotavljam, da je amandma sprejet.</font><br>
<br>
<font size="4">V razpravo dajem člene od 6. do 16., h katerim ni vloženih amandmajev.</font><br>
<font size="4">Želi kdo razpravljati o teh členih? Ugotavljam, da ne.</font><br>
<font size="4">Torej gremo naprej, v razpravo dajem 17. člen in amandma Poslanskih skupin SDS, NSi in Konkretno. </font><br>
<font size="4">Želi kdo tukaj razpravljati? Ne. </font><br>
<font size="4">Glasujemo o amandmaju k 17. členu Poslanskih skupin koalicije. Navzočih 13.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">Ugotavljam, da je amandma sprejet.</font><br>
<font size="4">V razpravo dajem člene od 18. do 22. člena, h katerim ni vloženih amandmajev.</font><br>
<font size="4">Želi kdo razpravljati? Ne.</font><br>
<font size="4">V razpravo dajem še naslov Predloga zakona in amandma Poslanskih skupin SDS, NSi in Konkretno. </font><br>
<font size="4">Amandma se glasi, da se spremeni naslov, in sicer v zakon o vesoljskih dejavnostih.</font><br>
<font size="4">Ni želje po razpravi.</font><br>
<font size="4">Glasujemo še o tem amandmaju k naslovu.</font><br>
<font size="4">Glasujemo. 13 navzočih.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">Ugotavljam, da je amandma o spremembi naslova sprejet.</font><br>
<font size="4">Sedaj zaključujem razpravo o členih in razpravo, torej in odločanje o amandmajih.</font><br>
<font size="4">V skladu s prej sprejeto odločitvijo Odbora, prehajamo še na glasovanje o vseh členi zakona skupaj.</font><br>
<font size="4">Želi kdo obrazložiti svoj glas? Ne.</font><br>
<font size="4">Glasujemo o celotnem zakonu. 13 navzočih.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">Ugotavljam, da so členi sprejeti.</font><br>
<font size="4">S tem smo zaključili drugo obravnavo Predloga zakona na matičnem delovnem telesu. </font><br>
<font size="4">Sprejeti amandmaji se vključijo v Dopolnjen predlog zakona, ki bo sestavni del poročila Odbora.</font><br>
<font size="4">Določiti še moramo poročevalca za sejo Državnega zbora. Lahko, hvala. Lahko prevzamem to nalogo sama.</font><br>
<font size="4">Zaključujem 1. točko dnevnega reda.</font><br>
<br>
<font size="4">Prehajamo še na obravnavo </font><b><font size="4">2. TOČKE DNEVNEGA REDA – TO JE RAZNO.</font></b><br>
<font size="4">Želi kdo od članov Odbora tukaj besedo? Ne, hvala lepa.</font><br>
<font size="4">Vsem skupaj se zahvaljujem za razpravo in prisotnost, ter vam želim lepo popoldne. Hvala lepa.</font><br>
<br>
<b><font size="4">Seja je bila končana 1. marca 2022 ob 14.49.</font></b><br>
