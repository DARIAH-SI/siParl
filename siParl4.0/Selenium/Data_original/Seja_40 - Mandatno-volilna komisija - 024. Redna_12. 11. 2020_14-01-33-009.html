<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">24. redna seja</font></b><br>
<br>
<b><font size="4">(12. november 2020)</font></b><br>
</p></div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 9.02.</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 24. sejo Mandatno-volilne komisije. Vse članice in člane komisije, vabljene in ostale prisotne prav lepo pozdravljam. Obveščam vas, da so zadržani in se seje ne morejo udeležiti naslednje članice in člani komisije: Ferenc Horváth. Na seji pa kot nadomestne članice oziroma člani s pooblastili sodelujejo: Mojca Škrinjar, ki nadomešča Danijela Krivca, Jure Ferjan, ki nadomešča Ljuba Žnidarja, Lidija Ivanuša, ki nadomešča Anjo Bah Žibert in pa Janez Moškrič, ki nadomešča Jožeta Tanka. Imamo še eno pooblastilo Jerca Korče nadomešča Braneta Golubovića. </font><br>
<font size="4">	S sklicem seje ste prejeli naslednji dnevni red:</font>
<ul>
<ul><font size="4">1.	Predlog sklepa o imenovanju predsednika in članov Državne volilne komisije ter njihovih namestnikov</font><br>
<font size="4">2.	Revizijsko poročilo notranje revizije poslovanja Komisije za preprečevanje korupcije v obdobju od 1. 1. 2018 do 31. 3. 2020. </font></ul>
</ul>
<font size="4">	9. 11. 2020 sem predlagal razširitev dnevnega reda seje z naslednjo točko in sicer: 1A Predlog sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo nalezljive bolezni COVID-19. </font><br>
<font size="4">	Želi kdo v imenu svoje poslanske skupine predstaviti stališče o predlogu razširitve dnevnega reda? Če ne, prehajamo na glasovanje o predlagani razširitvi dnevnega reda seje z novo 1A točko. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (14 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so varovani na podlagi zakona. V kolikor jih nameravate </font><br>
<br>
<b><font size="4">2. TRAK: (ES) – 9.05</font></b><br>
<br>
<b><font size="4">	</font></b><font size="4">(nadaljevanje) navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 101. členom Poslovnika Državnega zbora sejo zapreti za javnost. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG SKLEPA O IMENOVANJU PREDSEDNIKA IN ČLANOV DRŽAVNE VOLILNE KOMISIJE TER NJIHOVIH NAMESTNIKOV. </font></b><font size="4">Kot gradivo za to točko dnevnega reda ste prejeli: javni poziv za vlaganje kandidatur, delovno besedilo predloga sklepa in seznam vseh predlaganih oziroma prijavljenih kandidatov, ki so objavljeni na spletni strani Državnega zbora s sklicem seje, poziv poslanskim skupinam k predlaganju kandidatov, ki ste ga prejeli v sistemu UDIS in pa prijave predlogov kandidatov, ki ste jih zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: V skladu s 32. členom Zakon o volitvah v Državni zbor Državno volilno komisijo imenuje Državni zbor. Sestavlja jo predsednik in pet članov ter njihovi namestniki. Za predsednika Državne volilne komisije in njegovega namestnika se imenujeta sodnika Vrhovnega sodišča, dva člana in dva namestnika članov Državne volilne komisije se imenujeta izmed pravnih strokovnjakov, trije člani in namestniki članov Državne volilne komisije pa se imenujejo po predlogih poslanskih skupin, pri čemer se upošteva sorazmerna zastopanost političnih strank.</font><br>
<font size="4">	V skladu z drugim in tretjim odstavkom 24. člena navedenega zakona se člani volilnih organov in njihovi namestniki lahko samo sebe, ki imajo volilno pravico na volitvah v Državni zbor, nihče pa ne more biti član več kot enega volilnega organa. </font><br>
<font size="4">	Državna volilna komisija se v skladu z drugim odstavkom 22. člena zakona imenuje za štiri leta. Ker aktualnim članom Državne volilne komisije 15. 12. 2020 poteče mandat, je Mandatno-volilna komisija na podlagi sklepa 23. seje v Uradnem listu Republike Slovenije št. 123/2020 z dne 18. 9. 2020 objavila javni poziv za vlaganje kandidatur za predsednika in namestnika predsednika Državne volilne komisije izmed sodnikov Vrhovnega sodišča in za dva člana in dva namestnika člana Državne volilne komisije izmed pravnih strokovnjakov ter pozvalo poslanske skupine k predlaganju kandidatov za tri člane in njihove namestnike. </font><br>
<font size="4">	Na podlagi javnega poziva za vlaganje kandidatur smo prejeli prijavo enega kandidata za mesto predsednika in prijavo ene kandidatke za mesto namestnice predsednika ter prijave štirinajstih kandidatov za dva člana in dva namestnika članov Državne volilne komisije izmed pravnih strokovnjakov. Med temi eden kandidira le za člana in eden le za namestnika člana, 12 kandidatov pa hkrati kandidira tako za člana kot za namestnika člana. </font><br>
<font size="4">	Na podlagi poziva poslanskim skupinam smo prejeli predloge sedmih kandidatov, od katerih dva kandidirata le za člana, dve kandidatki hkrati kandidirata tako za članico kot za nadomestno članico, trije kandidati pa kandidirajo le za namestnika člana.</font><br>
<font size="4">	Vse prijave oziroma predlogi so bili pravočasni in so popolni. Za člane Mandatno-volilne komisije je kot delovno gradivo pripravljen seznam prijavljenih oziroma predlaganih kandidatov za predsednika in pet članov Državne volilne komisije ter njihovih namestnikov.</font><br>
<font size="4">	Ker imamo za mesti predsednika in namestnika predsednika le po enega kandidata, in sicer Petra Goloba za predsednika in Brigito Domjan Pavlin za namestnico predsednika predlagam, da najprej glasujemo o uvrstitvi teh dveh kandidatov v predlog sklepa, ki ga bomo posredovali v odločitev Državnemu zboru. Glasovanje o članih in namestnikih članov bomo opravili z glasovnicami. Glede na to, da nekateri kandidirajo tako za člana kot namestnika člana, bomo glasovanje izvedli v dveh delih, in sicer bomo naprej opravili glasovanje za člane, glede na izide tega glasovanja pa bomo pripravili glasovnice za glasovanje o namestnikov članov. </font><br>
<font size="4">	Preden preidemo na glasovanje, pa odpiram razpravo članic in članov Mandatno-volilne komisije. Želi kdo razpravljati? </font><br>
<br>
<b><font size="4">3. TRAK: (ES) – 9.10</font></b><br>
<br>
<b><font size="4">	</font></b><font size="4">(nadaljevanje) Maša Kociper. Izvolite.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Predsednik, ali je to razprava o vseh članih? </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Ja.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Vseh? Predsedniku, namestniku. O vseh hkrati.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Sedaj o predsedniku in namestnici. Lahko tudi o vsem.</font><br>
<br>
<font size="4">	</font><b><font size="4">MAŠA KOCIPER (PS SAB)</font></b><font size="4">: Kot ste povedali, predsednik, imamo v tej zadevi samo predlog po enega kandidata za predsednika in enega za namestnika predsednika Državne volilne komisije. Rada bi povedala kako izjemno me moti, ko začnejo mediji, včeraj mislim, da je bila to 24 UR, črniti ali pa osirati, po domače rečeno, ljudi, ki si to ne zaslužijo. Včeraj je nenadoma za sodnika Goloba in mislim, da tudi za namestnico, da naj bi bila v isti zadevi, zaokrožila neka informacija, da sta onadva posegla v pravico do informiranosti itd. </font><br>
<font size="4">	Sama sem bila 10 let zaposlena v tisti hiši, kjer je tudi Vrhovno sodišče in nikoli nisem o nobenem od teh dveh slišala nič slabega. Nekdo, ki dela v neki inštituciji točno ve kdo je problematičen, kdo ni, kdo je tak, kdo je drugačen, kdo je izpostavljen na tak način, kdo na drugačen način, kdo je vodja v tem smislu. To sta dva sodnika, saj tako jih vidim, točno s pravega področja z upravnega oddelka na Vrhovnem sodišču v Ljubljani, ki sta očitno, to smo sedaj zvedeli, sodelovala kot člana senata, predsednik senata je bil sedanji predsednik Sodnega sveta dr. Erik Kerševan, precej desno usmerjen sodnik. Sama tega ne vem, ampak tako je mnenje o njem, vendar nočem nič slabega. Sedaj imamo tukaj očitno mnenje, da sta ta dva sodnika onemogočila javnosti vpogled v neko zadevo in s tem zaprla sodišče do vstopa medijev in javnosti.</font><br>
<font size="4">	Upam, da ste vsi tisti, ki se boste sedaj odločali videli tudi pojasnilo Vrhovnega sodišča. Upam, da neke verodostojnosti javne službe, službe za odnose z javnostmi na Vrhovnem sodišču pa le verjamemo, da ne more od tam priti kar nekaj in da tolmačenja od tam niso kar nek spis od nekoga, ki razmišlja drugače kot vsi ostali, in v tem pojasnilu je lepo pojasnjeno. V tej sodbi, ki se citira, je bilo obravnavano samo vprašanje katera je pravilna pravna podlaga. Se pravi po domače rečeno kateri zakon se naj uporablja pri vpogledu v tožilske in sodne spise. In odločeno je bilo, ne onadva, ampak celotni senat, da so to postopkovni zakoni, ki se uporabljajo pred sodišči. Konkretno Zakon o kazenskem postopku in o Zakon o pravdnem postopku. Samo to. In drugi postopkovni zakoni, ki se pred sodiščem uporabljajo. Se pravi, bistvo te odločitve je ali za vpogled v spise se uporabljajo postopkovni zakoni ali kakšni drugi zakoni. In hvala bogu, po mojem mnenju, so odločili, da so to postopkovni zakoni. Recimo Zakon o kazenskem postopku točno določa, sama sem to delala, sem bila predstavnica za odnose z javnostmi, v katerih zadevah in kdaj lahko določeno zadevo v kazenskem postopku daš ven oziroma daš medijem. Recimo konkretno; v kateri fazi lahko ti že poveš kaj se dogaja, da se mora najprej vročiti sodba obdolžencem preden lahko daš poročilo naprej itd. Nekatere te stvari so določene v postopkovnih zakonih in niso v nobenem smislu problematične. </font><br>
<font size="4">	Tudi sodišče piše: sodba ni z ničemer omejila transparentnosti delovanja sodišč in njihove dolžnosti, da javnost obveščajo o pomembnosti odločitev. Prav tako pa sodba ni v ničemer posegla v obveznosti sodišč, da ob veljavnih zakonskih podlagah zagotavljajo novinarjem dostop do odločitvah sodišč ob veljavnih zakonskih podlagah, hvala bogu, ki jih potrebujejo za uresničevanje njihovega poslanstva, obveščanja javnosti v javnem interesu skladno z merili, ki jih zato dajeta Ustava in Evropska konvencija. Skratka nič se ni spremenilo. Kot ena sodba je sedaj dokončno povedala kaj je pravna podlaga. Postopkovni zakoni. Zakon o pravdnem postopku, Zakon o kazenskem postopku, Zakon o upravnem postopku. </font><br>
<font size="4">	To da sedaj nekateri to, da sodišče o določeni zadevi ne daje neke stvari ven, vežejo na to sodbo. To ni prav. To je tudi tukaj Vrhovno sodišče </font><br>
<br>
<b><font size="4">4. TRAK: (ES) – 9.15</font></b><br>
<br>
<font size="4">	(nadaljevanje) napisalo.</font><br>
<font size="4">	Prosim vas, odločite se po svoji vesti, ampak ne nasedajte na zadnje minutne neke informacije v enem mediju, ki nič ne povedo. Nimam nobenega razloga, sploh pa ne v tej sodbi, da teh ljudi ne bi podprla. Nobenega razloga. Jih ne poznam, da se razumemo, osebno jih nisem nikoli srečala, ampak nimam nobenega konkretnega razloga. Sploh pa to ni ta sodba, da teh ljudi ne bi podrla in jih bom podrla.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. Sedaj ima besedo kolegica Alenka Jeraj. Prosim.</font><br>
<br>
<font size="4">	</font><b><font size="4">ALENKA JERAJ (PS SDS):</font></b><font size="4"> Skladno s poslovnikom bi prosila za 20 minut odmora za našo poslansko skupino, da se pogovorimo o tem. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> 20 minut odmora. Odrejam 20 minut odmora. (Pogovarjanje iz klopi.) Besedo ima Jani Möderndorfer. Izvolite.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Hvala lepa. Predsednik, da ne bo nesporazuma. Absolutno nimam nič proti temu, da pride do odmora. Dejstvo je, da če ga nekdo zahteva ga tudi dobi. Prav pa je, da najprej opravimo razpravo, zato da ne bomo imeli odmora in razpravo, pa odmor in razpravo itd. </font><br>
<font size="4">	Jaz sem se prijavil k razpravi. Seveda imam malo drugačen pogled in razmišljanje na to, kar je govorila moja predhodnica. Pa ne zaradi tega, da bi imel karkoli proti dvema kandidatoma, to sta Golob Peter in Domjan Pavlin Brigita. Osebno jih sploh ne poznam. Daleč od tega in ne morem sedaj razpravljati. Sploh pa sem proti, če mi nekdo reče, da je nekdo lev ali desen, pa ne vem še kaj vse in kakšno je njihova opredeljenost. To ne more biti argument, če me razumete, za odločanje o tem kdo bo lahko nastopal na funkciji. To ne. Absolutno ne. </font><br>
<font size="4">	Seveda pa ne gre samo za to, kar kolegica Kociper pravi, da pač na podlagi nekih informacij medijev, pač bi bili danes v dilemi kako bi pravzaprav odločali in kako. Dejstvo je, da mi danes ne odločamo o kandidatih na sodniško funkcijo, ampak odločamo o funkciji predsednika in namestnika Državne volilne komisije, ki pa so po zakonu lahko imenovani iz predlogov vrhovnih sodnikov. To je bistvena razlika. </font><br>
<font size="4">	Pojdimo k bistvu. Bistvo je seveda nekje drugje. Namreč Državna volilna komisija je še kako pomemben organ v času volitev, pred in po, ko nenazadnje veste, da imamo v obravnavi tudi volilno zakonodajo, ki jo je po odločitvi Ustavnega sodišča nujno potrebno popraviti v Državnem zboru. Imamo to nalogo in vprašanje tudi kako bo. Temu primerno ne glede na to, ker nimamo jasne odločitve kaj se bo zgodilo z volilno zakonodajo, je lahko pričakovati, da bo na Državni volilni komisiji tudi veliko izvolilnih? sporov in pa nenazadnje tudi nujno potrebnih odločitev kako bodo določene stvari potekale. Zato je vsem nam še kako v interesu, da je delo Državne volilne komisije v javnem interesu, predvsem pa kar je najbolj pomembno, da tudi transparentno in zakonito deluje. </font><br>
<font size="4">	Glede na odločitve in razprave o tem kako je Vrhovno sodišče odločalo v danem primeru, katere odločbe so javne ali ne, to kar je govorila kolegica Maša Kociper, imam sam malo drugačen pogled. To ni samo mnenje in razmišljanje nekih medijev, ampak je tudi razmišljanje, nenazadnje smo včeraj vsi v UDIS dobili tudi obvestilo oziroma pošto, ki je bila naslovljena na predsednika Državnega zbora od Informacijske pooblaščenke, ki zelo jasno govori o svojevrstnem presedanu, ki se je zgodil z to odločitvijo. Mi smo leta 2003 tudi imenovali organ Informacijskega pooblaščenca tudi zato, da bo tudi odločal o tem kaj je javno oziroma javno dostopno in kaj ne in kaj ima javnega značaja. In v tem primeru praktično smo mi ohromili Informacijskega pooblaščenca kot organa, ki je pravzaprav s to odločbo postala tudi sodna praksa, da vse odločitve sodišča niso več v javnem interesu oziroma niso več javne.</font><br>
<br>
<b><font size="4">5. TRAK: (ES) – 9.20</font></b><br>
<br>
<b><font size="4">	</font></b><font size="4">(nadaljevanje) Javno anonimizirane?. In nas v tem dopisu obvešča zelo jasno naslednjo stvar, da je sodišče v svoji obrazložitvi jasno povedalo, da zakonodajalec ni bil jasen oziroma da ni izrazil takšnega namena kot ga je potem kasneje sodišče tudi odločilo.</font><br>
<font size="4">	Mi pa vsi dobro vemo, da leta 2002, ko je bil zakon sprejet, je bila zakonodajna veja, se pravi sodna veja oblasti, se opravičujem, izločena iz tovrstne javnosti in je kasneje v postopku, ki je več kot jasno tudi v naših dokumentih zapisan in opredeljen, leta 2003 7. januarja, se seveda znotraj postopka tudi pripeljalo in zahtevalo, da je v tem okviru, se pravi je bila izražena jasna težnja, da je treba veljavnost zakona razširiti na vse tri veje oblasti. Torej, tudi na sodstvo. In to je Vrhovno sodišče preprosto odločilo drugače, čeprav je zakon zelo jasen. </font><br>
<font size="4">	Informacijska pooblaščenka zelo jasno pričakuje od predsednika Državnega zbora, da se Državni zbor opredeli oziroma nenazadnje da tudi jasno sporočilo z avtentično razlago. Seveda je hudič v podrobnosti v avtentični razlagi, da sodišče že dolgo časa ne priznava teh avtentičnih razlag, kar posledično pomeni, da bomo morali iti v spremembo zakonodaje, kjer bomo še enkrat zelo jasno zapisali, da so tudi sodišča vpeta v javnost dela tako kot vsi ostali organi. To je nesporno dejstvo. </font><br>
<font size="4">	Sedaj pa kaj ima to veze pravzaprav s predsednikom Državne volilne komisije in pa namestnikom. Seveda je to sporočilo tudi nenazadnje, ne tema dvema kandidatoma, ampak tudi sodni veji oblasti, da mi hočemo imeti Državno volilno komisijo, ki bo zelo jasno transparentno delala. Kdo nam na podlagi takšne odločitve sodišča garantira, da bodo odločitve te Državne volilne komisije seveda tudi delovale na takšen način javno tako kot se to predvideva. Iz tega razloga je nastal tudi velik pomislek in razmislek o tem o čemer danes razprava teče, o primernosti kandidata. </font><br>
<font size="4">	In še enkrat poudarjam. Tukaj ne gre za osebnostno karakteren odnos do posameznikov. Daleč od tega. In tudi ne gre razpravljati o tem ali razpravljamo o imenovanju kandidatov na sodniško funkcijo. Oprostite, to ni sodniška funkcija, ampak je funkcija predsednika ali namestnika Državne volilne komisije, kar ima popolnoma drugo vlogo. Zato je resno treba razmisliti kakšni bodo koraki in odločitve v tej smeri. </font><br>
<font size="4">	Prav pa je, da opozorimo, da se tukaj ne bo končalo. Tukaj imamo v bistvu dve plati. Eno je razlaga oziroma razprava o imenovanju kandidatov Državne volilne komisije in o njeni vlogi in transparentnosti. Drugo pa je dolgoročno kaj bo zakonodajna veja oblasti naredila za to, da prekine s tovrstnim načinom razmišljanja o tem ali sodstvo deluje v interesu javnosti ali ne. </font><br>
<font size="4">	Toliko. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Sedaj pa ima besedo Janja Sluga. Izvolite.</font><br>
<br>
<font size="4">	</font><b><font size="4">JANJA SLUGA (PS SMC):</font></b><font size="4"> Hvala lepa. Saj je bilo pričakovati, da se bo na tak način zadeva začela odvijati na današnji seji. </font><br>
<font size="4">	Najprej moram za uvod povedati, da ne bom govorila o tem kaj si jaz mislim o tej sodbi, ker je zelo jasno kaj si o njej mislim in si ne bom dovolila sedaj jo komentirati, ker tukaj ni mesto za to. Je pa mesto, da se opozori na nekatera dejstva in ta dejstva so: ta dva sodnika, ki sta sedaj ena kandidata za mesti predsednika in podpredsednika Državne volilne komisije sta bila člana senata, tega senata, ki je odločal v tej sodbi, ki jo danes ves čas navajamo. Sodnik poročevalec za to sodbo pa je bil vrhovni sodnik dr. Erik Kerševan, ki je tudi predsednik Sodnega sveta. </font><br>
<font size="4">	Ne glede na to je pa treba opozoriti, da je gospod Peter Golob aktualni predsednik Državne volilne komisije, ki ga je Državni zbor lani, torej leta 2019 s 63 glasovi za in nobenim proti, imenoval za novega predsednika Državne volilne komisije namesto prejšnjega, to se pravi na mesto gospoda Frantarja, ki je bil zaradi dopolnjenega 70. leta starosti upokojen oziroma je tudi prenehal opravljati </font><br>
<br>
<b><font size="4">6. TRAK: (ES) – 9.25</font></b><br>
<br>
<font size="4">	(nadaljevanje) aktivno sodniško službo in je bil zato predčasno razrešen. Torej, takrat ga je gospod Golob nadomestil in zanj smo glasovali s 63 glasovi za in nobenim proti. Ker se je sedaj ta aktualni mandat gospoda Frantarja in Goloba končal, je seveda sedaj treba izvoliti novega predsednika in je seveda za to treba opozoriti, da je v vsem tem času gospod Golob opravljal to funkcijo in da je bil tudi prej dolgoletni podpredsednik Državne volilne komisije in bil v prejšnjem mandatu Državnega zbora za tisto funkcijo, torej podpredsednika tudi imenovan z 62 glasovi za in nobenim proti. Navedeno torej pomeni, da sta tako prejšnja kot tudi sedanja sestava Državnega zbora z veliko večino glasov ocenili, da tisto funkcijo dobro opravlja in da ravna pri tem zakonito in strokovno. </font><br>
<font size="4">	Torej mi vemo kako ta gospod deluje sedaj na Državni volilni komisiji. Dvakrat smo že ocenili, da deluje dobro in vemo kaj bomo dobili. Če sedaj gospoda zavrnemo, bomo dobili naslednjega lahko mačka v žaklju. Ne vemo. </font><br>
<font size="4">	Opozoriti je treba še na eno zadevo. To je pa seveda načelo neodvisnosti sodnikov in načelo delitve oblasti. Mi smo zakonodajna in poslanci glede na veljavno zakonodajo morajo odločati in imajo pravico in dolžnost, da odločajo. Vendar ali določenega kandidata podpirajo ali ne, je pa potem vprašanje ali naj tudi vsebinsko presojajo ustreznost kandidatov glede na zadeve, ki so jih opravili v neki drugi funkciji, v neki drugi veji oblasti. Ali se bomo spustili tako daleč? Mi se lahko s to sodbo strinjamo ali pa tudi ne. Predvidevam na razpravo, da se večina seveda ne. Ampak ali res to lahko vpliva na to kako gospod v Državni volilni komisiji opravlja tisto funkcijo. Ali bomo sedaj odločali o teh kandidatih po nekih političnih merilih in bomo njihovo ustreznost in primernost presojali na podlagi teh sodb kot sem rekla, kar bomo morali potem storiti tudi pri naslednjih kandidatih. Dajmo si potem kar narediti spisek. Ko bomo imeli naslednje kandidate na mizi, si bomo dali na mizo sodbe in bomo rekli, sedaj se pa mi s temi sodbami strinjamo ali pa se ne strinjamo in ker se ne strinjamo bomo seveda proti. Zelo nevarno prakso bomo s tem vzpostaviti. </font><br>
<font size="4">	Mislim, da se od Državnega zbora pričakuje, da tudi kadar gre za kadrovske funkcije, da ne bomo porabili političnih kriterijev primernosti, da se ne bomo spuščali v te vsebine, ki sem jih sedaj naštela, ker dajmo razmisliti in dajmo se zavedati kaj to potem v nadaljevanju pomeni, ampak da bomo izbirali na podlagi strokovnih kriterijev za opravljanje točno te funkcije. Mi smo se že dvakrat odločali in smo se odločili, da sta kandidata primerna, da svoje delo opravljata dobro. Res pozivam dajte še enkrat premisliti tisti, ki imate mogoče neke namere, da bi se odločali drugače glede na tisto vsebino, s katero se pa sama tudi osebno ne strinjam. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Sedaj ima besedo Maša Kociper. Izvolite.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Hvala. Sama se povsem strinjam s tem kar je povedala kolegica Sluga, razen v tem delu, da ne smejo biti sodbe merilo, ker se strinjam, da ne bi smele biti, ker potem, kot je rekla, lahko pri vsakem imenovanju, kjer – in tukaj se pač zahteva, da je to pač sodnik – kjerkoli bo zahtevano, da je sodnik, študiramo cel seznam njegovih sodb in se opredeljujemo kako je. Se strinjam z njo. Ampak dejstvo je, kolegica Sluga, da je tukaj en kup kolegov ravno na podlagi ene sodbe popolnoma spremenilo mnenje o človeku, ki je bil sedaj na funkciji brez, da bi imel kakršnokoli kritično besedo proti njemu. In pazite, ta sodba o kateri govorimo je bila sprejeta na Vrhovnem sodišču 20 5. 2020. Če računamo koliko še traja do javne objave sodbe na Vrhovnem sodišču, vsaj kakšen mesec, pa potem računajmo, da julij in avgust so sodne počitnice</font><br>
<br>
<b><font size="4">7. TRAK: (ES) – 9.30</font></b><br>
<br>
<font size="4">	(nadaljevanje) in sedaj eni hočejo dopovedati, neki gospodi Avblji itd., da je sedaj ta sodba, ki je v veljavi dva meseca popolnoma spremenila prakso sodišč. Dajte no mir. In napaka je točno to, kar je povedal gospod Möderndorfer. To je napačno dojemanje.</font><br>
<font size="4">	Pooblaščenka želi, da se v sodnih postopkih preden so zaključeni uporablja ZDIJZ – Zakon o dostopu do informacij javnega značaja. Tako kot ta ista pooblaščenka želi pogledovati v tajno glasovanje, ki je po Ustavi tajno v Državnem zboru Republike Slovenije. Ona pač stoji na mnenju, da je ZDIJZ zakon, ki lahko vsepovsod dostopa. Tukaj pa gre za sodne postopke, odprte sodne postopke. In pri tehtanju je Vrhovno sodišče odločilo, da je interes, se pravi ustavno načelo nedolžnosti, perfunkcija? nedolžnosti, dokler nisi obsojen nad dostopom do informacij javnega značaja med odprtim postopkom. Zakon o kazenskem postopku, na katerega se sklicujejo te sodniki, lepo pravi: Ko je zadeva pravnomočno zaključena in vročena, jo lahko dobijo javnost, mediji itd. In samo to je tehtalo v tej sodbi sodišče. Kdaj se lahko uporabi ZDIJZ? In če sedaj mi mislimo, da je informacija v kazenskem postopku ali v pravdnem postopku o tem, ko se vi s sosedom, ali pa ne, kregate v postopku, preden se konča postopek že informacija javnega značaja, do katerega lahko vsak pride. Če vi mislite, da je to dobro, potem veste kaj smo naredili. Potem bodo mediji že med postopki preden bodo zaključeni obsojali ljudi, obtoževali, jemali ven stvari itd. </font><br>
<font size="4">	Te sodbe ne poznam v detajle, da se razumemo, ampak si mnenje ustvarjam glede na gradiva, ki jih imamo na seji pred seboj, ampak dejstvo je, da je šlo za odločitev kateri zakon se uporablja. Nič ni bilo rečeno, da niso sodbe javne ali da ne smejo biti javne. Nič od tega ni ta sodba odločila. </font><br>
<font size="4">	In to, kar pravi kolega Möderndorfer, saj ne odločamo o sodnikih, odločamo o tem kdo bo v Državni volilni komisiji, je argument za to, kar jaz govorim. Treba je človeka presojati kot osebo, ki je v dosedanjem delu deloval brez vsakih težav, brez kakršnih koli kritik itd. Ne pa po eni sodbi sedaj totalno spremeniti kurz, za nekoga, ki smo ga, kot je bilo povedano, v tej hiši že dvakrat potrdili. In če bo še kdo razpravljal o narobnem, se bom še tretjič javila in povedala, da ta sodba nobenega dostopa ne omejuje, ne širi pa ga tako zelo kot bi se pa, očitno sedaj vidim s tega mnenja, želela Informacijska pooblaščenka. Ona pravi, sodišče je v sodbi zavzelo stališče, da informacija iz sodnih in tožilskih spisov ne zapadejo pod informacije javnega značaja. Ja, hvala bogu. Pri čemer je s poudarkom na logični razlagi zakona svojo odločitev argumentiralo in potem te pravne norme kasnejšega predpisa itd. </font><br>
<font size="4">	Dajmo po nekih res realnih kriterijih odločati o teh kandidatih, ne pa na podlagi narobe razumljene sodbe. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Jožef Horvat ima besedo. Izvolite.</font><br>
<br>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovani kolegice in kolegi! </font><br>
<font size="4">	Najbrž ne bom kaj bistvenega dodal ali pa olajšal naše odločitve. Dejstvo je, da so informacije bistveni element v procesu našega odločanja. Je pa nekaj zadev tukaj, ki so nekoliko nenavadne, če smem bolj mile besede uporabljati. Sam se ne vtikam v to kaj je sicer problematizirala kolegica Kociper, da mediji pišejo. Mediji pišejo v okviru svoje medijske svobode. In kaj pišejo, pišejo v okviru svoje medijske svobode. To sem sam osebno vedno spoštoval. Dodam samo to, da citirajo relevantne strokovnjake. In tukaj zaključim zmeraj.</font><br>
<font size="4">	Včeraj na Martinovo smo dobili pismo Informacijske pooblaščenke naslovljeno Igorju Zorčiču, našemu predsedniku, ker seveda nič ne piše o Državni volilni komisiji, o obeh kandidatih </font><br>
<br>
<b><font size="4">8. TRAK: (ES) – 9.35</font></b><br>
<br>
<font size="4">	(nadaljevanje)iz Vrhovnega sodišča, ki jih danes obravnavamo. Sedaj ali je slučajno to prišlo ravno včeraj, je pa vprašanje. Ampak nima smisla o tem razpravljati. Jaz državno institucijo, konkretno Informacijsko pooblaščenko, spoštujem ne glede na to, pa to sedaj ni tema, da tudi v mojem primeru govori na spletnem portalu nekaj neresnic. Pustimo sedaj to. Državno institucijo spoštujem. </font><br>
<font size="4">	Kar se pa tiče dopisa gospe Tine Brecelj, ki jo poznamo dobro z neke druge funkcije iz Vrhovnega sodišča, služba za odnose z javnostmi. To pismo je tudi prišlo. Ne pet pred dvanajsto, ampak deset pred dvanajsto. 8.50 je prišlo v Državni zbor, ob 9.00 smo začeli to sejo oziroma to točko. Kar je zanimivo, ne bom rekel čudno, da samo članica Mandatno-volilne komisije kolegica Maša Kociper dobi kopijo tega pisma. Ja, saj je prišlo v glavno pisarno, na MVK, na predsednika itd., ampak kopijo dejansko dobi edino Maša Kociper. Verjamem, da, kolegica, niste naročili tega pisma. Ampak to je sedaj spet irelevantno. Bistvo je to, da v nekem zelo kratkem časovnem intervalu, kljub temu da postopek traja že kakšna slaba dva meseca, dobimo kup nekih informacij – lahko da so samo podatki – ampak nekaj pa je informacij, ki so bistveni element, ponavljam, v procesu našega odločanja. Torej tistih 63 glasov. Tam boste našli tudi glasove Nove Slovenije za gospoda Petra Goloba. </font><br>
<font size="4">	Dejstvo je, da to ni prvič tako. Velikokrat se dogaja, da pred kakšnim odločanjem bodisi o zakonu, o amandmaju, o kadrovskih zadevah res pred pet pred dvanajsto dobimo neke informacije in potem smo mi tukaj postavljeni dobesedno pred zid. In zelo težko je v takšni situaciji potem racionalno odreagirati. Če so te zadeve prišle pet pred dvanajsto je normalno, da si pa vzamemo mi tudi nekaj minut časa za razmislek. Tukaj podpiram predlog kolegice Alenke Jeraj, da preprosto vsi skupaj razmislimo.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Bi še kdo? Maša Kociper, izvolite.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> V smislu replike bi povedala, da sem dopis, kolega, dobila na mizo sedaj. Prinesel mi ga je nekdo takrat kot vam. Jaz ga nisem dobila po nobeni drugi poti. Ampak jaz sem ga dobila tu na mizo. Sama sem prišla direktno sem in ga tukaj dobila. To sedaj prvič vidim in sem ga dobila na isti način kot vi. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Želi še kdo? Alenka Jeraj, izvolite.</font><br>
<br>
<font size="4">	</font><b><font size="4">ALENKA JERAJ (PS SDS):</font></b><font size="4"> Hvala za besedo. Jaz se pridružujem mnenju kolege iz Nove Slovenije, da moramo imeti pač relevantne informacije. Res smo neke stvari brali v časopisih, pa ne včeraj, nismo včeraj odprli časopisov oziroma spletnih strani, ampak se o tem piše že nekaj časa. Tudi članek v Pravni praksi. Sedaj ali gospoda (nerazumljiva beseda) ceni ali ne, to je irelevantno. Ampak poglejte, ta sodba, o kateri se pogovarjamo, je bila sprejeta dejansko 20. maja in se takrat to niti ni problematiziralo, ker ni kazalo, da bodo kakšne posledice. Sedaj pa imamo informacije, da posledice so in tudi v tem dopisu iz Vrhovnega sodišča, ki smo ga dobili, oni zapišejo: Na to, da se morda naknadno v posameznih primerih stališča Vrhovnega sodišča predstavlja ali razlagajo zmotno, pa sodišče žal ne more vplivati. Torej očitno tudi Vrhovno sodišče vidi, da so neke posledice te sodbe, sedaj ali je tega veliko ali tega ni veliko, jaz ne vem, ampak dejstvo je, da pravniki opozarjajo, da se sodišča sklicujejo na to, ko novinarjem ali pa zainteresiranim ne dovolijo več vpogleda v sodbe.</font><br>
<font size="4">	Predlagam, da bi mogoče vseeno pridobili podatke kaj se od takrat dogaja. To res ni neka </font><br>
<br>
<b><font size="4">9. TRAK: (ES) – 9.40</font></b><br>
<br>
<font size="4">	(nadaljevanje) dolga doba, bi rekla, od 20. maja do danes, pa da vidimo ali je res toliko teh problemov ali jih ni. Ampak, saj pravim, če že Vrhovno sodišče samo reče, da se očitno pa to dogaja, predlagam, da mogoče odložimo to odločanje za kakšen teden in potem pridobimo pač te podatke ali dejansko se sklicujejo na to sodbo v tem smislu, kot je napačna, če smo sedaj nekako razčistilo, da se ni reklo, da sodbe niso javne in da se jih ne sme posredovati novinarjem in podobno. </font><br>
<font size="4">	Se pravim, mi če hočemo odločati potrebujemo relevantne podatke. Je pa dejstvo, da nas je Evropska komisija že opozorila, da je premalo sodb objavljenih in premalo zaključkov sploh na prvi stopnji – to smo bili večkrat opozorjeni in nazadnje letos spet, ko se pogovarjajo o transparentnosti sodstva itd. in najbrž ni v redu, če se potem zgodi neka taka odločitev – lahko je samo občutek, ampak kot kaže ni – to še bolj zapre oziroma naredi še manj transparentno. O tem govori v Pravni praksi dr. Avbelj. </font><br>
<font size="4">	Predlagam, da – saj imamo seje MVK ob četrtkih – predstavimo za en teden, medtem pa pridobimo te podatke, ker mislim, da so relevantni zato, da bomo lahko pač potem odločali. Se pravi koliko je bilo sklicevanja na to sodbo v primerih, ko potem ni bilo možno dobiti sodbe s strani zainteresiranih oziroma novinarjev. Naj se stvari razčistijo. Poglejte, če je pa sodišče, kot pravim, napisalo to, da se očitno sklicujejo na to, pa očitno ima te podatke, da se to dogaja. Sedaj je treba pač, ne bom rekla, neko škodo pač preprečiti. Tako da predlagam – še vedno vztrajam pri 20 minutnem odmoru, zato da se pomenimo, ampak morda bi bilo za razjasnitev, da odložimo odločanje o tem, se pravi o predsedniku in namestnici Državne volilne komisije za en teden in ta čas pridobimo te podatke. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Maša Kociper, izvolite.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Sama bi samo kolegici Jeraj odgovorila. Alenka, v zvezi z zadnjim časom večkrat omenjene odločitve Vrhovnega sodišča RS, ki naj bi po zmotnih razlagah zapirala sodstvo javnosti, glede na to, da je bilo v medijih to, odgovarja v zadnjem odstavku Vrhovno sodišče: Na to, da se morda naknadno v posameznih primerih stališča sodišče predstavljalo ali razlagalo zmotno (nerazumljivo.) Ker se je to govorilo. Tako jaz razumem. Ampak se čisto strinjam za s teboj, da se to preveri. Prepričana sem, da se na podlagi te sodbe ne zapira javnost, da se sodbe še naprej pošiljajo ven v vseh zadevah, kjer je sojenje javno in ker to določa zakon ZKP, Zakon o pravdnem postopku itd.. Če vam bo lažje odločati, če boste dobili te informacije, za katere se lahko uradno zaprosi, se s predlogom kolegice Jeraj strinjam.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Želi še kdo? Janja Sluga, izvolite.</font><br>
<br>
<font size="4">	</font><b><font size="4">JANJA SLUGA (PS SMC):</font></b><font size="4"> Sedaj smo zašli točno v tisto smer, kjer sem prej opozarjala, da se nimamo kaj praskati tam, kjer nas ne srbi. Točno v tisto smer. Mislim, mi gremo lahko te podatke preverjati, ko bomo razpravljali o tistih pravnih podlagah, ki jih je gospa Kociper prej omenjala in ki so dejansko tukaj bili na tnalu te sodbe. Se pravi ZKP, ZPP itd. Bistveni poudarek te sodbe je, da se ta sodba ne nanaša na dostop do sodnih odločb, tako kot je rekla gospa Kociper, ampak se nanaša na vpogled v tožilske spise. Ampak brez veze, da o tem razpravljamo. Če bomo mi šli v tem trenutku zaradi imenovanje tega gospoda na določeno funkcijo, preverjati to kar je kolegica Jeraj predlagala, bomo počeli točno to, kar sem prej rekla, da nimamo pravice početi. Ocenjevali bomo njega v neki drugi funkciji za to, da se bomo odločili kako bo opravljal delo na Državni volilni komisiji, za katerega pa sedaj vemo, ker je tam že tako dolgo časa, da ga opravlja strokovno in na to nismo imeli do sedaj nobene pripombe do pol ure pred to sejo, ko nas je zopet z nekim medijskim spinom nekdo porinil v situacijo, v kateri se v zadnjem času kar naprej nahajamo. In ne smemo si tega dovoliti. Mislim, mi ne bomo več dobili na noben razpis nobene prijave. Mi bomo skurili vse. </font><br>
<br>
<b><font size="4">10. TRAK: (ES) – 9.45</font></b><br>
<br>
<font size="4">	(nadaljevanje) Mi se norčujemo iz ljudi, iz kompetentnih ljudi na tak način.	</font><br>
<font size="4">	Res vas pozivam, da nehamo.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. Želi še kdo razpravljati? Če ne, potem na predlog kolegice Jeraj odrejam 20 minut odmora. Nadaljevali bomo od 10.05 uri.</font><br>
<br>
<font size="4">	(Seja je bila prekinjena ob 9.45 uri in se je nadaljevala ob 10.07 uri.) </font><br>
<br>
<b><font size="4">11. TRAK: (ES) – 10.05</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Nadaljujemo sejo Mandatno-volilne komisije. Želi Alenka Jeraj podati kakšno izjavo?</font><br>
<br>
<font size="4">	</font><b><font size="4">ALENKA JERAJ (PS SDS): </font></b><font size="4">Hvala za besedo. Torej mi smo se dogovorili ne predlagamo prestavitve glasovanja. Opravili bi glasovanje danes, bi pa potem do seje Državnega zbora, kjer bomo dokončno odločali o tem želeli pač te dodatne informacije za katere smo zaprosili. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Dobro. Hvala lepa. Želi še kdo razpravljati? Če ne, prehajamo na glasovanje. S tem zaključujem razpravo in prehajamo na glasovanje o uvrstitvi kandidata za predsednika v predlog sklepa, ki ga bomo posredovali v odločitev Državnemu zboru. </font><br>
<font size="4">	Na glasovanje dajem predlog, da se Peter Golob kot kandidat za predsednika uvrsti v predlog sklepa o imenovanju predsednika in članov Državne volilne komisije ter njihovih namestnikov. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (15 članov.) Je kdo proti? (Nihče.)	</font><br>
<font size="4">	Ugotavljam, da je sklep sprejet.</font><br>
<br>
<font size="4">	Sedaj pa glasujemo še o uvrstitvi kandidatke za namestnico predsednika v predlog sklep, ki ga bomo posredovali v odločitev Državnemu zboru.	</font><br>
<font size="4">	Na glasovanje dajem predlog, da se Brigita Domjan Pavlin kot kandidatka za namestnico predsednika uvrsti v predlog sklepa o imenovanju predsednika in članov Državne volilne komisije ter njihovih namestnikov. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (16 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<b><font size="4">12. TRAK: (ES) – 10.10</font></b><br>
<br>
<font size="4">	(nadaljevanje) Sedaj pa prehajamo na glasovanje o petih članih Državne volilne komisije, in sicer moramo določiti dva izmed pravnih strokovnjakov ter tri po predlogih poslanskih skupin, pri čemer se upošteva sorazmerno zastopanost političnih strank. Ker bomo izbirali med več kandidati kot se jih imenuje bomo glasovali z glasovnicami, zato predlagam, da se glasovanje vodi komisija v naslednji sestavi: za predsednico predlagam podpredsednico Mandatno-volilne komisije Andrejo Zabret, za člana pa Jožefa Horvata in Gregorja Periča. </font><br>
<font size="4">	Pričenjamo glasovanje za potrditev komisije. Glasovanje poteka. Zaključujem glasovanje.</font><br>
<font size="4">	Kdo je za? (17 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Mandatno-volilna komisija bo odločala z večino opredeljenih glasov navzočih članic in članov komisije. Prejeli boste dve glasovnici. Na glasovnici za dva člana izmed pravnih strokovnjakov je navedenih 13 kandidatov izmed katerih bomo izbirali dva, in sicer so to: mag. Nina Brumen, Anton Gašper Frantar, dr. Marko Kambič, Ira Mašič, dr. Janez Obreza, mag. Milena Pečovnik, Zdenka Pešec, Simona Pirc Jenko, mag. Vilma Alina Šoba, Mitja Šuligoj, dr. Luka Martin Tomažič, Ksenija Vencelj, dr. Saša Zagorc. </font><br>
<font size="4">	Na glasovnici za tri člane po predlogih poslanskih skupin so navedeni štirje kandidati izmed katerih bomo izbirali tri, in sicer so to: Mojca Dolenc, Rebeka Ostrovršnik, Miroslav Pretnar in Drago Zadrgal. </font><br>
<font size="4">	Kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom kandidata. Glasovnica, na kateri bo obkroženih več kandidatov kot se jih imenuje, ne bo veljavna. Neveljavna bo tudi glasovnica, ki ne bo izpolnjena in glasovnica iz katere volja poslanca ne bo jasno razvidna. Za pet članov bodo določeni tisti kandidati, ki bodo prejeli najvišje število glasov članov in članic komisije.</font><br>
<font size="4">	Prosim komisijo, da razdeli glasovnice. Glasovanje se bo pričelo ob 10.13 in bo trajalo deset minut do 10.23. Po opravljenem glasovanju potrebujejo člani komisije primeren čas, da glasove preštejejo. Sejo bomo tako nadaljevali 10.33 uri. </font><br>
<font size="4">	S tem prekinjam sejo in prosim komisijo, da prične z delom. </font><br>
<br>
<font size="4">	(Seja je bila prekinjena ob 10.13 uri in se je nadaljevala ob 10.34 uri.)</font><br>
<br>
<b><font size="4">13. TRAK: (ES) </font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Nadaljujemo sejo. Prosim predsedujočo, da nas seznani z rezultati glasovanja. Prosim.</font><br>
<br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Predsednik, hvala za besedo. V sestavi volilne komisije kot članov Gregor Perič in pa Jožef Horvat in jaz kot predsednica komisije smo opravili štetje volilnih glasov in pa napravili zapisnik. Najprej zapisnik o ugotovitvi izvida glasovanja za tri člane Državne volilne komisije na predlog poslanskih skupin. Razdeljenih </font><br>
<br>
<b><font size="4">14. TRAK: (ES) – 10.35</font></b><br>
<br>
<font size="4">	(nadaljevanje) je bilo 17 glasovnic, oddanih je bilo 17 glasovnic. Neveljavnih ni bilo, veljavnih je bilo 17 glasovnic. Kandidati, ki so prejeli največje število glasov, so sledeči: Dolenc Mojca 17 glasov, Ostrovršnik Rebeka 1 glas, Pretnar Miroslav 17 glasov, Zadrgal Drago 16 glasov. Tako so na podlagi tega največ opredeljenih glasov članic in članov Mandatno-volilne komisije prejeli naslednji trije kandidati: Dolenc Mojca, Pretnar Miroslav in Zadrgal Drago. </font><br>
<font size="4">	Naslednji zapisnik pa je o glasovanju za dva člana Državne volilne komisije izmed pravnih strokovnjakov. Volilna komisija je bila v isti sestavi kot za prejšnje glasovanje. Bilo je razdeljenih 17 glasovnic, oddanih je bilo 17 glasovnic, neveljavnih ni bilo, veljavnih je bilo 17 glasovnic. Naslednji kandidati, ki so prejeli število glasov so: Brumen mag. Nina 0 glasov, Frantar Anton Gašper 0 glasov, Kambič dr. Marko 10 glasov, Mašič Ira 0 glasov, Obreza dr. Janez 0 glasov, Pečovnik mag. Milena 0 glasov, Pešec Zdenka 0 glasov, Pirc Jenko Simona 7 glasov, Šoba mag. Vilma Alina 0 glasov, Šuligoj Mitja 9 glasov, Tomažič dr. Luka Martin 0 glasov, Vencelj Ksenija 1 glas, Zagorc dr. Saša 7 glasov. Na podlagi tega sta dobila največ opredeljenih glasov članic in članov Mandatno-volilne komisije Kambič dr. Marko in pa Šuligoj Mitja. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Komisiji se zahvaljujem za opravljeno delo in podano poročilo o izidu glasovanja. Na podlagi izida glasovanja ugotavljam, da smo določili kandidate za pet članov, ki jih bomo vključili v besedilo predloga sklepa, ki ga bomo posredovali v odločitev Državnemu zboru.</font><br>
<font size="4">	Preden pa nadaljujemo z glasovanjem za namestnike članov sejo prekinjam za 10 minut, da služba komisije pripravi glasovnice ob upoštevanju dejstva, da so bili med kandidati, ki kandidirajo za namestnike nekateri že določeni za kandidate za člane.</font><br>
<font size="4">	Tako prekinjam sejo za 10 minut in bomo nadaljevali ob 10.50 uri. </font><br>
<br>
<font size="4">	(Seja je bila prekinjena ob 10.38 in se je nadaljevala ob 10.50 uri.)</font><br>
<br>
<b><font size="4">15. TRAK: (ES) </font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Nadaljujemo s sejo. Prehajamo na glasovanje o petih namestnikih članov Državne volilne komisije, in sicer moramo določiti dva izmed pravnih strokovnjakov ter tri po predlogih poslanskih skupin, pri čemer se upošteva sorazmerna zastopanost strank. </font><br>
<font size="4">	Prejeli boste dve glasovnici. Na glasovnici za dva namestnika članov izmed pravnih strokovnjakov je navedenih 12 kandidatov, izmed katerih bomo izbirali dva, in sicer so to: mag. Nina Brumen, Anton Gašper Frantar, Ira Mašič, dr. Janez Obreza, mag. Milena Pečovnik, Zdenka Pešec, Simona Pirc Jenko, dr. Janez Pogorelec, mag. Vilma Alina Šoba, dr. Luka Martin Tomažič, Ksenija Vencelj in dr. Saša Zagorc. </font><br>
<font size="4">	Na glasovnici za tri namestnike članov na predlog poslanskih skupin so navedeni štirje kandidati izmed katerih bomo izbirali tri, in sicer so to: Ivana Grgić, Iztok Majhenič, Rebeka Ostrovršnik in Terezija Trupi. </font><br>
<font size="4">	Kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom kandidata. Glasovnica, na kateri bo obkroženih več kandidatov kot se jih imenuje, ne bo veljavna. Neveljavna bo tudi glasovnica, ki ne bo izpolnjena in glasovnica iz katere volja poslanca ne bo jasno razvidna. Za namestnike petih članov bodo določeni tisti kandidati, ki bodo prejeli najvišje število glasov članov in članic komisije.</font><br>
<font size="4">	Prosim komisijo da razdeli glasovnice. Glasovanje se bo pričelo ob 10.53 in bo trajalo 11.03 ure. Po opravljenem glasovanju potrebujejo člani komisije primeren čas, da glasove preštejejo. Sejo bomo tako nadaljevali ob 11.13 uri. Hvala. S tem prekinjam sejo.</font><br>
<br>
<font size="4">	(Seja je bila prekinjena ob 10.53 uri in se je nadaljevala ob 11.33 uri. </font><br>
<br>
<b><font size="4">16. TRAK: (ES)</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Nadaljujemo s sejo. Prosim predsedujočo, da nas seznani z rezultati glasovanja. Prosim.</font><br>
<font size="4">	</font><br>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala, predsednik, za besedo. V sestavi volilne komisije kot člana Gregor Perič, Jožef Horvat in jaz kot predsednica komisije smo pregledali volilne lističe in imam pred seboj zapisnik o ugotovitvi izida glasovanja za dva namestnika članov Državne volilne komisije izmed pravnih strokovnjakov.</font><br>
<font size="4">	Razdeljenih je bilo 17 glasovnic, oddanih je bilo 17 glasovnic, neveljavnih ni bilo, veljavnih je bilo 17 glasovnic. Kandidati so prejeli naslednjo število glasov: Brumen mag. Nina 0 glasov, Frantar Anton Gašper 0 glasov, Mašič Ira 0 glasov, Obreza dr. Janez 0 glasov, Pečovnik mag. Milena 0 glasov, Pešec Zdenka 7 glasov, Pirc Jenko Simona 0 glasov, Pogorelec dr. Janez 10 glasov, Šoba mag. Vilma Alina 0 glasov, Tomažič dr. Luka Martin 0 glasov, Vencelj Ksenija 9 glasov in Zagorc dr. Saša 8 glasov.</font><br>
<br>
<b><font size="4">17. TRAK: (ES) – 11.15</font></b><br>
<br>
<font size="4">	(nadaljevanje) Največ opredeljenih glasov članic in članov Mandatno-volilne komisije sta prejeli naslednja dva kandidata oziroma kandidatka: Pogorelec dr. Janez in pa Vencelj Ksenija. </font><br>
<font size="4">	Naslednji zapisnik v isti sestavi volilne komisije je o ugotovitvi izida glasovanja za tri namestnike članov Državne volilne komisije na predlog poslanskih skupin. </font><br>
<font size="4">	Razdeljenih je bilo 17 glasovnic, oddanih je bilo 17 glasovnic, neveljavnih ni bilo, veljavnih je bilo 17 glasovnic. Kandidati so prejeli naslednje število glasov: Grgić Ivana 16 glasov, Majhenič Iztok 17 glasov, Ostrovršnik Rebeka 6 glasov in Trupi Terezija 11 glasov. To pomeni, da so največ opredeljenih glasov članic in članov Mandatno-volilne komisije prejeli naslednji trije kandidati oziroma kandidatki: Majhenič Iztok, Grgić Ivana in Trupi Terezija.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Komisiji se zahvaljujem za opravljeno delo in podano poročilo o izidu glasovanja. Na podlagi izida o glasovanju ugotavljam, da smo določili kandidate za namestnike petih članov, ki jih bomo vključili v besedilo predloga sklepa, ki ga bomo posredovali v odločitev Državnemu zboru. </font><br>
<font size="4">	Na glasovanje dajem še naslednji predlog sklepa: »Mandatno-volilna komisija predlaga Državnemu zboru, da sprejme sklep o imenovanju predsednika in članov Državne volilne komisije ter njihovih namestnikov, s katerim se za dobo štirih let imenujejo: za predsednika Peter Golob, za namestnico predsednika Brigita Domjan Pavlin, za člana izmed pravnih strokovnjakov dr. Marko Kambič in Mitja Šuligoj, za namestnika članov izmed pravnih strokovnjakov dr. Janez Pogorelec in Ksenija Vencelj, za člane na predlog poslanskih skupin pa Mojca Dolenc, Miroslav Pretnar in Drago Zadrgal, za namestnike članov na predlog poslanskih skupin pa Ivana Grgić, Iztok Majhenič in Terezija Trupi. Mandat začne teči 16. 12. 2020.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (17 članov.) Je kdo proti? (Nihče.)</font><br>
<font size="4">	Ugotavljam, da je predlog sklepa sprejet.</font><br>
<font size="4">	Sedaj pa še na podlagi prvega odstavka 45. člena Poslovnika Državnega zbora dajem na glasovanje naslednji predlog sklepa: »Mandatno-volilna komisija Vrhovno sodišče Republike Slovenije prosi za podatke o primerih, v katerih je bil na podlagi sodbe XIPS4/2020 dostop do odločitve sodišča zavrnjen, in sicer najkasneje do četrtka, 19. 11. 2020.«</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (9 članov.) Je kdo proti? (3 člani.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">1A. TOČKO DNEVNEGA REDA – OBRAVNAVA PREDLOGA SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU MOREBITNE POLITIČNE ODGOVORNOSTI NOSILCEV JAVNIH FUNKCIJ ZA FINANČNO NEUSTREZNE UKREPE IN SUM NEUPRAVIČENEGA OMEJEVANJA PRAVIC PRI IZVAJANJU UKREPOV POVEZANIH Z EPIDEMIJO NALEZLJIVE BOLEZNI COVID-19.</font></b><font size="4"> Kot gradivo za to točko dnevnega reda ste prejeli: poziv poslanskim skupinam ter predlogi poslanskih skupin, ki ste jih prejeli v sistemu UDIS, novo delovno besedilo predloga sklepa z dne 11. 11. 2020, ki je objavljeno na e-klopi. </font><br>
<br>
<b><font size="4">18. TRAK: (ES) – 11.20</font></b><br>
<br>
<b><font size="4">	</font></b><font size="4"> (nadaljevanje) Uvodna pojasnila: Državni zbor je na seji 27. 10. 2020 odredil parlamentarno preiskavo o ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo nalezljive bolezni Covid-19. Poslovnik o parlamentarni preiskavi v 5. členu določa, da Državni zbor za vsako parlamentarno preiskavo imenuje posebno preiskovalno komisijo, ki jo praviloma imenuje na isti seji, na kateri sprejme sklep oziroma izda akt o odreditvi parlamentarne preiskave oziroma najkasneje pa na prvi naslednji seji. V skladu s prvim odstavkom 6. člena Poslovnika Državnega zbora sestavlja preiskovalno komisijo najmanj pet članov. Vsak član ima svojega namestnika, ki je član iste poslanske skupine, poslanska skupina pa se lahko odpove članstvu oziroma namestništvu v preiskovalni komisiji. Predsednik in podpredsednik preiskovalne komisije se v skladu z drugim odstavkom 6. člena Poslovnika Državnega zbora imenujeta izmed članov. Na podlagi tretjega odstavka 6. člena Poslovnika Državnega zbora se lahko v preiskovalno komisijo imenujejo samo poslanci. </font><br>
<font size="4">	Navedena parlamentarna preiskava je odrejena na zahtevo poslancev, zato je treba pri njeni sestavi upoštevati peti odstavek 6. člena Poslovnika Državnega zbora v skladu s katerim imajo vse poslanske skupine v preiskovalni komisiji enako število članov oziroma njihovih namestnikov, predsednik preiskovalne komisije pa se imenuje izmed poslancev, ki so vložili zahtevo za uvedbo parlamentarne preiskave. </font><br>
<font size="4">	Po odreditvi parlamentarne preiskave so bile poslanske skupine pozvane, da sporočijo svoje predloge o zastopanosti v preiskovalni komisiji. Po prejetih predlogih poslanskih skupin bo preiskovalna komisija imela 8 članov in 8 namestnikov članov, in sicer so Poslanske skupine SDS, LMŠ, SD, SMC, Levica, NSi-Krščanski demokrati, SAB in SNS predlagale vsaka po enega člana in namestnika člana. Poslanska skupina LMŠ je podala tudi predlog za predsednika preiskovalne komisije. Predlog za podpredsednika pa sta podali Poslanski skupini SD in Levica. Poslanske skupine italijanske in madžarske narodne skupnosti in DeSUS sta se članstvu oziroma namestništvu v preiskovalni komisiji odpovedali. </font><br>
<font size="4">	Dne 10. 11. 2020 je Poslanska skupina SDS podala nov predlog za članico in namestnico članice preiskovalne komisije, kar je ustrezno upoštevano v predlogu sklepa, ki ste ga dne 11. 11. 2020 prejeli kot delovno gradivo. </font><br>
<font size="4">	Ker sta za eno podpredsedniško mesto predlagana dva kandidata, bomo kandidata določili z glasovanjem, ki ga bomo izvedli z glasovnico. </font><br>
<font size="4">	Kolega Matjaž Han, izvolite.</font><br>
<br>
<font size="4">	</font><b><font size="4">MATJAŽ HAN (PS SD):</font></b><font size="4"> Že dolgo držim roko. Sam samo umikam naš predlog gospoda Prednika. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa. To se pravi glede na to, da je Poslanska skupina SD danes umaknila svoj predlog za podpredsedniško mesto, imamo torej za to mesto zgolj enega kandidata. Predlagam, da navedeno ustrezno upoštevamo besedilo predloga sklepa, ki ga bomo posredovali v odločitev Državnemu zboru. </font><br>
<font size="4">	Želi kdo razpravljati? Če ne, zaključujem razpravo. </font><br>
<font size="4">	Prehajamo na glasovanje. Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo nalezljive bolezni Covid-19 v predlaganem besedilu.«</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (16 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda.</font><br>
<br>
<b><font size="4">19. TRAK: (ES) – 11.25</font></b><br>
<br>
<b><font size="4">	</font></b><font size="4">(nadaljevanje) Prehajamo na </font><b><font size="4">2. TOČKO DNEVNEGA REDA – OBRAVNAVA REVIZIJSKEGA POROČILA NOTRANJE REVIZIJE POSLOVANJA KOMISIJE ZA PREPREČEVANJE KORUPCIJE V OBDOBJU OD 1. 1. 2018 DO 31. 3. 2020. </font></b><font size="4">Navedeno revizijsko poročilo je objavljeno pri EPI. </font><br>
<font size="4">	K tej točki dnevnega reda sta vabljena dr. Robert Šumi, predsednik Komisije za preprečevanje korupcije in Uroš Štuhec, vodja skupne notranje revizijske službe generalnega sekretariata Vlade. </font><br>
<font size="4">	Je kdo prisoten? Seje se udeležujeta gospod Rado J. Kerč, pomočnik predsednika Komisije za preprečevanje korupcije in gospa Karmen Renčelj notranja revizorka, ki je sodelovala pri izvajanju nadzora. Oba prav lepo pozdravljam. </font><br>
<font size="4">	Uvodna pojasnila: Navedeno poročilo je Komisija za preprečevanje korupcije Državnemu zboru posredovala na podlagi drugega odstavka 20. člena Zakona o integriteti in preprečevanju korupcije, ki določa, da mora komisija najmanj vsake tri leta izvesti notranjo revizijo poslovanja na področju porabe materialno-finančnih sredstev in kadrovskih zadev s strani zunanjega revizijskega organa ter revizijsko poročilo posredovati v seznanitev predsedniku republike in Državnemu zboru. </font><br>
<font size="4">	V skladu z odlokom o ustanovitvi in nalogah delovnih teles Državnega zbora, je revizijska poročila posredovana Državnemu zboru na podlagi drugega odstavka 20. člena Zakona o integriteti in preprečevanju korupcije obravnava Mandatno-volilna komisija. </font><br>
<font size="4">	Želi besedo gospod Rado Kerč, pomočnik predsednika Komisije za preprečevanje korupcije. Izvolite, beseda je vaša.</font><br>
<br>
<font size="4">	</font><b><font size="4">RADO KERČ:</font></b><font size="4"> Predsedujoči, hvala za besedo. Prvo bi rad opravičil predsednika dr. Roberta Šumija, ki je pač žal danes odsoten zaradi drugih obveznosti. </font><br>
<font size="4">	Poudaril bi rad, da je revizijska služba opravila svoje delo strokovno in neodvisno. Vsa njihova priporočila skozi ves postopek so bila na mestu, smo jih upoštevali in jih bomo upoštevali pri nadaljnjem delu. Tako kot smo že napisali revizijski službi in tudi ko smo poslali Mandatno-volilni komisiji nimamo pripomb na poročilo in na strokovno delo komisije, mislim revizijske službe. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa. Želi besedo gospa Karmen Renčelj iz skupne notranje revizijske službe generalnega sekretariata Vlade? Izvolite, beseda je vaša.</font><br>
<br>
<font size="4">	</font><b><font size="4">KARMEN RENČELJ:</font></b><font size="4"> Skupna notranja revizijska služba je izvedla redno revizijo Komisije za preprečevanje poslovanja komisije. Izvedena je bila na podlagi pravilnika o usmeritvah za usklajeno delovanje sistema notranjega nadzora javnih financ, ki določa, da se proračunske uporabnike, ki ne presegajo v omenjenem pravilniku določene meje letnega proračuna, prerevidira enkrat v obdobju treh let. Med revizijskim postopkom je bila Komisija za preprečevanje korupcije primerno odzivna in vzpostavljeno je bilo dobro sodelovanje med našo službo in komisijo. Pregledano pa je bilo področje poslovanja, ki imajo finančne posledice in so pomembna za delovanje komisije, obenem pa so bili pregledani tudi interni predpisi, ki so bili veljavni v času revizijskega obdobja. </font><br>
<font size="4">	S strani revizorjev je bilo ugotovljeno, da komisija posluje v skladu z zakoni in predpisi ter da vzpostavljanje notranje kontrole zagotavlja pravilnost poslovanja. Ob tem pa so bila komisiji podana tudi posamezna priporočila v zvezi z določenimi ugotovitvami. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Najlepša hvala za to dodatno obrazložitev. Sedaj pa odpiram razpravo članic in članov Mandatno-volilne komisije. Želi kdo razpravljati? Če ne, zaključujem razpravo. </font><br>
<font size="4">	Obravnavo poročila zaključujem z naslednjo ugotovitvijo: »Mandatno-volilna komisija se je seznanila z revizijskim poročilom notranje revizije poslovanja komisije za preprečevanje korupcije v obdobju od 1. 1. 2018 do 31. 3. 2020.«</font><br>
<font size="4">	Zaključujem to točko dnevnega reda in 24. sejo Mandatno-volilne komisije. Hvala lepa.</font><br>
<br>
<b><font size="4">Seja je bila končana 12. novembra 2020 ob 11.30 uri.</font></b>