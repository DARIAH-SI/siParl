<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">59. nujna seja</font></b><br>
<br>
<b><font size="4">(26. maj 2021)</font></b></p></div><br>
<b><font size="4">Sejo je vodil Robert Polnar, predsednik odbora. </font></b><br>
<b><font size="4">Seja se je začela ob 8.00.</font></b><br>
<br>
<b><font size="4">1. TRAK: (JJ) </font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, dobro jutro, lepo pozdravljeni. Začenjam 59. nujno sejo Odbora za finance. </font><br>
<font size="4">	Najprej bom prebral pooblastila za nadomeščanje, in sicer poslanka Nada Brinovšek nadomešča poslanca Jureta Ferjana iz Poslanske skupine SDS, poslanka Karmen Furman nadomešča poslanca Franca Rosca iz Poslanske skupine SDS, poslanec Andrej Rajh nadomešča poslanca Marka Bandelija iz Poslanske skupine stranke Alenke Bratušek in poslanec Gregor Perič nadomešča poslanca Dušana Verbiča iz poslanske skupine SMC.</font><br>
<br>
<font size="4">	Predlogov za spremembo dnevnega reda nisem prejel, zato ugotavljam, da je sprejet dnevni red, kot vam je bil poslan. Imamo eno točko dnevnega reda, in sicer je to </font><b><font size="4">PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA EVROPSKE UNIJE O SPREMEMBI DIREKTIVE 2006/112 GLEDE OPROSTIEV PRI UVOZU IN NEKATERIH DOBAVAH V ZVEZI Z UKREPI UNIJE V JAVNEM INTERESU. </font></b><font size="4">Gradivo k tej točki smo prejeli od Vlade 13. maja letos na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Odbor bo kot matično delovno telo točko obravnaval na podlagi drugega odstavka 154.h člena Poslovnika Državnega zbora. Svoje poročilo pa bo posredoval pristojnemu odboru, to se pravi Odboru za zadeve Evropske unije. </font><br>
<font size="4">K tej točki sta vabljeni, danes sta tu dve predstavnici Ministrstva za finance. Za uvodno predstavitev dajem besedo novoimenovani državni sekretarki na Ministrstvu za finance gospe Maji Hostnik Kališek. Izvolite prosim. </font><br>
<br>
<b><font size="4">MAJA HOSTNIK KALIŠEK:</font></b><font size="4"> Hvala. Spoštovani predsednik, spoštovane poslanke in spoštovani poslanci. Dovolite mi, da na kratko predstavim predlog stališča Republike Slovenije do predloga direktive sveta o spremembi direktive 2006/112 glede oprostitev pri uvozu in nekaterih dobavah v zvezi z ukrepi unije v javnem interesu, ki ga je državnemu zboru posredovala Vlada. Gre za predlog direktive s katero se blago in storitve, ki jih državam članicam v času daje na voljo Evropska komisija ter organi in agencije EU oprostitev plačila davka na dodano vrednost. Izkušnje s korona virusno pandemijo so namreč so namreč pokazale, da je davek na dodano vrednost, ki se zaračunava na nekatere transakcije dodaten strošek pri javnih naročilih, ki obremenjuje že tako omejene proračune. S to pobude se bo zato povečalo učinkovitost sredstev EU, ki se v javnem interesu uporabljajo za odziv na izredne krize, kot so naravne in druge nesreče. Po uveljavitvi predlaganih sprememb bodo komisija ter druge agencije in organi EU blago in storitve lahko uvažali in kupovali brez DDV, kadar bodo te dobave brezplačno razdeljene državam članicam kot del odziva EU na izredne razmere. Prejemniki teh dobav bodo lahko države članice ali tretje osebe kot so nacionalni organi ali institucije, na primer bolnišnice, nacionalni zdravstveni organi, ki bodo blago in storitve namenili za obvladovanje razmer v času krize za zdravstvene protiukrepe vseh vrst, ne zdravstveno blago potrebno za reševanje humanitarnih kriz ter številne storitve, ki so ali niso povezane z zdravstvenim sektorjem. Blago in storitve vključene v predvideno oprostitev DDV tako med drugim vključujejo materiale za diagnostično testiranje in laboratorijsko opremo, osebno zaščitno opremo, izmenjavo medicinskih strokovnjakov, šotore, ležišča, oblačila, hrano, opremo za iskanje in reševanje na potresnih regijah, rešilne jopiče, napihljive čolne, zdravila, antibiotike, krvnem proizvode in protitelesca,</font><br>
<br>
<b><font size="4">2. TRAK: (JJ) </font></b><br>
<br>
<font size="4">	(nadaljevanje) razvoj in proizvodnja potrebnih izdelkov, raziskovalne in inovacijske dejavnosti ter podobno. S tem predlogom se dopolnjujejo ukrepi, ki so na področju DDV že bili sprejeti v zvezi z zagotavljanjem hitre, učinkovite in ciljno usmerjene rešitve za nujne potrebe, ki so se pojavile med korona virusno pandemijo in okrevanje po njej, ki pa so začasne in imajo omejeno področje uporabe. V stališču je zapisano, da se Republika Slovenija glede na izkušnje pridobljene med korona virusno pandemijo strinja, da je treba v največji meri olajšati ukrepe unije v zvezi z njeno pripravljenostjo za ukrepanje v primerljivih razmerah v prihodnosti. Temu okvirju Slovenija ne nasprotuje temu predlogu spremembe direktive o DDV in oprostitvi plačila DDV za blago in storitve, ki jih državam članicam v zvezi z odzivom na krize ter naravne in druge nesreče daje na voljo evropska komisija ali agencija oziroma organi, kadar le ti dobave pridobijo pri izvajanju javnih pooblastil podeljenih v javnem interesu in v skladu s pravom unije. Da se omogoči takšno ukrepanje, se Slovenija strinja, da je treba dovesti dovolj široko oprostitev plačila DDV za te primere transakcij pri čemer se bo pri obravnavi tega predloga direktive prizadevala za opredelitev določneje in jasneje opredeljenega obsega oprostitve, kot to izhaja iz podanega predloga. Prav tako si bo Slovenija prizadevala za določitev primernega oziroma razumnega roka za uskladitev nacionalne zakonodaje z direktivo.</font><br>
<font size="4">	Spoštovane poslanke in poslanci upoštevaje navedeno Vlada predlaga, da predlog stališča podprete. Hvala. </font><br>
<br>
<font size="4">	</font><b><font size="4">PREDSEDNIK ROBERT POLAR:</font></b><font size="4"> Hvala gospa državna sekretarka. </font><br>
<font size="4">	Zdaj bom odprl razpravo o predlogu stališča. Prvi je prijavljen poslanec Primož Siter. Prosim. </font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Hvala lepa za besedo. Dobro jutro spoštovane poslanke in poslanci, predstavnica ministrstva.</font><br>
<font size="4">	Kar se tega stališča Vlade tiče v Levici ne moremo reči, da mu nasprotujemo. Gre, lahko rečemo za neko pozitivno opredelitev do spremembe evropske direktive o DDV. Se pravi, strinjamo se v tem delu oprostitve plačila DDV za uvoz oziroma dobavo blaga in storitev Evropskim institucijam za namene reševanja zdravstvenih in humanitarnih kriz, zlasti kadar gre za neke solidarnostne mehanizme, torej brezplačne distribucije storitev in blaga državam članicam ali pa tretjim osebam. Je pa na tej točki treba izpostaviti en problematičen oziroma potencialni problem, da rečem, in sicer, dejavnosti izvajanje katerih se bo uveljavljala oprostitev plačila DDV niso dovolj javno in natančno definirane. Direktiva o DDV namreč določa, zdaj bom malo tehničen in citiral, da je upravičeni namen za katerega komisija, agencija EU ali organ EU lahko uporabi blago in storitve, ki so oproščene plačila DDV, katerakoli dejavnost v javnem interesu pri izvajanju pooblastil podeljenih s pravom unije. Pod kategorijo dejavnosti, ki bi se lahko skladno s pravom EU, se pravi izvajali, da rečem, v javnem interesu, kot definira direktiva, ne spadajo zgolj dejavnosti, ki so navedene v obrazložitvah direktive in vladnega stališča. </font><br>
<font size="4">	Kar se tiče zdravstvenih kriz, kar se tiče zdravstvenih kriz, recimo, kot je ta, ki smo ji priča v tem trenutku, kot je reševanje recimo humanitarnih kriz, sanacije naravnih nesreč in tako naprej, dejavnosti recimo, ki jih evropske institucije izvajajo v javnem interesu, tukaj oprostitev plačila DDV ni problematičen. Recimo pri nakupu cepiv, respiratorjev, mask, ki se uporabljajo v aktualni epidemiji in tako naprej. Problematično pa je to, zdaj prehajam na jedro svoje razprave, da se bo direktiva zaradi sorazmerno ohlapne dikcije lahko uporabljala tudi za izvajanje tudi kakšnih vprašljivih, problematičnih dejavnosti, na primer dejavnostih ki jih institucije EU že zdaj izvajajo na področju obrambe in notranjih zadev. S prstom bom pokazal na, da rečem, evropski establishment, ki bo lahko v skladu s to direktivo, recimo tudi za reševanje </font><br>
<br>
<b><font size="4">3. TRAK: (JJ) </font></b><br>
<br>
<font size="4">	(nadaljevanje) begunske krize z represivnimi sredstvi, ki jih že danes stresajo iz rokava zapakiral vse to v javni interes. Na ravni Evropske unije se že desetletja vršijo zapiranja beguncev v neke centre, nameščanje elektronskih nadzornih sistemov, ograje, policijskih, vojaških enot na šengenski meji in tako naprej in tako naprej. To je strah, ki ga v Poslanski skupini Levica izpostavljamo. Torej, zapakiranje javnega interesa v nekaj kar bi morali nasloviti čisto na neki drugi ravni. In problematičnost te direktive, torej v luči, da pa zdaj še na finančnem področju še malce bolj odpira vrata za takšne dejavnosti. Hvala lepa. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br>
<font size="4">	Kolegice in kolegi, poudaril bi predvsem, da v stališču Republike Slovenije je izrazito poudarjeno, da se bo Slovenija v sprejemanju oziroma v diskusijah ob sprejemanju te direktive zavzemala predvsem za določneje in jasnejše opredelitve oprostitev DDV. To pomeni, da je stališče države verjetno precej identično tistemu, kar je zdaj kolega Siter izpostavljal. </font><br>
<font size="4">	Nadaljujemo. Kolega Rajh se je zahvalil za razpravo. Jaz se njemu zahvaljujem, ker se je zahvalil. Še kdo želi? (Nihče.) Zato zaključujem razpravo in prehajamo na odločanje o predlogu stališča oziroma k predlogu stališča ni bilo vloženih nobenih amandmajev, zato dajem na glasovanje naslednji predlog mnenja: » Odbor za finance podpira predlog stališča Republike Slovenije do Predloga direktive Sveta o spremembi Direktive 2006/112 glede oprostitev pri uvozu in nekaterih dobavah v zvezi z ukrepi Unije v javnem interesu, ki ga je predložila Vlada in predlaga pristojnemu Odboru za zadeve EU, da predlog stališča sprejme.« </font><br>
<font size="4">	Kdo je za? (16 članov.) Je kdo proti? (Nihče.) </font><br>
<font size="4">	Ugotavljam, da je mnenje sprejeto. </font><br>
<font size="4">Predlagam oziroma dogovor imam s poslancem Juretom Ferjanom, da on poročevalec seji pristojnega delovnega telesa. Sprašujem ali bo on v petek prisoten? Kolegi iz SDS lahko torej zaključim, da bo poročevalec v imenu Odbora za finance na seji Odbora za zadeve EU poslanec Jure Ferjan. </font><br>
<font size="4">	</font><br>
<font size="4">Na ta način zaključujem to točko dnevnega reda in 59. nujno sejo Odbora za finance. Hvala. </font><br>
<br>
<b><font size="4">Seja je končana 26. maja 2021 ob 8.13.</font></b>