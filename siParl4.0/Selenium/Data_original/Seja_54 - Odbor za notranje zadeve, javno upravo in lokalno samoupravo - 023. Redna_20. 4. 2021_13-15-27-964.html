<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<b><font size="4">23. seja </font></b><br>
<br>
<b><font size="4">(20. april 2021)</font></b><br>
<br>
</p></div><br>
<b><font size="4">Sejo je vodil mag. Branko Grims, predsednik odbora.</font></b><br>
<b><font size="4">Seja se je začela ob 14.01. </font></b><br>
<br>
<b><font size="4">1. TRAK: (SC) </font></b><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Spoštovani, vsem prav lep pozdrav!</font><br>
<font size="4">Začenjamo 23. sejo Odbora za notranje zadeve, javno upravo in lokalno samoupravo.</font><br>
<font size="4">Sklepčni smo tako, da vsem še enkrat prav lep pozdrav. Danes sta se opravičila mag. Andrej Rajh in pa gospod Dušan Šiško. Pooblastil zaenkrat ni, tako da prehajamo na dnevni red. Glede dnevnega reda do roka ni bilo nobene pripombe tako, da je dnevni red tak kot je bil poslan s sklicem seje. </font><br>
<br>
<font size="4">Prehajamo na obravnavo </font><b><font size="4">1. TOČKE - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O GOSTOVANJU JAVNIH MOBILNIH KOMUNIKACIJSKIH OMREŽJIH V UNIJI. </font></b><br>
<font size="4">Pa še gospa Monika Gregorčič je iz kvote SMC danes med nami in jo tudi prav lepo pozdravljam.</font><br>
<font size="4">Sedaj bi pa dal, kar besedo predstavniku Ministrstva za javno upravo, za kratko predstavitev. </font><br>
<font size="4">Prosim. </font><br>
<br>
<b><font size="4">MAG. PETER GERŠAK: </font></b><font size="4">Najlepša hvala. </font><br>
<font size="4">Spoštovani predsedujoči, spoštovani člani odbora in drugi udeleženci seje tega odbora!</font><br>
<font size="4">Pred vami je Predlog stališča RS o Predlogu Uredbe Evropskega parlamenta in sveta o gostovanju v javnih mobilnih komunikacijskih omrežjih v Uniji torej prenovitev. Naj uvodoma pojasnim, da je Evropska komisija predlog tega zakonodajnega akta poslala v obravnavo 24. februarja 2021 pri čemer se zadeva prednostno obravnava v okviru pristojne delovne skupine Sveta za telekomunikacijo in informacijsko družbo. Cilj predloga te uredbe je podaljšati pravila, ki urejajo v trgu gostovanja v Evropski uniji po juliju 2022 in sicer za dobro 10 let. Naj pojasnim, da EU regulativo ukrepa na veleprodajnih in maloprodajnih trgih gostovanja v zadnjih 14 letih, kar seveda preteče 30. 6. 2021. Na tej podlagi se uporaba mobilnih storitev / nerazumljivo/ govornih in SMS sporočil med vsa gostovanjem po EU hitro in močno povečala, kar potrjuje pozitiven učinek pravil o gostovanju.</font><br>
<font size="4">Glavni predlog sprememb so namenjeni zagotavljanju, da lahko operaterji nudijo storitev gostovanja kot HOME se pravi Room like at home RLAH in vzdržno krijejo stroške na veleprodajni ravni. Poleg tega pa se uvajajo novi ukrepi za zagotovitev resnične izkušnje RLAH med gostovanjem in razveljavljajo ukrepe, ki niso več potrebni. S predlogom se najvišje veleprodajne cene gostovanja na ravni EU za odhodne klice, sporočila SMS in podatke določijo na nižjih ravneh kot tistih, ki veljajo do sedaj se pravi do 30. junija 2022. predlog uredbe uvaja tudi nove ukrepe za preglednost, kakovost storitev in dostop do komunikacij v sili. Predlog odpravlja tudi nekatere regulativne obveznosti, ki niso več potrebne in vključujejo več sprememb, s katerim naj bi se poenostavilo in zmanjšalo regulativno breme za operaterje, nacionalne regulativne organe in organ evropskih regulatorjev za elektronske komunikacije. To je bila nekako obrazložitev uredbe sedaj pa stališče Republike Slovenije. V tem predlogu stališča se strinjamo, da se s podaljšanjem veljavnosti dosedanje ureditve prilagodi tudi najvišje veleprodajne cene, da se zagotovi vzdržnost zagotavljanja maloprodajnih storitev gostovanja po domačih cenah, pri čemer se uvedejo novi ukrepi za povečanje preglednosti in zagotavljanja resnične izkušnje gostovanja kot doma v smislu kakovosti storitev in dostopa do služb za pomoč v sili med gostovanjem.</font><br>
<font size="4">Po našem mnenju bodo glavni predlogi sprememb operaterjem omogočili nudenje maloprodajne storitve gostovanja v Uniji pod enakimi pogoji kot doma in vzdržno kritje stroškov na veleprodajni ravni z dodatnimi novimi ukrepi pa bo končnim uporabnikom med gostovanjem zagotovljena preglednost,</font><br>
<font size="4">  </font><br>
<b><font size="4">2. TRAK: (SC) – 14.05</font></b><br>
<br>
<b><font size="4">	</font></b><font size="4">(nadaljevanje) kakovost storitve in tudi dostop do komunikacij v sili. Še posebej pozdravljamo ukrepe za poenostavitev pravil in zmanjšanje regulativnega bremena. Pri obravnavi uredbe se bomo zavzemali za predlagano podaljšanje ureditve gostovanja v javnih mobilnih komunikacijskih omrežjih v Uniji na način RLAH z javnimi pravili, nedvoumno določenimi najvišjimi veleprodajnimi cenami za uporabo mobilnih storitev, z zagotovitvijo pogojev za višjo kakovost storitev, gostovanja ter upoštevaje tehnološki razvoj storitev v prihodnjih letih. </font><br>
<font size="4">Spoštovani, predlagam, da ta predlog stališča podprete.</font><br>
<font size="4">Hvala. </font><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Hvala za predstavitev.</font><br>
<font size="4">Odpiram razpravo. Ali želi kdo besedo? (Da.)</font>
<ul>
<ul><font size="4">Gospod Černigoj, prosim.  </font><br>
<br>
<b><font size="4">ANDREJ ČERNIGOJ (PS NSi): </font></b><font size="4">Spoštovani gospod predsedujoči, hvala za besedo.</font></ul>
</ul>
<font size="4">	Jaz moram reči, da sem zelo vesel današnje seje in moram reči to tematiko spremljam že kar nekaj časa oziroma vrsto let. Moram reči, da sama zgodovina, sama zgodba se je začela leta 2007 in tukaj moramo res biti državljanke in državljani ponosni na to zadevo, ker ta ideja po nekako ukinitvi gostovanja v tujini je v bistvu ideja Slovenija, če se lahko tako izrazim. Jaz moram reči, da na pobudo takratnega evropskega poslanca Lojzeta Peterleta, ki mu je prisluhnila takratna komisarka, ki prihaja »glih« tako iz majhne države Luksemburg Viviane Reding mu je prisluhnila ideji. Vedela je, da ni to tako enostavno, da v bistvu to je bolj bitka, ki je bila takrat zelo velika. Na eni strani so bile državljanke in državljani celotne Evropske unije na drugi strani so bili velika telekomunikacijska podjetja, giganti bi lahko rekli in to bi lahko rekli, da je to bila bitka Davida proti Goljatu, ampak tukaj najdemo pozitivne plati Evropske unije tukaj najdemo slogan »Združeni v različnosti, vendar skupaj« in tukaj smo našli pot, da nekako je vsak državljan in državljanka Republike Slovenije in tudi drugih držav v bistvu se to poznalo na manjšem računu, telefonskem računu.</font><br>
<font size="4">Seveda je, potem Evropska unija kasneje v bistvu k temu projektu bolj složno pristopila in nekaj let nazaj smo imeli nekako popolno ukinitev gostovanja. Jaz današnji dan pozdravljam jaz mislim, da bomo tudi tukaj na odboru složni in bomo soglasno to podprli vsaj tako si želim. Prvo obdobje, ki se bo končalo s 1. junijem 2022 se počasi drugo leto zaključuje in moramo že malce gledati v prihodnost. Mogoče bom tukaj uporabil tudi besede, ki sta jih izrekla komisarka pa gospod Peterle, ki sta tisti dan, ko sta prišla v Slovenijo 1. oktobra 2007 izjavila s komisarko demonstrirala kako deluje moderna Evropa, to je ena zadeva.</font><br>
<font size="4">Gospa Viviane Reding je takrat spregovorila predvsem o vlogi informacijske in komunikacijske tehnologije v sodobni Evropi in doprinosu, ki jo ta tehnologija lahko prinese med generacijskemu dialogu. Kako so takratne besede odmevale v Evropi si lahko predstavljamo, da so bile visoko leteče, ki so se pa v kasnejših letih in tudi v današnjem času popolnoma uresničile. Slovenija ima potencial, slovenski politiki tudi kaj dobrega prispevajo in jaz mislim, da to so taki izgledi, ki kaže, da politika ni za v koš, ampak kaže, da slovensko znanje, slovenske ideje imajo potencial in lahko veliko doprinesejo k razvoju in poenotenju Evropske unije. </font><br>
<font size="4">	Hvala za besedo. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">Želi še kdo besedo? (Ne.) Zaključujem razpravo in prehajamo na glasovanje.</font><br>
<font size="4">Glede na razpravo dajem na glasovanje naslednji predlog sklepa: »Odbor za notranje zadeve, javno upravo in lokalno samoupravo podpira Predlog stališča Republike Slovenije do predloga Uredbe Evropskega parlamenta in Sveta o gostovanju v javnih mobilnih komunikacijskih omrežjih v Uniji. EPA 1787/8, EU 1005.« </font><br>
<font size="4">  </font><br>
<b><font size="4">3. TRAK: (SC) – 14.10</font></b><br>
<br>
<b><font size="4">	</font></b><font size="4">(nadaljevanje) Želi kdo obrazložiti svoj glas? (Ne.) Imate vsi kartice. Glasovanje bo z glasovalno napravo. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ta sklep je soglasno sprejet. </font><br>
<br>
<font size="4">	Glede poročevalca glede na izraženo željo gospoda Černigoja predlagam, da je poročevalec gospod Černigoj - ali se strinjate s tem? (Da.)</font><br>
<font size="4">V redu, potem s tem zaključujem današnjo sejo. </font><br>
<font size="4">Vsem hvala za udeležbo in srečno. </font><br>
<br>
<b><font size="4">Seja se je končala 20. aprila 2021 ob 14.11.</font></b>