<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">ODBOR ZA FINANCE </font></b><br>
<b><font size="4">72. nujna seja </font></b><br>
<br>
<font size="4">(1.	</font><b><font size="4">april 2022)</font></b><br>
<br>
</p></div><br>
<b><font size="4">Sejo je vodil Robert Polnar, predsednik odbora.</font></b><br>
<b><font size="4">Seja se je začela ob 9.00. </font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, dobro jutro!</font><br>
<font size="4">	Pričenjam 72. nujno sejo Odbora za finance. Obveščam vas, da so zadržani danes in se današnje seje ne morejo udeležiti naslednji poslanci: Matjaž Han, Igor Peček, Jani Prednik in Luka Mesec. Prejel sem tudi eno pooblastilo in sicer poslancev Mihael Prevc nadomešča poslanca Jožefa Horvata iz Poslanske skupine Nova Slovenija – krščanski demokrati. </font><br>
<font size="4">S sklicem seje ste prejeli dnevni red seje odbora. V poslovniškem roku nisem prejel dodatnih predlogov v zvezi z dnevnim redom, zato ugotavljam, da je določen dnevni red kot ste ga prejeli s sklicem. </font><b><font size="4">  </font></b><br>
<br>
<font size="4">Prehajamo na </font><b><font size="4">1. TOČKO DNEVNEGA REDA, TO JE PREDLOG ZAKONA O POROŠTVU REPUBLIKE SLOVENIJE ZA OBVEZNOSTI DRUŽBE DARS, DELNIŠKA DRUŽBA IZ NASLOVA KREDITOV IN DOLŽNIŠKIH VREDNOSTNIH PAPIRJEV NAJETIH OZIROMA IZDANIH ZA FINANCIRANJE AVTOCESTNIH PROJEKTOV V VIŠINI 392 MILIJONOV IN 440 TISOČ EVROV. </font></b><br>
<font size="4">Predlagatelj zakona je Vlada. Kolegij predsednika Državnega zbora je na 134. seji dne 25. marca letos potrdil nujni postopek. Dne 23. marca je bila s strani skupine poslank in poslancev vložena zahteva za sklic izredne seje Državnega zbora s to točko dnevnega reda. K obravnavi te točke so vabljeni predstavnica in predstavniki Ministrstva za finance, Ministrstva za infrastrukturo in Zakonodajno-pravne službe. Poleg predloga zakona smo kot gradivo prejeli tudi mnenje Zakonodajno-pravne službe z dne 29. marca ter mnenje Komisije Državnega sveta za gospodarstvo, obrt, turizem in finance ravno tako z dne 29. marca. Amandmaji k predlogu zakona se vlagajo do zaključka obravnave oziroma razprave o posameznih členih na seji odbora. Amandmaji so bili vloženi k trem členom vložili so jih Poslanske skupine SDS, NSi in Konkretno in sicer k 1., 3. in 5. členu predloga zakona. </font><br>
<font size="4">Preden pričnemo z drugo obravnavo zakona vas obveščam, da sem prejel še eno pooblastilo in sicer poslanec Andrej Rajh nadomešča poslanca Marka Bandellija iz Poslanske skupine SAB. </font><br>
<font size="4">Prehajamo torej na drugo obravnavo predloga zakona. Za uvod dajem besedo predstavniku Ministrstva za infrastrukturo to je državni sekretar Aleš Mihelič. </font><br>
<font size="4">Prosim. </font><br>
<br>
<b><font size="4">ALEŠ MIHELIČ: </font></b><font size="4">Hvala lepa za besedo. Spoštovani gospod predsedujoči, poslanke, poslanci, kolegi iz Ministrstva za finance in moja strokovna sodelavka!</font><br>
<font size="4">Vlada Republike Slovenije je v zakonodajni postopek predložila Predlog Zakona o poroštvu Republike Slovenije za obveznosti družbe DARS iz naslova kreditov in dolžniških vrednostnih papirjev najetih oziroma izdanih za financiranje pomembnih cestnih projektov. Poroštvo je predlagano v višini 392,44 milijonov evrov in je predvideno za naslednje projekte, ki jih v celoti financira in gradi družba DARS: to so odseki Šentrupert-Velenje jug na severnem delu tretje razvojne osi, odsek od priključkov Osredek do priključka Maline na južnem delu tretje razvojne osi, državna cesta Gorišnica-Ormož in cesta Markovci-Gorišnica ter širitev avtocestnega odseka Koseze-Kozarje v šest pasovnico. Vsi ti projekti so tehnično in </font><br>
<br>
<b><font size="4">2. TRAK: (TB) – 9.05</font></b><br>
<br>
<font size="4">	(nadaljevanje) finančno zreli za izvedbo. Sprejeti so prostorski akti in potrjeni investicijski programi. Potrebna je samo še izvedba, ki pa brez bančnih posojil ne bo mogoča. DARS bo finančna sredstva lahko pridobil prav zaradi državnega poroštva, kar pa pomeni tudi znatno ugodnejše pogoje financiranja. Državno poroštvo se daje le do višine 50 % investicijske vrednosti projektov, kar je v skladu s pravili Eurostat in pomeni, da podeljeno poroštvo ne bo vplivalo na statistično klasifikacijo DARS. Ostalih 50 % sredstev bo zagotovila družba DARS. </font><br>
<font size="4">Kot veste, to ni prvo državno poroštvo, ki se je dajalo družbi DARS. Do sedaj, so bila tej družbi podeljena že številna poroštva, ki so omogočila vzdržno gradnjo avtocestnega omrežja ter možnost, da je DARS samostojno prevzemal obveznosti. Zgolj s proračunskimi sredstvi teh investicij ne bi bilo mogoče financirati. Zadnji poroštveni zakon je sprejet konec leta 2019 in je omogočil financiranje pomembnega dela tretje razvojne osi na severu in jugu. Financiranje o tretji razvojni osi je na mizi tudi zdaj, gre pa za nadaljevanje že začetega dela, ki bo to pomembno razvojno povezavo privedel skoraj do konca.</font><br>
<font size="4">Poudariti želim, da poroštvo potencialne obveznosti, ki bo potencialno bremenila državni proračun samo v primeru, da DARS svoje obveznosti ne bo zmogel izpolniti. Od ustanovitve družbe DARS leta 1993, do zdaj nikoli ni bil vnovčen niti cent iz naslova poroštva, družba DARS pa je svoje obveznosti tekoče poravnavala. Naj dodam še, da državni organi budno spremljajo poslovanje DARS, njegovo finančno stanje in stanje dolga, tako da tveganj za unovčitev poroštva praktično ni oziroma so zelo nizka. Za zagotavljanje likvidnosti družbe in njenih zmožnosti odplačila dolgov, se država tudi odpoveduje dividendam iz dobička, ki bi ji sicer pripadale kot lastniku. </font><br>
<font size="4">V lanskem letu je bilo narejenega veliko na bodočih avtocestnih projektih, zlasti na tretji razvojni osi. Konec leta so bili zaključeni tudi investicijski programi. Veseli me, da bomo s tem zakonom pomembno prispevali k povezljivosti Slovenije. Poleg napredka na tretji razvojni osi, bo narejen pomemben korak k izgradnji prepotrebnih cest na podravskem območju, rešujemo pa tudi velike težave pretočnosti prometa okoli Ljubljane.</font><br>
<font size="4">Hvala za pozornost.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospod državni sekretar.</font><br>
<font size="4">Kolegice in kolegi, prejel sem še dve pooblastili, in sicer, poslanec Tomaž Lisec nadomešča poslanko Suzano Lep Šimenko iz Poslanske skupine Slovenske demokratske stranke in poslanka Mojca Žnidarič nadomešča poslanca Dušana Verbiča iz Poslanske skupine Konkretno.</font><br>
<font size="4">Nadaljujemo z uvodnimi predstavitvami. V imenu Ministrstva za finance je danes tu generalni direktor Direktorata za javno premoženje, gospod Aleksander Nagode. Gospod Nagode, sprašujem vas, ali želite besedo? (Ne.) Hvala lepa.</font><br>
<font size="4">Potem prehajamo na predstavitev stališča oziroma mnenja Zakonodajno-pravne službe. V njenem imenu bo spregovorila gospa Sonja Bien Karlovšek. Prosim.</font><br>
<br>
<b><font size="4">MAG. SONJA BIEN KARLOVŠEK:</font></b><font size="4"> Hvala za besedo.</font><br>
<font size="4">Zakonodajno-pravna služba je v pisnem mnenju podala pripombe k 1., 3. in 5. členu. K 1. členu glede določljivosti višine poroštva in glede določljivosti odseka, v skladu z nedavno sprejeto resolucijo o Nacionalnem programu razvoja prometa v Republiki Sloveniji za obdobje do leta 2030. Vse pripombe Zakonodajno-pravne službe so z amandmaji koalicijskih poslanskih skupin v celoti odpravljene.</font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospa Bien Karlovšek.</font><br>
<font size="4">Kolegice in kolegi, odboru predlagam, da po končani razpravi o členih, v skladu s 128. oziroma s tretjo alinejo 128. člena Poslovnika Državnega zbora, glasuje skupaj o vsem členih. Ali kdo temu nasprotuje? (Ne.)</font><br>
<br>
<font size="4">Prehajamo na razpravo in odločanje o vloženih amandmajih, in sicer, na podlagi amandmajev, ki so vam bili posredovani. Preden preidemo na razpravo, kolegice in kolegi, vas prosim, da se omejimo na tisto, kar je dejansko predmet</font><br>
<br>
<b><font size="4">3. TRAK: (NB) – 9.10</font></b><br>
<br>
<font size="4">	(Nadaljevanje) tega zakonskega predloga. Predlog tega predloga niso razprave o projektnem menedžmentu, projektov, ki so navedeni, tudi ne razprave o gradbeno, tehnično, operativno izvedbenih elementih teh avtocestnih odsekov, ki se bodo gradili. Predmet današnje razprave je izključno poroštveni zakon, se pravi, razprava o tem za kakšno poroštvo gre, v kolikšni višini, komu, za koliko časa in za kakšen namen. </font><br>
<font size="4">	Prosim vas, da se v razpravah omejite na tisto kar je dejansko točka dnevnega reda. </font><br>
<font size="4">	Odpiram razpravo o 1. členu in amandmaju, ki je bil vložen k 1. členu. Kdo želi besedo? Poslanec Lenart, poslanec Rajh, potem bom sam in za menoj še poslanec Ivanuša. Začenjamo torej z razpravo. </font><br>
<font size="4">	Na vrsti je poslanec Jože Lenart. Prosim. </font><br>
<br>
<b><font size="4">	JOŽE LENART (PS LMŠ):</font></b><font size="4"> Hvala, predsednik za besedo. </font><br>
<font size="4">	Ja, mislim, da današnje poroštvo kjer seveda gre za zadolžitev Darsa, ampak kjer mora jamčiti država, je nesporno z vidika tega, da gre praktično za razvoj Slovenije. To je razvojni projekt, predvsem pa regionalni razvoj, ki ga je praktično začela že ta tretja razvojno os in tudi ostali odseki, ki so danes v obravnavi, nujno, nujno potrebni. Več kot desetletje smo razpravljali o tem in tudi prvo poroštvo, ki je bilo dano za 2019, je bilo podobno kot danes, to se pravi, zrelo z vidika vse dokumentacije, gradbenih dovoljenj in vsega, tako tudi danes in zato smo lahko samo veseli, da se ta razvojni projekt nadaljuje, da povezujemo regije, ki so seveda bila dolga, lahko rečemo celo desetletja zapostavljeni s tega vidika. Gre na eni strani na jugo za Belo Krajino, na severu za koroško, savinjsko in seveda potem srednjem delu preko Celja, da se te pokrajine povežejo in s tem omogočamo hitrejši razvoj. Tudi vsi amandmaji, bom rekel kar o vseh treh, ne vidim nobene problematike, samo dopolnjuje to kar je mogoče v prvem zakonu manjkalo, da bo zadeva šla naprej in s tega vidika se lahko samo veselimo, da bo gradnja se nadaljevala po načrtu, da kar seveda pomeni tudi preboj Slovenije na tem strateškem delu kjer smo v Evropi, da omogočimo seveda gospodarstvu potem ta razvoj in približevanje povprečju Evropske unije. </font><br>
<font size="4">	Tako, da na vsak način v LMŠ ta zakon o poroštvu podpiramo. </font><br>
<font size="4">	Hvala. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala kolega Lenart. Ker vem, da ste iz Slovenj Gradca, vam želim predvsem, da se ta odsek Šentrupert–Velenje jug čim prej dokonča. To bo vam in vsem ostalim seveda iz koroške in Šaleške regije omogočilo hitrejši dostop do Ljubljane. </font><br>
<font size="4">	Včeraj pa sem si še pogledal projekcijo odseka Velenje jug-Slovenj Gradec jug, izjemno lepa, tudi po zelo zahtevnem reliefu in želim vam in vašim koroškim rojakom, da bi se tudi ta odsek čim prej realiziral. Bil sem v Velenju zaposlen osem let, tako da vem kako izgledajo tam prometne povezave in je res skrajni čas, da te zadeve uredimo. Vam pa seveda se zahvaljujem za afirmativni pristop vam in vaši poslanski skupini. </font><br>
<font size="4">	Nadaljujemo s kolegom Andrejem Rajhom. Izvolite, kolega Rajh, imate besedo. </font><br>
<br>
<b><font size="4">	MAG. ANDREJ RAJH (PS SAB): </font></b><font size="4">hvala lepa kolega Polnar. Spoštovani državni sekretar, kolegice poslanke in poslanci! </font><br>
<font size="4">	Tudi v stranki SAB smo zelo veseli, da se ta projekt tretje razvojne osi nadaljuje. Kot vemo, se je začel že pod prejšnjo Vlado, pod prejšnjo ministrico in zdaj se tudi nadaljuje proti jugu. Vemo, da je infrastruktura tista, ki utrjuje geostrateški položaj naših krajev in omogoča skladni razvoj in tudi to, da ljudje ostanejo v svojih krajih, zato še enkrat v bistvu poudarjam, da ta projekt podpiramo in tudi to poroštvo. Bi pa želel tudi, da se bo potem gradnja lahko   </font><br>
<br>
<b><font size="4">4. TRAK: (SB) – 9.15</font></b><br>
<br>
<font size="4">(nadaljevanje) čim prej normalno nadaljevala, da ne bo kakšnih hujših pritožbenih nagajanj v procesu oddaje del in da bodo v vseh delih naše Slovenije, torej tudi na Dolenjskem, Notranjskem, Štajerski, Prlekiji, ker govorimo tudi o kraku proti Ormožu, ljudje imeli kvalitetne, dobre cestne povezave. In še enkrat, v SAB bomo to podprli, ker smo si tudi zelo prizadevali, da se je začela sploh ta tretja razvojna os graditi in spomnimo se številnih nasprotovanj in nagajanj, ki so bila tu v Državnem zboru prisotna. Hvala lepa.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, kolega Rajh.</font><br>
<font size="4">	Nadaljujemo. Zdaj sem na vrsti sam, za menoj je še poslanec Jani Ivanuša in gospa oziroma poslanka kolegica Mojca Žnidarič.</font><br>
<font size="4">	Torej, kolegice in kolegi, ko sem se lotil proučevanja tega zakonskega gradiva, me je najbolj zanimalo koliko kilometrov avtocest se bo na ta način zgradilo in kolikšna je cena tekočega kilometra, na podlagi razpoložljivih podatkov gre za odsek Šentrupert-Velenje jug, ki je dolg 13,6 kilometrov, gre za odsek na južnem delu tretje razvojne osi, se pravi od osredka do priključka Maline, ki je dolg 12,8 kilometrov, gre za glavno cesto Hajdina-Ormož na dveh odsekih, kjer je dolžina dobrih 16 kilometrov in pa razširitev iz štiripasovnice na šestpasovnico na relaciji Kozarja oziroma Koseze-Kozarje dolge 2 kilometra in 670 metrov. Vse skupaj to pomeni dobrih 45 kilometrov, kar pomeni povprečno ceno tekočega kilometra slabih 23 milijonov evrov in na tem podatku lahko tudi vidimo kako zahtevna je na tako zahtevnem reliefu kakršnega ima Slovenija, gradnja avtocestnega omrežja. </font><br>
<font size="4">Druga pomembna reč, ki se meni vsaj kaže kot odločilna pri obravnavi predlaganega zakona, pa je finančno stanje Družbe za avtoceste Republike Slovenije. Za leto 2021 seveda še ni finančnih podatkov, saj jih še tudi ne more biti, zato mi je bilo izhodišče bilanca oziroma izkaz uspeha za leto 2020 in mislim, da iz nekaterih podatkov, ki jih bom tu zdaj prezentiral, lahko brez kakršnekoli slabe vesti sprejmemo predloženi zakon, ker boste sami videli, da Družba za avtoceste Republike Slovenije izkazuje precejšnjo zelo zanesljivo pravzaprav finančno trdnost. Vredna je 5 milijard in 175 milijonov evrov. V strukturi obveznosti do virov sredstev ima kapitala za dve milijardi in 922 milijonov evrov, kar pomeni, da je kapitalsko v odnosu do dolgov na nivoju 56,47 %, to je dokaz močne finančne trdnosti. Ima dolgoročnih obveznosti za milijardo in 782 milijonov in kratkoročnih obveznosti za 295 milijonov evrov, pri čemer je nedvoumno, da vse svoje tako dolgoročne kot kratkoročne obveznosti najsi bodo to finančne ali poslovne redno izpolnjuje. V sredstvih izkazuje, kar je posebej zanimivo tudi dolgoročna posojila drugim v višini 93 milijonov evrov in kratkoročna posojila drugim v višini 208 milijonov evrov, to se pravi, da drugim posoja letno na nivoju 300 milijonov evrov, hkrati pa razpolaga tudi z najbolj likvidno obliko sredstev s klasičnim denarjem v višini 62 milijonov evrov. In tisto kar je najbolj pomembno, kar je tudi državni sekretar že omenil o uporabi bilančnega dobička, konkretno ga je bilo v letu 2020 59 milijonov in pol, eno leto prej pa 139 milijonov in 600 tisoč evrov. Družba Dars razpolaga s kapitalskimi rezervami v višini 28 milijonov in pol evrov in tisto kar je ključno za našo današnjo odločitev </font><br>
<br>
<b><font size="4">5. TRAK (VI) 9.20</font></b><br>
<br>
<font size="4">	(nadaljevanje) razpolaga tudi z rezervami iz dobička, ki skupaj obsegajo 800 milijonov evrov oziroma nekoliko manj, približno 200 tisoč evrov manj kot 800 milijonov. Sestavljene pa so iz zakonskih rezerv, iz statutarnih rezerv in drugih rezerv iz dobička. To se pravi, da govorimo o finančno tako stabilni družbi, ki ima poleg tega tudi takole v povprečju od 500 do 550 milijonov evrov letnih prihodkov, da mislim, da ni nevarnosti, da bi kakršnokoli poroštvo iz naslova, iz jamstva, ki ga bo država zagotovila za izgradnjo teh avtocestnih odsekov bilo v prihodnosti vnovčena. Zato bom predlagani zakon podprl. Hvala lepa. </font><br>
<font size="4">	Nadaljujemo. Na vrsti je poslanec Jani Ivanuša, za njim poslanka Mojca Žnidarič. Prosim, kolega Ivanuša. </font><br>
<br>
<b><font size="4">	JANI IVANUŠA (PS SNS):</font></b><font size="4"> Hvala lepa predsedujoči. Lep pozdrav vsem prisotnim, še posebej gostom. Bom izredno kratek. Kar se tiče zakona o poroštvu Republike Slovenije v vrednosti 392,44 milijonov evrov vsekakor podpiramo v Slovenski nacionalni stranki. Kajti, med temi projekti je zaslediti tudi naš projekt, cesta Ormož-Ptuj, kakorkoli vzamemo. Imamo dva odseka 10,36 kilometra in 5,27 kilometra Markovci-Gorišnica in Gorišnica-Ormož. Vsi vemo, da v bližnji prihodnosti računamo na tretji del te ceste, ki bo povezovalna na avtocesto Maribor proti Hrvaški. Upamo, da bo šlo to hitreje naprej. Mi smo štiri leta ormoški poslanci napenjali okoli te ceste, danes imamo to na mizi v obliki zakona o poroštvu. Lepo je povedal gospod državni sekretar, da so ti projekti, imamo še dva ostala, tehnično in investicijski projekti v bistvu v sto procentni fazi. In a pomenijo povezljivost Slovenije, to kar na najbolj veseli. Gospod Polnar je v bistvu povedal vse o številka, ki se tičejo tega zakona. Edino se bom še dotaknil odseka Markovci-Gorišnica v ceni 12,52 milijona in odsek Gorišnica-Ormož v znesku 50,27 milijona vrednost, tekoča vrednost, se pravi z DDV-jem, ob dejstvu, da je bilo že za to cesto porabljenih 17 milijonov evrov. Tu nimamo več kaj. Smo veseli, da je prišlo to na mizo. V Slovenski nacionalni stranki bomo podprli tako tudi amandmaje, kakor tudi zakon. Še enkrat poudarjamo, da je infrastruktura osnova vsake države in njenega razvoja. Hvala lepa za pozornost. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala kolega Ivanuša. Nadaljujemo z razpravo. Na vrsti je poslanka Mojca Žnidarič, za njo poslanka Monika Gregorčič. Kolegica Žnidarič, izvolite. </font><br>
<br>
<b><font size="4">	MOJCA ŽNIDARIČ (PS Konkretno):</font></b><font size="4"> Hvala za besedo. Naj takoj povem, da bom tudi v svojem imenu in v imenu Konkretno podprla zakon, kakor tudi te amandmaje, ki so pripravljeni za današnjo sejo. Sicer sem se najprej želela oglasiti pri 3. členu, v katerem se dejansko zelo precizno določajo odseki za katere bota poroštveni zakon veljal. Ampak sedaj ste tudi ostali pri prvem, običajno gre malo na širše, pa se potem kasneje ne bom. Torej, najbolj me veseli, seveda se veselim tudi s Korošci, ko bodo končno dobili to trejo razvojno os. Ampak ker prihajam iz Ormoža, kjer se že več kot 20 let borimo za to cesto, to dvopasovnico, torej glavno cesto Ormož-Hajdina in sedaj v tem zakonu tudi v 3. členu amandmaja sta jasno navedena tudi dva odseka, za katerega se tudi daje to poroštvo. Torej Ormož-Gorišnica, Gorišnica-Markovci. Zelo vesela sem stavka, ki ga je izrekel državni sekretar, ki pravi, vsi ti projekti so tehnično in finančno zreli za izvedbo. Tako da jaz res srčno upam, da je tako, torej da bo steklo. Kajti, prvi odsek že ima gradbeno dovoljenje od Gorišnice do Markovcev, za drug odsek Gorišnica-</font><br>
<br>
<b><font size="4">6. TRAK: (VP) 9.25</font></b><br>
<br>
<b><font size="4">	</font></b><font size="4">(nadaljevanje) Markovci pa se gradbeno dovoljenje še vedno pridobiva po integralnem postopku, res bi naj bili proti koncu. tako da me veseli, da sta tudi ta dva odseka te naše ceste vključena v ta zakon, tako da ga bom tudi z veseljem podprla. Če pogledamo tukaj v zakonu pod ta odsek, tudi piše, državno poroštvo se predlaga za obveznosti za financiranje obeh navedenih odsekov, ker odseka izpolnjujeta potrebne pogoje določenosti investicije, torej pogoj izpolnjevanja vseh elementov poroštva in da je bil že investicijski program potrjen 28. marca 2018. Tako, da moj glas seveda gre za zakon in za amandmaje.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, kolegica Žnidarič. </font><br>
<font size="4">	Nadaljujemo. Na vrsti je poslanka Monika Gregorčič, za njo poslanec Franc Rosec.</font><br>
<font size="4">	Kolegica Gregorčič, prosim.</font><br>
<br>
<font size="4">	</font><b><font size="4">MONIKA GREGORČIČ (PS Konkretno): </font></b><font size="4">Hvala lepa, predsednik, za besedo.</font><br>
<font size="4">	Tudi sama naj na začetku izpostavim, da bom predlagani zakon in vse amandmaje koalicije podprla. Pridružujem se mnenju predhodnih razpravljavcev mojih kolegov, ki so izpostavili pomen tega zakona za to, da bomo čim prej dobili ustrezno prometno infrastrukturo, ki bo omogočala večjo in hitrejšo povezljivost celotne Slovenije. </font><br>
<font size="4">	Kot Ljubljančanka pa bi želela posebej izpostaviti ali pa pohvaliti, da je v ta zakon o poroštvu vključen tudi projekt razširitve avtoceste na odseku Koseze – Kozarje. Namreč vsi, ki živimo v Ljubljani oziroma njeni okolici, vemo, kako nevzdržne postanejo prometne razmere ob koncih tedna v tistih poletnih mesecih, ko je navedeni odsek pod udarom tranzitnih potnikov in tranzitnega prometa in kako se poslabša potem posledično prometna varnost v okoliških cestah in ulicah. Ta danes predvideni zakon o poroštvu, predvideno državno poroštvo pa je korak oziroma pot do hitrejšega zaprtja in ugodnejšega zaprtja finančna konstrukcije tudi za ta projekt razširitve tega odseka avtoceste. In jaz si samo želim, da bi DARS oziroma da bi bila prepoznana tudi na drugih odsekih, kjer se gosti promet in prihaja do zastojev na ljubljanski avtocesti, tudi potreba po širitvi. V mislih imam predvsem severno ljubljansko obvoznico. Tudi tam so potrebe zaradi zgostitve prometa najbrž na meji in pač si želim, da bi tudi to v naslednjih obdobjih prišlo na vrsto. Kot ste pa, predsednik, že omenili, finančna kondicija Družbe za avtoceste je takšna, da ni veliko verjetnosti, možnosti, nevarnosti, da bi do unovčenja teh državnih poroštev v prihodnjih letih prišlo. Tako, da tudi iz tega vidika je sprejem današnjega zakona potreben in ne predstavlja velike grožnje za javne finance.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa poslanka.</font><br>
<font size="4">	Na vrsti za razpravo je še poslanec Franc Rosec.	</font><br>
<font size="4">	Prosim.</font><br>
<br>
<font size="4">	</font><b><font size="4">FRANC ROSEC (PS SDS): </font></b><font size="4">Hvala za besedo, predsedujoči.</font><br>
<font size="4">	Veseli me enotnost v dišanjem odboru pri tem zakonu za poroštvo za te projekte, ki so vezani / nerazumljivo/ DARS in avtocest. Prav tako me zelo veseli, da je ta tema danes še v tem sklicu na mizah. Namreč če bi čakali na nov sklic, bi zopet zamudili neke roke, kjer pa vemo, da se dela na odseku Velenje proti Koroški že izvajajo, da pa je zelo tudi pomembno, da ob istočasnem dokončanju del od Velenja proti Koroški, da je končan tudi del od Šentruperta proti Velenju. Namreč le skupen projekt bo omogočil neko funkcionalnost in odpravo nekih nepotrebnih zamaškov. Tako, da kot vse poslanske skupine tudi v Slovenski demokratski stranki podpiramo ta projekt. Upamo na čim </font><br>
<br>
<b><font size="4">7. TRAK: (SC) – 9.30</font></b><br>
<br>
<b><font size="4">	</font></b><font size="4">(nadaljevanje) prejšnjo realizacijo pa, da bo tudi, če bo le sreča čim manj pritožb pri teh razpisih. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, kolega Rosec. </font><br>
<font size="4">	Zaključujem razpravo o 1. členu in amandmaju k 1. členu. Prehajamo na odločanje o amandmaju k 1. členu. Navzočih je 15 članov. Glasujemo.</font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem 2. člen, h kateremu ni bilo vloženih amandmajev. Ni razprave.</font><br>
<font size="4">	Prehajamo na 3. člen, h kateremu je vložen amandma, kot prej rečeno, kolegice in kolegi, vsi amandmaji so istega predlagatelja to so Poslanske skupine SDS, NSi in Konkretno. Želi kdo razpravljati o amandmaju k 3. členu? (Ne.) </font><br>
<font size="4">Prehajamo na odločanje o tem amandmaju. Navzočih je 15 članov. Glasujemo. </font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem 4. člen, h kateremu ni vloženih amandmajev. Ni razprave. </font><br>
<font size="4">	Prehajamo na 5. člen. Tukaj imamo eden amandma. Želi kdo razpravljati? (Ne.) </font><br>
<font size="4">Prehajamo na odločanje o amandmaju k 5. členu. Navzočih je 14 članov. Glasujemo. </font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Sedaj pa dajem v obravnavo člene od 6. do vključno 11, kjer ni bilo vloženih amandmajev. Ni razprave, zato zaključujem razpravo o členih in vloženih amandmajih. </font><br>
<font size="4">V skladu s prej sprejeto odločitvijo prehajamo na odločanje o vseh členih predloga zakona skupaj. Navzočih je 15 članov. Glasujemo. </font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da so členi sprejeti. </font><br>
<font size="4">	S tem zaključujem obravnavo predloga zakona na Odboru za finance. </font><br>
<font size="4">Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam kot predsednik odbora. </font>
<ul>
<ul><font size="4">Na ta način tudi zaključujem to točko dnevnega reda. </font></ul>
</ul>
<br>
<font size="4">	Prehajamo na </font><b><font size="4">2. TOČKO DNEVNEGA REDA, TO JE PREDLOG ZAKONA O STANOVANJSKI JAMSTVENI SHEMI ZA MLADE, GRE ZA DRUGO OBRAVNAVO.</font></b><br>
<b><font size="4">	</font></b><font size="4">Predlagatelj zakona je skupina poslank in poslancev s prvopodpisanim Danijelom Krivcem. Dne 23. marca je bila s strani skupine poslank tudi poslancev seveda vložena zahteva za klic izredne seje Državnega zbora s to točko dnevnega reda. K obravnavi te točke so vabljeni predstavnice in predsedniki Ministrstva za finance, Zakonodajno-pravne službe ter predstavnik predlagatelja v tem primeru je to poslanec Tomaž Lisec. Kot gradivo smo poleg zakona prejeli še mnenje Zakonodajno-pravne službe z dne 29. marca, pripombe iz Združenja bank Slovenije z dne 31. marca, mnenje Vlade Republike Slovenije prav tako z dne 31. marca in mnenje Komisije Državnega sveta za gospodarstvo, obrt, turizem in finance tudi z dne 31. marca. Rok za vlaganje amandmajev je potekel. Do sedaj so amandmaje vložile Poslanske skupine SDS, NSi in Konkretno in sicer k desetim členom predloga zakona, vseh členov pa je 23. </font><br>
<font size="4">		 </font><br>
<b><font size="4">8. TRAK: (TB) – 9.35</font></b><br>
<br>
<font size="4">	(nadaljevanje) Pričenjam drugo obravnavo predloga zakona in za uvodno predstavitev dajem besedo predstavniku predlagatelja. To je poslanec Tomaž Lisec.</font><br>
<font size="4">	Kolega Lisec, izvolite prosim.</font><br>
<br>
<font size="4">	</font><b><font size="4">TOMAŽ LISEC (PS SDS):</font></b><font size="4"> Najlepša hvala za besedo, spoštovani predsednik.</font><br>
<font size="4">	Spoštovana predstavnika ministrstva, kolegi, kolegice, vsem skupaj lep pozdrav!</font><br>
<font size="4">	Morda, za začetek, da gre za zadevo, ki je opredeljena tudi v Ustavi Republike Slovenije, v različnih evropskih predpisih, nenazadnje je tudi ena izmed prednostnih nalog Evropske unije ureditev cenovno dostopnih stanovanj za mlade, pa tudi v slovenski politiki opažamo, ne samo sedaj, v predvolilnem času, ampak vsaj zadnjih par let, da je potrebno nekaj narediti, da pomagamo mladim reševati prvo stanovanjsko zadevo. V bistvu, gre za podoben zakon, ki smo ga v Poslanski skupini SDS že vložili leta 2018. Takrat je bil morda malo drugačen koncept, ko smo…</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Kolega Lisec, dovolite, 2019 je bilo.</font><br>
<br>
<b><font size="4">TOMAŽ LISEC (PS SDS):</font></b><font size="4"> Pardon, 2019. Hitro čas beži.</font><br>
<font size="4">Ko smo sicer želeli se lotiti problematike, predvsem prostih oziroma nezasedenih državnih stanovanj, sedaj pa smo ubrali nekako drugačno taktiko in morda, za uvod, preden se dotaknem zakona, gre mislim da za četrti ali peti ukrep te Vlade na področju reševanja stanovanjske problematike. Prvi, zelo pomemben del, je sprememba gradbenega zakona, drugi je predvsem pomemben Zakon o urejanju prostora, nenazadnje pa smo tudi v tem Državnem zboru, mislim da, lansko leto, sprejeli novelo stanovanjskega zakona, ki je prav tako pospešilo možnost za pridobivanje prvih stanovanj. Skratka, Državni zbor je aktivnem na tem področju. Nenazadnje pa je potrebno omeniti, da je tudi sama Vlada sprejela poslovno politiko stanovanjskega sklada in mu naložila, da preko svoje poslovne politike do leta 2025 zgradi 5 tisoč najemnih stanovanj, ki se že začenjajo graditi oziroma so nekatera celo že izgrajena. S tem zakonom pa, kot je navedeno tudi v 1. členu, skušamo reševati, da bodo mladi po predlogu tega zakona lažje najeli stanovanjski kredit za prvo reševanje stanovanjske problematike, država pa tukaj vstopi kot nekdo, ki izda poroštvo.</font><br>
<font size="4">Ne bom v tem uvodu preveč o sami vsebini zakona, čeprav je predvsem v 2. členu zelo natančno opisano, za koga naj bi bil ta zakon namenjen, da je ta zakon, naj bi se izvajal do 31. 12. leta 2032 in nenazadnje se nam zdi zelo pomembno, kdo je lahko kreditojemalec, kar smo skušali uredit v 6. členu in iz tega stališča morda že tukaj zahvala tako Zakonodajno-pravni službi Državnega zbora, kot tudi posameznim ljudem iz Ministrstva za finance, ki so zelo proaktivno pristopili, da skušamo narediti ta zakon nomotehnično in vsebinsko tako dober, da potem v praksi upamo, da ne bo prihajalo do veliko problemov.</font><br>
<font size="4">Morda še za uvod, kdo sploh je tisti, za koga naj bi ta zakon veljal, pa dovolite, da kar preberem iz samega zakona. »Za prvo reševanje stanovanjskega vprašanja se šteje prvi nakup, gradnja, prenova ali dograditev stanovanjske nepremičnine, rekonstrukcija ali sprememba namembnosti v stanovanje, če stanovanje ustreza površinskim normativom za primerno stanovanje v skladu z zakonom, ki ureja stanovanjska razmerja in če kreditojemalec(?), nima v lasti drugega primernega stanovanja.«</font><br>
<font size="4">Skratka, mi verjamemo, da končno od besed, o tem, kako je treba mladim pomagati, prehajamo tudi k dejanjem, s tega mesta pa dovolite, da se zahvalim našemu podmladku, Slovenski demokratski mladini, ki so ta zakon začeli pisati, mislim da, oktobra ali novembra  lanskega leta, se usklajevali tako z pravniki, kot tudi posameznimi strokovnjaki s področja financ in pa infrastrukture. Njihov namen je bil zelo jasen, tudi vsebinsko moram priznati, glede na to, da gre za tako imenovani poslanski zakon, marsikateri vladni zakon, ne glede na Vlado, ima več amandmajev, kot pa ta zakon, je pa dejstvo, ja, da ko na eni strani </font><br>
<br>
<b><font size="4">9. TRAK: (NB) – 9.40</font></b><br>
<br>
<font size="4">	(Nadaljevanje) imaš stanovanjsko problematiko, na drugi strani pa dolžnosti in pravice bank in nenazadnje na tretji strani predvsem velike dolžnosti same države. Glede na finance je težko napisati zakon, da bo optimalen, ampak kot rečeno, mi verjamemo ne samo, da je bil že osnutek zakona zelo optimalno pripravljen, predvsem s pomočjo mnenja Zakonodajno-pravne službe in pa mnenja Vlade oziroma Ministrstva za finance verjamemo, da bomo danes tekom sprejema tega zakona, same razprave, nenazadnje tudi sprejema amandmajev končno naslednji teden na sami seji Državnega zbora sprejeli zakon, ki bo namenjen prvemu reševanju stanovanjske problematike mladih. Skratka, morda samo za uvod še to, res ne gre za predvolilni zakon, več kot pol leta se je pisal, ampak čas nas je malo prehitel oziroma naš podmladek, tako da res upam, da bomo tudi razpravljali v duhu tega, da pomagamo, ne pa, da se gremo predvolilne bitke. </font><br>
<font size="4">	Toliko, spoštovani predsednik v uvodu. Najlepša hvala. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala kolega Lisec. </font><br>
<font size="4">	Nadaljujemo. Predstavnica Vlade oziroma ministrstva za finance, v tem primeru je državna sekretarka gospa Maja Hostnik Kališek. </font><br>
<font size="4">	Izvolite, imate besedo. </font><br>
<br>
<b><font size="4">	MAJA HOSTNIK KALIŠEK: </font></b><font size="4">Hvala lepa za besedo. Spoštovani predsednik, spoštovane poslanke in poslanci! </font><br>
<font size="4">	Vlada uvodoma izpostavlja, da podpira idejo o reševanju stanovanjskega problema mlade generacije, ki si ustvarja družino. Kljub temu pa Vlada meni, da je predlog zakona v določenih delih vsebinsko neusklajen, zato je Vlada predlagala nadaljnji razmislek v smeri izboljšav predloga zakona. Vlada med drugim opozarja, da je omejevanju upravičencev na osebe, ki niso kreditno sposobne, po sklepu Banke Slovenije vprašljivo, saj obstaja vprašanje ali bodo banke res odobrile kredit osebi, ki je po sklepu kreditno nesposobna, saj gre za pravila regulatorja bančnega trga, ki je po Ustavi samostojen. Ugotavljamo pa, da so predlagatelji druga opozorila in pripombe upoštevali v predlogu amandmajev. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka. </font><br>
<font size="4">	V imenu Zakonodajno-pravne službe Državnega zbora bo njeno mnenje predstavila gospa Valentina Marolt. Prosim. </font><br>
<br>
<b><font size="4">	ANAMARIJA VALENTINA MAROLT:</font></b><font size="4"> Hvala za besedo, gospod predsednik. </font><br>
<font size="4">	Zakonodajno-pravna služba je predlog zakona proučila v okviru svojih pristojnosti in v pisnem mnenju opozorila predvsem naslednje. V 1. členu ni jasno kakšen je namen pristavka in po sklepu Sveta Banke Slovenije niso kreditno spodobni, saj osebe, ki po sklepu niso kreditno sposobne, ne morejo pridobiti kredita kljub jamstvu s strani države. Če je namen predloga zakona omogočiti, da se te osebe štejejo za kreditno sposobne, je naša služba opozorila na odločbo Ustavnega sodišča s katero je to presojalo Zakon o nacionalni stanovanjski varčevalni shemi in je kot ustano neskladno razveljavilo določbo, ki je posegla v sklep Banke Slovenije o obveznih rezervah bank in hranilnic. O tej odločbi je Ustavno sodišče zapisalo, da je Državni zbor posegel v pristojnost banke Slovenije, da samostojno sprejema ukrepe vodenja denarne politike in v ustavno določen položaj centralne banke ter njeno ustavno določeno samostojnost, zato bi lahko tudi predlog zakona pomenil poseg v pristojnost Banke Slovenije. </font><br>
<font size="4">	Opozorili smo tudi, da je višina poroštva eden od ključnih elementov poroštva, vendar po naši oceni iz 12. člena ni jasno razvidno za kakšen znesek naj bi država prevzela obveznosti, to pomeni, da ta znesek ni določen niti ga ni mogoče določiti in zato smo opozorili, da je treba to določbo z vidika 149. člena ustavne ponovno pretehtati. Izpostavili smo vprašanje ali je v predlogu zakona v zadostni meri porazdeljeno tveganje za neizpolnitev obveznosti, da ne bi pomenil nedovoljene državne pomoči bankam. Opozorili smo na široko določeno omejitev poslovanja bank, ki bodo vključene v jamstveno shemo in sicer v 20. členu predloga zakona. Dali smo tudi pripombe za večjo jasnost in določnost, pravnosistemsko in notranjo skladnost predloga zakona in vloženi amandmaji sledijo nekaterim pomislekom iz našega pisnega mnenja. </font><br>
<font size="4">	Hvala. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala gospa Marolt. </font><br>
<font size="4">	Kolegice in kolegi! Z uvodnimi predstavitvami smo zaključili. Odboru predlagam, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? (Ne.) </font><br>
<font size="4">	Zato prehajamo na razpravo in odločanje o členih ter vloženih amandmajih na podlagi predloženega dokumenta o vloženih amandmajih. </font><br>
<font size="4">	Za začetek poudarjam, </font><br>
<br>
<b><font size="4">9. TRAK: (VP) 9.45</font></b><br>
<br>
<b><font size="4">	</font></b><font size="4">(nadaljevanje) da so vsi amandmaji, se pravi 10 amandmajev istih predlagateljev. To so poslanske skupine SDS, NSi in Konkretno. </font><br>
<font size="4">	V razpravo dajem 1. člen, h kateremu je bil vložen tudi amandma. Za uvod dajem besedo poslancu Primožu Siterju.	</font><br>
<font size="4">	Prosim.</font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa. Dobro jutro, pozdravljeni, spoštovani predstavniki ministrstva in kolegice in kolegi.</font><br>
<font size="4">	Zdaj vsaka rešitev, ki pride na področje stanovanjske politike, ki je ena od najbolj problematičnih točk v tej državi v tem trenutku, bi jo bilo vredno pač pozdraviti z odprtimi rokami. Ker dejstvo je, da stanje na nepremičninskem trgu v Sloveniji v tem trenutku je katastrofalno, kar se neposredno prenaša v socialno sliko, v priložnosti za mlade družine za vzpostavitev sploh normalnega življenja. In zakon, ki ga predlagatelji torej predstavljajo, naj bi ta problem reševal na način, da vzpostavlja stanovanjsko jamstveno shemo za mlade, da si bodo lažje privoščili nakup stanovanja. Zdaj pa najprej disclaimer. V Levici tega ne bomo podprli, nasprotovali bomo tovrstnim t.i. rešitvam. In bom razložil zakaj.</font><br>
<font size="4">	Kot rečeno, stanje na nepremičninskem trgu v Sloveniji je katastrofalno. Na eni strani imamo ljudi, ki ne morejo do lastnega stanovanja, ki ni stvar luksuza, ampak je osnovna življenjska potreba in dobrina. Na drugi strani pa imamo skupino ljudi, bogatašev, ki si kopičijo, kopičijo in kopičijo in kopičijo nepremičnine, da jih oddajajo in na njih služijo. Torej imamo že to perverzijo prevajanja osnovne življenjske dobrine v neko naložbo, v nekaj, kar ima izključno in samo kapitalsko vrednost. Kar je seveda posledica zgrešene stanovanjske politike zadnjih 30 let. Tukaj ne gre s prstom kazati na predlagatelja izključno, ampak na vse, ki so imeli možnost, pa niso nič storili na področju stanovanjske politike v zadnjih 30 letih. In zdaj najbrž vsi, ki spremljate to sejo, in vsi, ki smo v tej dvorani, poznamo situacijo na nepremičninskem trgu. Leta 2021, lani recimo, je povprečna cena rabljenega stanovanja v Sloveniji znašala 2 tisoč evrov na kvadrat. Povprečna cena. Kar pomeni, da je množica stanovanj, množica kvadratnih metrov v stanovanjih v Sloveniji bila ovrednotena bistveno višje. V Ljubljani recimo, kjer je seveda povpraševanje po stanovanjih največje, je povprečna cena zanašala več kot 3 tisoč evrov na kvadratni meter. Pred sabo imam nekaj zanimivih številk, ki vam jih serviram zgolj kot vpogled v to, s kakšno situacijo na nepremičninskem trgu oziroma na nepremičninskem zemljevidu operiramo. Inštitut za študije stanovanj in prostora obstaja in leta 2018 je ugotovil v raziskavi, da si posameznik s povprečno plačo v Ljubljani lahko privošči, pazite, zgolj 1 % stanovanj na trgu. Človek s povprečno plačo si lahko privošči 1 % ponudbe. Potem gospodinjstvo z dvema povprečnima plačama, no, ti so pa že malce na boljšem, si lahko pa privoščijo celo 10 % ponujenih stanovanj. Še bistveno težje pa si, tako ugotovitev inštituta, si posamezniki kot družine lahko privoščijo primerno najemno stanovanje, na kar recimo danes v glavnem opozarjajo mladi, ko jih sprašujete po reševanju njihovega stanovanjskega problema, ko rečejo »Meni ni jasno. Lahko plačujem najemnino 700 evrov, ne dobim pa kredita, za katerega bom plačeval 500 evrov«. Kar je seveda pripeljalo do nekega brutalno krivičnega socialnega stanja, če hočete. Na eni strani v Sloveniji primanjkuje </font><br>
<br>
<b><font size="4">11. TRAK (VI) 9.50</font></b><br>
<br>
<font size="4">	(nadaljevanje) po ocenah 30 tisoč najemnih stanovanj, ki bi jih zlahka zapolnili. Na drugi strani pa je v bistvu tudi vse več stanovanj, ki sploh niso namenjena bivanju, ampak kopičenju dobičkov njihovih lastnikov, bodisi skozi oderuške najemnine ali pa skozi Airbnb in druge platforme, na katerih se da zelo lepo zaslužiti in krepiti svojo kapitalsko bazo. Cene rastejo. Nepremičninski trg, ki naj bi se sam reguliral in bil zveličan in imel svojo socialno komponento je brutalno neusmiljen do mladih. Glavni problem mladih danes je, okej kako bo planet preživel, pa kje bomo živeli, kako si bomo zagotovili to osnovno življenjsko dobrino, ki je streha nad glavo. Morebiti tukaj na mestu ena osebna zgodba lastne znamke, ki je pred časom, pred tremi leti si celo zmogla kupiti stanovanje v Ljubljani za svojo štiričlansko družino, kar je danes luksuz, zato prodala dve stanovanji, enega bivšega svojega, za katerega je plačevala kredit, pa še od pokojnega starša, pa še družine so pomagale, pa še ne vem kaj, vsi so dali nekaj zraven, da si je lahko eno normalno stanovanje kupila in imela srečo, da ji je uspelo to narediti za 200 tisoč evrov, ker je bil splet nekih srečnih okoliščin. In to stanovanje danes na trgu je vredno 430 tisoč evrov tri, štiri leta kasneje, kar je za njo seveda dobra novica, če bi želela to kapitalizirati, ampak ali je to dobra novica za nekoga, ki je v njeni situaciji sedaj… </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Kolega Siter, sedaj bi vas prosil, razumem dolgotrajnost uvoda, tudi argumentacijsko konstrukcijo. Sedaj bi pa morda že bil čas, da preidete na to kar je tema zakonskega besedila, kar je tema 1. člena zakona in amandmaja k 1. členu. </font><br>
<br>
<b><font size="4">	PRIMOŽ SITER (PS Levica):</font></b><font size="4"> Hvala lepa, predsednik. Mislim, da si bom dovolil dramaturški lok svoje razprave kar sam definirati.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Ja, če si boste vi to dovolili sami vas bom jaz prekinil. Če boste vztrajali pri tem vam bom izrekel opomin in tako naprej…</font><br>
<br>
<b><font size="4">PRIMOŽ SITER (PS Levica):</font></b><font size="4"> Poglejte…</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Jaz vodim sejo, ne vi…</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Predsednik…</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> …govorite o zakonu, o tem kar je tema dnevnega reda. Dovolil sem vam sedaj 10 minut uvoda, ki ni imel veze, ampak je bila čista propaganda. Sedaj pa preidite, prosim vas, na to, kar je tema zakona. Izvolite. </font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Ja, hvala. Poglejte, glavni problem nepremičninskega trga je, da je trg. In glavni problem te nerešitve je, da pušče primeru ta trg, da ne ponuja rešitve z regulacijo tega trga, ki je glavni krivec za nepremičninske probleme s katerimi se soočajo mladi, mlade družine. Sedaj pa naj mi nekdo razloži, kako naj si mlada družina v Ljubljani privošči stanovanje za 430 tisoč evrov, recimo. </font><br>
<font size="4">	Na prvi pogled je ta zakon seveda pisan na kožo mladim družinam z otroki in prihaja na pomoč in bo rešil njihovo stanovanjsko vprašanje. Ampak poglejte, če bi vlada oziroma njihov parlamentarni podaljšek hotela poskrbeti za to, da imajo mladi dejansko streho nad glavo bi s proračunskimi sredstvi, še posebej v proračunsko tako zelo elastičnem obdobju, brez težav se namenila graditi dostopno najemna stanovanja. 30 tisoč jih manjka v Sloveniji. Če bi želela rešiti ta problem bi se namenila regulirati nepremičninski trg, omejiti zgornjo mejo najemnin, da bi si jih mlade družine, mladi posamezniki, mladi pari sploh lahko privoščili in ne bi ždeli doma pri starših do 40. leta. Ampak tega ne počne. Napisala je zakon, ki je predvsem namenjen ne mladin družinam, ampak bankam. Bankam, ki bodo seveda, tukaj sedaj vidijo samo zelene lučke in semaforje, kako bodo še dodatno ustvarjale nov bazen zakreditiranih državljank in državljanov. In pri nas, mimogrede, podatek, ki ga je smiselno na Odboru za finance poudariti večkrat, imamo samo še zasebne banke v lasti tujega kapitala. Tudi to družbeno komponento smo zgubili izvida. Zakon se, kot rečeno,</font><br>
<br>
<b><font size="4">12. TRAK: (SB) – 9.55</font></b><br>
<br>
<font size="4">(nadaljevanje) na prvi pogled resda zdi uspešen, lahko ga predlagatelji prodate kot rešujemo socialni in stanovanjski problem mladih posameznikov in družin, ampak je zgrešen v več točkah, ker, prvič, v ničemer ne posega v stanovanjski trg, ohranja visoke cene nepremičnin, ustvarja dodatno maso kreditojemalcev, kar gre na mlin bankam, še vedno naprej spodbuja lastniški model reševanja stanovanjskega vprašanja, čeprav je najemniški dokazano bistveno bolj cenejši in prijazen do mladih družin, na nikakršen način ne regulira trga, kar pa se prenaša in prevaja v življenja mladih družin zgolj in samo negativno. In zdaj, kaj storiti, kaj bi bila boljša alternativa tem rešitvam oziroma tem ne rešitvam? Država bi morala takoj zagotoviti sredstva za gradnjo 30 tisoč najemnih stanovanj. To ni v času, ko, še enkrat uporabim, imamo tako zelo brutalno elastičen proračun, kjer na tisočih nepotrebnih in družbeno škodljivih postavkah kar ni dna in dna zapravljanja, pa ne bom zdaj…</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Kolega Siter, prvi opomin. Vi govorite izven točke dnevnega reda, prej sem vas opozoril, tega ne bom dovolil. Zdaj vam izrekam prvi opomin  zato, ker kršite Poslovnik Državnega zbora in govorite o zadevah, ki se ne nanašajo na točko dnevnega reda. Prvi opomin vam izrekam. Izvolite, nadaljujte.</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Hvala. Sprejmem. Mimogrede izrekli ste opomin vsem mladim, ki iščejo stanovanja, pa ne morejo do strehe nad glavo.</font><br>
<font size="4">	Se pravi, najprej kar bi država morala storiti je zagotoviti dovolj najemnih stanovanj, ocene so 30 tisoč. Drugič, okrepiti regulacijo najemnega trga z omejevanjem višine najemnim in uvesti progresivni davek na nepremičnine in rente iz naslova oddajanje stanovanj. To so ukrepi, ki bi jih na tej točki v stanovanjski politiki nujno potrebovali zato, da se ta krč reši, da mladi ne ždijo doma pri starših, da si lahko privoščijo eno normalno streho nad glavo, ne pa da gledajo na nepremičine.net in se držijo za glavo, ko vidijo eno normalno družinsko stanovanje v Ljubljani za 430 tisoč evrov. In Ljubljana ni edini problematični konec, pojdite v katerokoli mesto tudi manjša mesta, tudi v mojih domačih Trbovljah vidim kako so cene v dveh, treh letih zrasle za 200 % in to ni normalno in normalno ni, da država ne poseže v tako brutalen napad trga nad osnovnimi življenjskimi dobrinami, nad osnovni socialni zemljevid države, nad mlade, ki vse kar hočejo je samo normalno življenje, pa jih trg tepe po glavi. Hvala.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec.</font><br>
<font size="4">	Kolegice in kolegi, zdaj, preden dam besedo predlagatelju, vam povem, da je dispozicija prijavljenih naslednja: poslanec Lenart, poslanec Rajh in poslanka Zabret. Najprej pa ima v skladu s predpisi oziroma pravili besedo predlagatelj poslanec Tomaž Lisec. Prosim.</font><br>
<br>
<b><font size="4">	TOMAŽ LISEC (PS SDS):</font></b><font size="4"> Hvala. Verjetno se bo treba večkrat oglasiti. Eni so pametni v teoriji, pozabljajo pa na prakso. Samo dva momenta, ki jih je ta Vlada sprejela za razliko od prejšnjih vlad, ki so zgradili v 8-ih letih – koliko – 300 najemnih stanovanj. Stanovanjski zakon sprejet 27.5.202 z 52 glasovi za, torej brez podpore Levice, ki veliko govori, nič pa ne naredi. Rešitve v tem zakonu. Zakon prinaša naslednje bistvene spremembe: pogoje za povečanje fonda javnih najemnih stanovanj, vzdržno stanovanjsko politiko, pravično neprofitno najemnino in več sredstev za stanovanjske sklade. Ta vlada je nekaj sprejela, en zakon, oziroma ta Državni zbor je sprejel zakon. Vlada je sprejela poslovno politiko Stanovanjskega sklada Republike Slovenije, kar pomeni 5 tisoč najemnih stanovanj do leta 2025. </font><br>
<br>
<b><font size="4">13. TRAK: (SC) – 10.00</font></b><br>
<br>
<b><font size="4">	</font></b><font size="4">(nadaljevanje) Drugi ukrep te Vlade poleg že prej omenjenega Gradbenega zakona in pa Zakona o urejanju prostora. Jaz osebno težko pristajam na fraze o tem kako je problem najemna stanovanja v Ljubljani. Slovenija ni samo Ljubljana in Slovenija ne potrebuje samo najemnih stanovanj in ko poslušam o tem kako si mladi v Ljubljani ne more privoščiti stanovanja za 430 tisoč evrov, spoštovani, v mojih koncih za ta denar dobiš noro veliko hišo in če mi ne verjamete pred tremi leti sem kupil, postavil montažno hišo pa ne bom sedaj o cenah, ampak niti blizu mi ni prišlo skupaj 430 tisoč evrov. Hiša, notranja oprema, nakup parcele, komunalno opremljanje, opremljanje okolice pa še kaj niti blizu nisem dal oziroma s kreditom ne bova z ženo dala v naslednjih desetletjih niti približno. Skratka, zelo me moti, da govorimo o problematiki najemnih stanovanj v Ljubljani, zaničujemo pa zasebno lastnino, zaničujemo trg, zaničujemo pridne mlade, ki si želijo morda kupiti ali pa sami dokler je še zakonodaja kolikor toliko fleksibilna zgraditi stanovanje ali pa bog ne daj očitno za nekatere hiše tudi izven Ljubljane. Na to logiko ne pristajam kako je Ljubljana in stanovanjska problematika v Ljubljani problematična vsi ostali pa pobrigajte se zase ne glede na to ali ste iz Posavja ali ste iz Koroške ali pa iz Goričkega in tako naprej. Skratka, v tem uvodnem delu poslušamo o tem kako bi morali zgraditi 30 tisoč najemnih stanovanj od ljudi, ki so bili prej nadstrankarska ali kako že nad koalicijska stranka pa so zgradili kaj? 300 najemnih stanovanj v preteklih šestih ali sedmih letih. To je realnost govoričenja ne pa realnost dejanskega stanja. Naš zakon gre v prid mladih, če bi si vsaj kdo prebral 6. člen ne samo v prid mladih, ampak smo dali v 6. členu zelo veliko težo tudi mladim družinam. Izhajali smo iz zelo različnih definicij, ki jih imamo tako v Stanovanjskem zakonu, v Družinskem zakonu nenazadnje pa vsaj tisti, ki smo občinski svetniki sprejemamo programe komunalnega opremljanja in pa občinske podrobne prostorske načrte in tam definiramo. Recimo v naši občini imamo podobno kot smo tukaj zapisali mladi… Recimo v naši občini mladi investitorji oziroma mlade družine do 38. leta starosti imajo 50 % oprostitev plačila komunalnega prispevka. Torej eni delamo na lokalni in državni ravni za mlade družine drugi pa sanjajo o 30 tisočih najemniških stanovanj. Ravno najemna stanovanja so tista, ki mlade držijo, ker osebno mislim pa mislim, da tudi moja celotna poslanska skupina, da če je nekdo lastnik nečesa bo veliko bolj skrbno sodeloval, deloval in pa ločeval kot pa nekdo, da ga nekdo skupi z najemnino. Jaz mislim, da 80 % mladih Slovencev raje da 500 evrov kredita za svojo lastno nepremičnino kot pa 500 evrov najema nekomu, ki ga – to se pa lahko strinjamo – skupi ali pa ne skupi nekdo, ki mu oddaja hišo ali stanovanje. </font><br>
<font size="4">	Toliko morda o tem 1. členu. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. Takoj. Repliko bo imel poslanec Primož Siter na predlagatelja, potem bomo nadaljevali z razpravo. Kolegice in kolegi, predno nadaljujemo mi danes obravnavamo Predlog Zakona o stanovanjski jamstveni shemi za mlade. Prosim vas in predlagam vam, da govorimo o tem, kar je zapisano v tem zakonu. Povzel sem denimo 10 takih točk, o katerih bi v okviru zakonskega besedila veljalo govoriti. To so recimo starosti tisti, ki so opravičeni do jamstev, potem status njihovega delovnega razmerja oziroma zaposlitve, višina povprečne plače, ki je pogoj za to, da so opravičeni </font><br>
<font size="4"> </font><br>
<b><font size="4">14. TRAK: (VP) 10.05</font></b><br>
<br>
<b><font size="4">	</font></b><font size="4">(nadaljevanje) do jamstva po tem zakonu. Potem denimo tudi skupni dohodki oziroma dohodki iz kapitala, ki so pogoj za to, da je nekdo upravičen do jamstva po tem zakonu. Definicija oziroma opredelitev članstva v mladi družini. Maksimalna višina posameznega posojila, ki ga lahko prejemnik dobi z jamstvom. Ročnost posameznega kredita, zavarovanje, način zavarovanja s hipoteko in z jamstvom, se pravi dvojno zavarovanje. Potem delež lastne udeležbe. In recimo na malo širšem nivoju obseg jamstvenih kvot. To so teme, ki jih ta zakon opredeljuje. Razumnem, da je danes 1. april in da so trije tedni do volitev, ampak s strankarsko propagando, z brezplodnim prerekanjem ne bomo ničesar naredili. Zato predlagam, da se v resnici osredotočimo na to, kar so predlagatelji v zakonu zapisali. In poleg teh deset točk, ki sem jih zdaj naštel, jih je seveda še nekaj, zlasti tistih, ki so opredeljene v amandmajih, in o tem razpravljamo.</font><br>
<font size="4">	Replika poslanec Primož Siter. Prosim. </font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa.</font><br>
<font size="4">	Zdaj takole. Jaz razumem, predlagatelj, vašo argumentacijo. Ampak še enkrat poudarim, stojite na napačnih temeljih. Trgu prepuščate vsa odprta vrata, ki si jih je sam izboril do zdaj, in na vsa ta odprta vrata, ki se prevajajo v masaker socialne države in socialne varnosti za mlade, na te temelje postavljate neke rešitve. S tem se jaz ne strinjam. Trg je treba omejiti. Trg je tisti, ki tukaj dela največjo škodo. Treba ga je regulirati. In zdaj, ko govorite o Ljubljani, Ljubljana versus ne-Ljubljana, jaz ne govorim o Ljubljani. Dejstvo je, da v Ljubljani je povpraševanje po stanovanjih, po najemnih in po stanovanjih za nakup največje. To je statistično dejstvo, o tem se ne gre prerekati. Ampak jaz sem vam govoril o svojih domačih Trbovljah, ki se soočajo s takim problemom, ki niso toliko daleč od vašega Posavja. </font><br>
<font size="4">	Zdaj kar se pa parametrov, predsednik, ki ste jih vi zdaj določili za razpravo oziroma teh deset točk, je pa tako. Ja, jaz se strinjam. Starost, status zaposlitve, dohodki od kapitala. Mislim, tukaj se kaže neka razglašenost predlagatelja, ki ne pozna terena. Ne ve, s čim se mladi danes soočajo. Koliko mladih ima pa prihodke od kapitala mesečno, ki ne presegajo povprečne plače?</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Kolega Siter, vi replicirate …</font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Koliko mladih … / izklop mikrofona/</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Vi replicirate poslancu Liscu, ne meni. Repliko imate na to, kar je predlagatelj govoril. Ne jaz. In osredotočite se na to, da replicirate poslancu Liscu. Replika je tri minute, do 10.10 vam dam še časa, da replicirate. </font><br>
<br>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala.</font><br>
<font size="4">	In govorimo o stanovanjski politiki za mlade. In zdaj jaz to predlagateljevo utemeljitev poskušam razumeti. Kako je uglašena z dejstvom, da večina mladih nima prihodkov od kapitala v višini povprečne plače? Da imamo brutalno, brutalno število prekarnih zaposlitev med mladimi, ki tako ali tako ne morejo priti do svojega kredita, ker nimajo rednih prilivov. Tako, da včeraj sem že uporabil to trboveljsko, če že o Trbovljah govorim, stvar je ausgleizana iz neke normalne logike razumevanja situacije mladih, ki tavajo po tem močvirju nepremičninskega trga. In to je to. Ta predlog je zalivanje tega močvirja, dodajanje dodatne kalne vode, da se ne bodo znašli, namesto da bi trg regulirali, namesto da bi višino cen in najemnin omejili, namesto da bi ponudili zadostno število dostopnih stanovanj. Vse te neke priče o tem, da levica pa v zadnjih 30 letih ni nič naredila v vseh drugih vladah in nekaj, ne vem, 30 let nazaj sem bil jaz v osnovni šoli, lepo prosim, no. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br>
<font size="4">	Kolegice in kolegi, nadaljujemo z razpravo. Kakor rečeno, zdaj je na vrst poslanec Jože Lenart, za njim bo poslanec Andrej Rajh.</font><br>
<font size="4">	Kolega Lenart, izvolite, prosim.</font><br>
<br>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala, predsednik. </font><br>
<font size="4">	Glejte, drage kolegice in kolegi, jaz mislim, da gre danes tu za neko strokovno odgovornost politike same predvsem pa seveda samega </font><br>
<br>
<b><font size="4">15. TRAK: (TB) – 10.10</font></b><br>
<br>
<font size="4">	(nadaljevanje) pripravljavca tega zakona, glede na to, kaj vse imamo danes na mizi, kajne.</font><br>
<font size="4">	Zakon o stanovanjski jamstveni shemi za mlade je bistven zakon. Mislim, da se v tem vsi strinjamo za mlado generacijo kot seveda temelj bodočega razvoja Slovenije naše družbe. Mladi morajo priti do stanovanja, morajo videti prihodnost v Sloveniji, doma, kjer živimo. Mislim, da se tu vsi strinjamo. Zdaj, res sem danes razočaran in praktično dobesedno besen, o čem se danes pogovarjamo, o teh banalnih problemih. Glejte, sam absurd je, da zaradi takšnih zadržkov, ki jih navaja Združenje banke Slovenije glede na kreditne sposobnosti, seveda to v povezavi z minimalno plačo, ki seveda smo jo nekje dali enkrat v te okvirje, da tega ne znamo(?) rešit. Če je združenje bank Slovenije, skupaj z izvršno oblastjo, skupaj z zakonodajno oblastjo, temu, tej zagati, nismo kos, potem res ne vem, kdo bo lahko to rešil. </font><br>
<font size="4">Še enkrat, vsi imamo v svojih, ker smo pred volitvami, v svojih programih, ta problem kot ključen, da mladim omogočamo, zagotovimo dostop do stanovanja in banalno je to, kar se danes pogovarjamo, kar nas je opozorila Združenje bank Slovenije, kar pa seveda tudi Zakonodajno-pravna služba je jasno povedala, da tega danes, kar imamo danes na mizi, še ni rešeno. Iz dopisa tega Združenja bank, ki je(?) žal, vidimo, ta opozorila, izgovore, v narekovajih rečem celo jokanje, zakaj, kako ne gre, kako ni sprejemljivo, spoštovani kolegice in kolegi. Kje pa so rešitve, zakaj pa potem neko združenje že v takem dopisu ne da rešitve? Zakon, ki ga imamo na mizi, bi moral imeti danes vse te rešitve, brez vsakršne dileme, da lahko to sprejemamo in vprašajmo se, zakaj pa je tako, predlagatelji. Predvsem zato, ker spet niste sodelovali z ključnimi deležniki, s stroko, na tem področju, in to je tista žalost, ker vse ad hoc na hitro rešujete in potem pozabljate na takšne banalne stvari, kajne, jaz govorim v narekovajih banalne. Vse to je možno rešit, samo treba se je usesti skupaj in pravočasno zadeve postavit na svoje mesto.</font><br>
<font size="4">In zato pričakujem danes tudi od, tu, od predstavnikov ministrstev, da na to, kar je opozorjeno, ali so rešitve, ali je to rešljivo ali ni, da ne bomo danes sprejemali ta zakon, v narekovajih, kot zopet mačka v žaklju. To je neodgovorno od politike, da vsi želimo, govorimo, kako pa bomo vse to naredili, zakaj nam pa en takšen zakon potem to preprečuje. To je absurd. Na to danes opozarjam. To je nujno, saj razvoj Slovenije, še enkrat, temelji na mladih, kjer je dostop do stanovanj seveda ključni ukrep, ki ga moramo rešit. Obljube brez rešitev je populizem in tega si predvsem v naši stranki ne želimo, zato danes želim slišati, kje so rešitve.</font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br>
<font size="4">Kolega Lenart, dovolite, omenili ste dopis Združenja bank, oni so tam zelo jasno rešitev predlagali. Ta rešitev je, da banka Slovenije omili ali pa odpravi makrobonitetni ukrep, ki je v veljavi od 1. novembra 2019, tako da, čisto dejstveno ni točno, da nam v dopisu niso predlagali rešitve, je pa seveda ključna zadeva tam, ki jo omenjajo, ko smo ravno pri tej zadevi, ali s potencialnim sprejetjem tega zakona lahko dosežemo, da oseba, ki trenutno kreditno ni sposobna, postane kreditno sposobna. To je tisto bistvo. To je tudi, mislim da, ključna dilema, o kateri se danes pogovarjamo.</font><br>
<font size="4">Nadaljujemo z razpravo. Zdaj je takole. Kolega Rajh, kolegica Zabret in kolegica Zavadlav Ušaj.</font><br>
<font size="4">Kolega Andrej Rajh, izvolite, prosim.</font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Hvala lepa.</font><br>
<font size="4">Lep pozdrav ponovno!</font><br>
<font size="4">Poglejte, za stranko SAB so mladi zelo pomembna tema in če mladi želijo samostojno nadaljevat svoje življenje, se najprej morajo izobrazit, potem dobit službo in seveda tudi stanovanje. Zdaj, vprašanja, ali lastniško stanovanje ali najemno stanovanje, je seveda vprašanje in izbira in tu je Banka Slovenije oziroma Združenje bank podalo jasno pripombo na ta zakon, da zakon ne omogoča kreditno nesposobnim ljudem, </font><br>
<br>
<b><font size="4">16. TRAK: (NB) – 10.15</font></b><br>
<br>
<font size="4">	(Nadaljevanje) mladim najem posojila in vemo, da si združenje bank že dalj časa prizadeva, odpravo te omejitve. Banka Slovenije je še zmeraj trdna na svojih stališčih in je ona neodvisen organ, lahko pa iz tega trdnega njenega stališča sklepamo nekaj drugega, da je trg nepremičnin precenjen. Nemška centralna banka jasno opozarja, da je v Nemčiji glede na gospodarske in demografske razmere trg precenjen za 30 do 40 %. Naša Banka Slovenije tukaj takih izjav sicer ne daje, imamo pa bistveno slabše demografske razmere kot v Nemčiji in tudi gospodarstvo je kar se hierarhije tiče, za nemškim. Tako, da očitno obstajajo taka tveganja, pa jih ta poročila od Banke Slovenije tudi Geodetskega zavoda ne naslavljajo. Bi se pa morali zavedati, da če je nekje gradbena cena nepremičnine okrog tisoč evrov, potem je neetično in nemoralno od nekega mladega zahteva, da bo tako nepremičnino kupil ali pa si najel vseživljenjski kredit za dva, tri tisoč ali pa celo 4 tisoč evrov na kvadratni meter in to moramo mi, to vprašanje mi moramo nasloviti in jasno tudi iz Državnega zbora in tudi državne inštitucije morajo tukaj dati jasno sporočilo. Torej, če je gradbena cena okrog tisoč evrov na kvadratni meter po taki vrednosti zavarovalnice namreč zavarujejo gradbeno vrednost objekta, potem bi se tudi tukaj morale te cene v tem rangu gibati. Tukaj govorimo o gradbeni ceni brez komunalnega, brez zemljišča in komunalne opreme. To je glavni problem. Zdaj, kako rešiti te težave mladih, ki so kreditno nesposobni, po merilih Banke Slovenije, je seveda možnost tudi en sistem, kot se reče odkup skozi najem. Torej mlad, ki je danes kreditno nesposoben, plačuje najemnino, ki se mu kasneje ko se odloči za nakup, lahko tudi poračuna. To je ena zadeva, ki bi jo ta zakon moraj po mojem, če bi želel vsebinsko naslavljati težave mladih, tudi vključevati. </font><br>
<font size="4">	Ko sem pogledal v bistvu zakon, po mojem mnenju je zelo nedorečen. V 5. členu se sklicuje na sprejetje uredbe, torej v bistvu, da se podrobnosti glede opredelitev meril, pogojev in postopka za izdajo jamstev bo določeno v uredbi, torej to je bistven del, ki bi ga moral zakon, če bi želel karkoli urejati, nasloviti. </font><br>
<font size="4">	Druga zadeva pa je ta pripomba od Združenja bank, ki se nanaša na regulatorja, ki dejansko kreditno nesposobnim nič ne pomaga. To je jasno. In sprejet zakon za tiste, ki se že po sedanjih pravilih lahko sposodijo denar in torej tem ne bo koristil, tem ki so pa kreditno nesposobni pa tudi ne bo koristil. Tako da, jaz ne morem sprejeti obrazložitve, da ne gre to za en predvolilni zakon. Torej, po mojem gre za en tak poizkus predvolilne propagande. Je pa ta zakon v bistvu brez vsebine in ne bo imel na tiste, ki potrebujejo rešitev stanovanjskega problema, nobenih koristnih učinkov. </font><br>
<font size="4">	Hvala lepa. </font><b><font size="4">	</font></b><br>
<b><font size="4">	</font></b><br>
<b><font size="4">	PREDSEDNIK ROBERT POLNAR:</font></b><font size="4"> Hvala, kolega Rajh. </font><br>
<font size="4">	Na vrsti za razpravo je poslanka Andreja Zabret, za njo poslanka Zavadlav Ušaj. Kolegica Andreja Zabret, izvolite, prosim.</font><br>
<br>
<b><font size="4">	ANDREJA ZABRET (PS LMŠ):</font></b><font size="4"> Hvala za besedo. </font><br>
<font size="4">	V LMŠ podpiramo vsako stvar, ki doprinaša k reševanju stanovanjske problematike. Tudi v času naše Vlade smo pripravili zelo podoben zakon o katerem danes govorimo in tudi sprejeto je bilo že poroštva v letnem obsegu 200 milijonov, pa so takrat določene stranke, ki so danes v koaliciji, temu nasprotovale, danes pa pač govorijo kako se prizadevajo za reševanje stanovanjske politike in tako naprej. </font><br>
<font size="4">	Zdaj, reševanje stanovanjske politike ni samo današnji </font><br>
<br>
<b><font size="4">17. TRAK (VI) 10.20</font></b><br>
<br>
<font size="4">	(nadaljevanje) zakon, ki ga obravnavamo, ampak je splet oziroma skupek zelo različnih ukrepov, to verjetno vsi vemo. Ti ukrepi seveda so lahko zelo različni, tudi javna najemna stanovanja, javno-zasebna partnerstva, regulacija, kratkoročnih najemov večstanovanjskih stavbah, kot so recimo Airbnb, Booking in tako naprej. Sprejetje nekega takega zakona, ki ga danes obravnavamo in ustanovite stanovanjskih zadrug. In nenazadnje morda, da smo omenim, ker imamo tudi v našem programu, prostovoljna, ena izmed možnosti, prostovoljna aktivacija bančnih depozitov z izdajo namenskih državnih obveznic z zajamčenim donosom. To je bilo tudi pozitivno ocenjeno s strani in Ministrstva za finance in pa tudi Banke Slovenije. Tako da ta stvar ni čisto, bom rekel, neuresničljiva. </font><br>
<font size="4">	Predvsem kar me je pa danes pri, načeloma v LMŠ temu zakonu ne bomo nasprotovali, ker je kljub temu, kot sem omenila, vsaka rešitev dobrodošla. Vendar pa me zanima, kako v praksi pravzaprav želite ta oziroma kako se bo v praksi ta zakon izvajal. Namreč, na to opozarja, ko smo že danes slišali Združenje bank Slovenije, tudi Zakonodajno-pravna služba. Ker pravzaprav s tem zakonom ne bomo mi dobili čisto nič več kreditno sposobnih prebivalcev. Zakon v ničemer ne daje možnosti, da bi bili ljudje bolj kreditno sposobni, vemo s čim lahko to rešimo. Se pravi, z ukrepom Banke Slovenije, da ta makrobonitetni ukrep umili oziroma zniža ali popravi kriterije na podlagi katerega bi potem ljudje bili bolj kreditno sposobni. Vemo, da tudi z zvišanjem minimalne plače se je ta makrobonitetni ukrep še bolj zaostril, so še manj kreditno sposobni ljudje. Zato me pač zanima, kako, bi prosila konkreten odgovor od državne sekretarke, kako se bo ta zakon izvajal. Namreč, če sedaj pogledamo pravzaprav je neizvedljiv, nam nič ne pomaga, ker v bistvu z zakonom ne blažimo ukrepa Banke Slovenije, niti ga ne moremo, ker Banka Slovenija je avtonomna pri teh odločitvah. In pa sedaj s tem zakonom pravzaprav mi rešujemo samo poroštva, to je pa v bistvu sekundarni vir poplačila kredita. Še vedno pa nismo rešili, se pravi, kreditne sposobnosti ljudi. In mene pač zanima, kako boste to rešili, da bo potem ta zakon, ki načeloma seveda z nekimi popravki, na katere opozarja tudi Zakonodajno-pravna služba, bi bila morda oziroma bi bila dobra rešitev eden izmed kamenčkov v reševanju stanovanjske politike. Tako da bi prosila za res konkreten odgovor državne sekretarke, ker na podlagi tega se tudi osebno lahko odločim pravzaprav ali podprem ta zakon ali podpiramo nekega, kot je že kolega rekel, mačka v žaklju, kar pa mi osebno ni interes in gre pravzaprav potem samo za eno predvolilno piar zgodbo vladajoče stranke SDS. Pri tem pa res ne bi rada sodelovala. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, kolegica Zbret. Kolegice in kolegi, mnenje vlade smo vsi prejeli. Članice in člani odbora, v tistem mnenju vlade mislim, da je popolnoma razvidno, da je vlada izjemno zadržana do tega zakona in da tudi zelo tako narahlo sugerira, da so določene rešitve nesprejemljive oziroma neizvedljive, tudi ta, ki jo je ravnokar spoštovana kolegica Zabret omenila. To mislim, da je dobro upoštevati. </font><br>
<font size="4">	Nadaljujemo razpravo. Na vrsti je poslanka Elena Zavadlav Ušaj. </font><br>
<br>
<b><font size="4">	MAG. ELENA ZAVADLAV UŠAJ (PS SDS):</font></b><font size="4"> Hvala za besedo, predsednik. Lep pozdrav državna sekretarka in kolegice in kolegi v dvorani!</font><br>
<font size="4">	Sama seveda tudi izpostavljam to, da je vsak državljan in državljanka Republike Slovenije </font><br>
<br>
<b><font size="4">18. TRAK: (SB) – 10.25</font></b><br>
<br>
<font size="4">(nadaljevanje) mora imeti pravico, ki je dana, pravico do stanovanja kot temeljne človekove pravice in to mora tudi potem Republika Slovenija omogočati. Zato vsaka rešitev, ki jo podajamo danes in ki se je tudi v preteklih mesecih naredila je korak naprej k iskanju, da pridemo do tega, da vsakemu omogočimo vsaj tisti, ki ima željo in voljo, da bi se osamosvojil. Bistvo, kar bi jaz rada poudarila, je to, da mi ne smemo gledati, da bomo iskali take rešitve, ki bodo mlade omejili, da bodo še vedno priklenjeni na neko odvisnost, na socialno odvisnost, na odvisnost bodisi ali od države ali bodisi od staršev, ampak mi moramo mlade vzgojiti in naučiti in jim dati možnost, da postanejo samostojne osebe, samostojne odrasle osebe, kjer bodo imele rešen bivanjski problem. S tem, ko bi mi iskali rešitve v smeri večanja števila najemnih stanovanj je to rešitev le za kratek čas, to ne more biti rešitev na dolgoročno, na več let, ne pa sploh za celo življenje. In tako kot je že bilo predhodno so kolegi povedali, da je prva rešitev bila v stanovanjskem zakonu, to je bila tista v bistvu minimalna rešitev, da se poišče prazne kapacitete in jih da možnost v uporabo mladi generaciji je ta današnji predlog zakona nadaljevanje reševanja problema. In sicer kar je pomembno je to, da starost, ki jo imajo upravičenci, ni nizka in ni zanemarljiva, je 38 let starosti, tako da 38 let starosti nekoga vemo, da to ni več tista nizka starost 27 let, ko se je včasih gledala, da je mlad človek do 27. leta, ampak tukaj se dviguje na 38 let. In pomembni so tudi ostali pogoji za pridobitev kredita. Tako imamo ročnost posameznega kredita je lahko največ 30 let, tudi to ni kratka doba, ampak 30 let, če prištejemo 38 vidimo, da potem pride ta oseba že do neke relativne starosti, ki je nekje še zmožna, da se kredi odplačuje. Potem imamo glavnico kredita za posamezno stanovanjsko nepremičnino, ki ne sme znašati več kot 200 tisoč evrov, za 200 tisoč evrov pa danes, tako kot je kolega Lisec povedal, dobimo nepremičnino na podeželju že luksuzno, ne samo tisto osnovno. Ne moremo pa primerjati to s stanovanji bodisi tako v Ljubljani kot tudi če gledam pri nas v Novi Gorici, tudi v Novi Gorici niso stanovanja nič kaj dosti manj ovrednotena nakup stanovanja kot tudi ostalih nepremičnin, zato se veliko mladih pri nas ob meji odloča za nakup stanovanja v sosednji Gorici, ki je le korak oddaljena od Nove Gorice in je sicer meja vmes, ampak so cene bistveno nižje, vsaj za polovico nižje kot v Novi Gorici oziroma pri nas v Sloveniji. Potem je pomembno, da vsak kreditojemalec mora zagotoviti lastno udeležbo v višini najmanj 20 % sredstev, glavnice kredita. Tudi to kaže na neko kreditno sposobnost posameznikov, ki jemljejo kredit in predvsem se tudi nekje zagotovi, da misli resno z najemom kredita. Glede zavarovanja kredita pa poleg jamstva imamo tudi hipoteko na to nepremičnino in res je, kar ste že kolegice in kolegi omenili, bi naslednja rešitev morala biti poleg tega kar nam ponuja današnji zakon bi morali iskati </font><br>
<br>
<b><font size="4">19. TRAK (VI) 10.30</font></b><br>
<br>
<font size="4">	(nadaljevanje) to kar je napisalo Združenje bank Slovenije, in sicer glavni problem je namreč primarni pogoj za odobritev kredita potrošnikov v skladu z veljavnimi predpisi, ki ga preverjajo za kreditno sposobnost. In sicer, trenutno je, da mora ostati vsaj znesek v višini neto minimalne plače, kar je velik problem pa je tudi to, da tiste družine, tisti starši, ki imajo otroke se šteje za vsakega otroka še 238 evrov na otroka, če sta dva starša. Če je en starš pa 309 evrov na otroka. Kar je v bistvu nesmiselno, tako da če bi že pogoj v bistvu zahteva za znesek, ki se pribije na enega otroka oziroma dva in več, seveda več otrok kot je toliko manj so potem starši kreditno sposobni. Že to, če bi umaknili, predvsem z vidika, ker je drugi vrtec oziroma vrtec za drugega otroka sedaj brezplačen, kar pomeni, da starši ne potrebujejo imeti toliko sredstev za neko varnost, menim, da bi to bil res prvi naslednji korak, ki bi ga morali storiti. In v tej smeri tudi iskati rešitev, da vsaj ta pogoj, da se umakne, tudi če ostane potem pogoj, da mora na računu ostati znesek v višini neto minimalne plače. Kajti, vemo, da banke imajo, predvsem gredo nasproti mladim in nasproti tistim, ki si želijo vzeti kredit, stanovanjski kredit, predvsem s tem ko prištevajo v ta znesek tudi znesek, ki ga dobijo iz naslova regresa, iz naslova potnih stroškov. In zato je nadaljevanje s tem zakonom, ta zakon je vsekakor potrebno podpreti, zato da je osnova za naprej. In naslednji korak je iskanje kako znižati ta znesek, ki mora ostati na računih kreditojemalcev. Hvala. </font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa Zavadlav Ušaj. Preden zaključim razpravo o amandmaju k 1. členu sprašujem državno sekretarko z Ministrstva za finance ali želi glede na razpravo poslanca Jožeta Lenarta in glede na razpravo poslanke Andreje Zabret kaj odgovoriti? Gospa Maja Hostnik Kališek, državna sekretarka z Ministrstva za finance. Prosim. </font><br>
<br>
<b><font size="4">	MAJA HOSTNIK KALIŠEK:</font></b><font size="4"> Hvala lepa. Kot je že gospod Polnar tudi poudaril, Vlada je podala mnenje. Lahko pa zakon služi kot vzvod za omilitev sklepa Banke Slovenije. Vendar bi pri tem poudarila, kot sem že v začetnem nagovoru, Banka Slovenije je po Ustavi samostojna institucija. Hvala lepa. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka. </font><br>
<font size="4">	Spoštovani kolega Lenart, štiri leta ste poslanec, izkušen človek ste, pa menda niste pričakovali kakšen drugačen odgovor? Vemo kakšna je situacija in tudi imamo dopise relevantnih inštitucij, ki smo jih vsi, verjamem, pogledali. Zaključujem razpravo o 1. členu in amandmaju k temu členu. </font><br>
<font size="4">	Prehajamo torej na odločanje o amandmaju k 1. členu. V nadaljevanju, ne bom ponavljal, zato sedaj povem, da so predlagatelji vseh amandmajev iste poslanske skupine, to so poslanske skupine SDS, NSi in Konkretno. </font><br>
<font size="4">Glasujemo torej o amandmaju k 1. členu. Navzočih je 15 članov. Glasujemo. </font><br>
<font size="4">Kdo je za? (10 članov.) Je kdo proti? (1 član.)</font><br>
<font size="4">Ugotavljam, da je amandma sprejet. </font><br>
<font size="4">Prehajamo na 2. člen in amandma k 2. členu. Želi kdo besedo? Če ne, potem prehajamo na odločanje o amandmaju k 2. členu. Navzočih je 15 članov. Glasujemo.  </font><br>
<br>
<b><font size="4">20. TRAK: (NB) – 10.35</font></b><br>
<br>
<font size="4">	(Nadaljevanje) Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na 3. člen in amandma k temu členu. Začenjam glasovanje o amandmaju k 3. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet.</font><br>
<font size="4">	V razpravo dajem 4. člen, h kateremu ni vloženega amandmaja. Razprave ni. </font><br>
<font size="4">	Zato prehajamo na 5. člen. Tukaj pa imamo en amandma. Želi kdo besedo? (Ne.) Zato začenjam glasovanje o amandmaju k 5. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na 6. člen in amandma k 6. členu. Ni razprave, zato začenjam glasovanje o amandmaju k 6. členu. Navzočih je 15 članov. Glasujemo. </font><br>
<font size="4">	Kdo je za? (11 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na 7. člen in amandma k 7. členu. Začenjam glasovanje o amandmaju k 7. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem 8. člen, h kateremu ni bilo vloženega nobenega amandmaja. Ni razprave. </font><br>
<font size="4">	Zato prehajamo na 9. člen in amandma k temu členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na 10. člen in amandma k 10. členu. Začenjam glasovanje o amandmaju k 10. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem člene od 11 do vključno 16. K tem členom ni bilo vloženih amandmajev. </font><br>
<font size="4">	Prehajamo torej na 17. člen, kjer imamo en amandma. Začenjam glasovanje o amandmaju k 17. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na 18. člen in amandma k temu členu. Začenjam glasovanjem o amandmaju k 18. členu. Navzočih je 15 članov. Glasujemo. </font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem člene od 19 do vključno 23. K tem členom ni bilo vloženih amandmajev. Ni razprave. 	</font><br>
<font size="4">	Na ta način tudi zaključujem razpravo o členih in o vloženih amandmajih. </font><br>
<font size="4">	V skladu s predhodno sprejeto odločitvijo odbora prehajamo zdaj na glasovanje o vseh členih skupaj.  </font><br>
<br>
<b><font size="4">21. TRAK (VI) 10.40</font></b><br>
<br>
<font size="4">	(nadaljevanje) Prehajamo na glasovanje o vseh členih skupaj. Navzočih je 15 članov. Glasujemo. </font><br>
<font size="4">Kdo je za? (10 članov.) Je kdo proti? (2 člana.)</font><br>
<font size="4">Ugotavljam, da so členi sprejeti.</font><br>
<font size="4">	S tem zaključujem obravnavo predloga zakona na Odboru za finance. </font><br>
<font size="4">	Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. </font><br>
<font size="4">Predlagam, da kot poročevalec na seji Državnega zbora nastopim sam. </font><br>
<font size="4">Na ta način, kolegice in kolegi, zaključujem to točko dnevnega reda in 72. nujno sejo Odbora za finance. </font><br>
<font size="4">Hvala. </font><br>
<br>
<b><font size="4">Seja je bila končana 1. aprila 2022 ob 10.41.</font></b>