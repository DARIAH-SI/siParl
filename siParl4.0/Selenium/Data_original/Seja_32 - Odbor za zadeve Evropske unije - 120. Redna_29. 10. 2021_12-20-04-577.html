<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">120. redna seja</font></b><br>
<br>
<b><font size="4">(29. oktober 2021)</font></b><br>
</p></div><br>
<b><font size="4">Sejo je vodil mag. Marko Pogačnik, predsednik Odbora za zadeve Evropske unije.</font></b><br>
<b><font size="4">Seja se je začela ob 9.03.</font></b><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice in  kolegi. Začenjam 120. sejo Odbora za zadeve Evropske unije. </font><br>
<font size="4">Obveščam vas, da so zadržani in da se današnje seje ne morejo udeležiti mag. Andrej Rajh, Zmago Jelinčič in dr. Franc Trček. Na seji kot nadomestni član sodelujejo gospa poslanka Alenka Jeraj nadomešča poslanca gospoda Jureta Ferjana.</font><br>
<font size="4">Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika vlade ter predstavniki vlade in Državnega sveta. Vse navzoče prav lepo pozdravljam.</font><br>
<font size="4">	</font><br>
<font size="4">Prehajamo na </font><b><font size="4">določitev dnevnega reda seje</font></b><font size="4">. S sklicem seje ste prejeli predlog  seje odbora dnevnega reda. Ker v poslovniškem roku nisem prejel predlogov za njegovo spremembo, je določen takšen dnevni red seje, kot smo ga prejel s sklicem.</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O PRESTRUKTURIRANJU OKVIRA UNIJE ZA OBDAVČITEV ENERGENTOV IN ELEKTRIČNE ENERGIJE.  </font></b><font size="4">Gradivo od 1. do 7. točke ter od 10. do 14. točke smo prejeli od vlade 14. septembra na podlagi prvega odstavka 4. člena Zakona o sodelovanju med Državnim zborom in vlado v zadevah Evropske unije. Skrajnji rok za njihovo obravnavo v Državnem zboru je danes. Gradivo k 1. in 2. točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance  kot matičnemu delovnemu telesu. Slednji je omenjeno gradivo obravnaval na 62. nujni seji, 22. oktobra in sprejel mnenje, ki smo jih prejeli.</font><br>
<font size="4">	Naprošam državno sekretarko na Ministrstvu za finance mag. Majo Hostnik Kališek, da nam predstavi predlog direktive in zlasti predlog stališča Republike Slovenije.</font><br>
<br>
<b><font size="4">MAG. MAJA HOSTNIK KALIŠEK:</font></b><font size="4"> Hvala lepa. Spoštovani predsednik odbora, spoštovane </font><br>
<br>
<b><font size="4">2. TRAK: (ŠS) – 9.05</font></b><br>
<br>
<font size="4">(nadaljevanje) poslanke in poslanci. Predlog prenovljene direktive sveta o prestrukturiranju okvira Unije za obdavčitev energentov in električne energije je del podnebno energetskega svežnja pripravljeni na 55, ki ga je Evropska komisija predstavila in objavil a 14. julija 2021. </font><br>
<font size="4">Sveženj vsebuje zakonodajne predloge z namenom uskladitve okoljsko energetskega okvira Unije s ciljem za zmanjšanje emisij toplogrednih plinov unije do leta 2030 ter ciljem podnebnim nevtralnosti do leta 2050 v kontekstu evropskega zelenega dogovora.</font><br>
<font size="4">V nadaljevanju vam želim predstaviti ključne rešitve predloga direktive. Te spreminjajo enotni okvir obdavčitve energije v uniji, da prispevajo k naporom za znižanje emisij toplogrednih plinov ter da zagotavljajo stabilno raven javno finančnih prihodkov  v državah članicah. Prenovljena direktiva določa obdavčitev energije na podlagi energetske osebnosti energenta in električne energije ob upoštevajo kriterija okoljske učinkovitosti. Seznam energentov se dodajajo novi izdelki, kot so izdelki iz biomase, biogoriva, biometan, vodnik, amonijak in biomasa za ogrevanje. </font><br>
<font size="4">Zvišuje se najnižje ravni obdavčitve v prehodnem obdobju od 2023 do 2033 in vključujejo gibanje letnega indeksa cen življenjskih potrebščin. Ohranja se preferenčna nižja obdavčitev električne energije. V obdavčitev energije se vključujejo do sedaj izvzeta poraba energentov in električne energije za proizvodnjo nekovinskih mineralnih izdelkov in porabe goriva za letala in plovila. V obdavčitev se vključuje raba biomase v napravo s prehodno toplotno močjo nad 5 megavatov. Odpravlja se opcija ugodnejše davčne obravnave dizelskega goriva za cestni prevoz blaga in potnikov. </font><br>
<font size="4">Omogoča se opcijske oprostitve obdavčitve za nekatere energente ali električno energijo iz obnovljivih virov energije in v specifičnih panogah ter za energetsko intenzivno podjetja. Za ranljivejša gospodinjstva se v prihodnjem 10  letnem obdobju lahko določi popolno oprostitev obdavčitve za energente za ogrevanje in električno energijo. Z namenom nadzora nad vnosom energenta v izogib davčnim utajam se dopolnjuje definicija standardnega rezervoarja za gorivo in v seznam energentov, ki so predmet trošarinskega nadzora dodaja mazalna olja za katera se zaznavajo zlorabe pri njihovi proizvodnji, distribuciji in porabi z namenom izogibanja plačila davkov in dajatev.</font><br>
<font size="4">Republika Slovenija predlog prenovljene direktive načelno podpira. Pri posamezni predlaganih rešitvah, zlasti pri določanju najnižjih ravni obdavčitve za energente si bo Republika Slovenija prizadevala, da se oblikujejo rešitve, ki bodo sledile okoljskim ciljem, upoštevale vidik vpliva na javno finančne prihodke, na posamezne sektorja gospodarstva in socialni vidik.</font><br>
<font size="4">Republika Slovenija si bo prizadevala za postopno uveljavljanje rešitev, ki ne bodo povzročale dodatnih administrativnih bremen za zavezance. Obenem pa prispevale k uresničevanju okoljskih ciljev in zavez Republike Slovenije z vso odvisnosti z drugimi predlogi ukrepov iz paketa pripravljeni na 55.</font><br>
<font size="4">Spoštovani, predlagam, da podprete predstavljeno stališče. Hvala.</font><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovana državna sekretarka hvala za vašo predstavitev. Na 72. seji 25. oktobra je gradivo k 1. in 2. točki dnevnega reda ter od 10. do 14. točke obravnavala tudi Komisija Državnega sveta za mednarodne odnose in evropske zadeve ter sprejela mnenja, ki smo jih prejeli. </font><br>
<font size="4">Za predstavitev mnenja komisije Državnega sveta k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Spoštovani, hvala za besedo. Komisija tudi načelno podpira predlog stališča ter pozdravlja namen in cilje prenovljene direktive. Izpostavljamo pa vpliv na javno finančne prihodke kot posledico sprememb zakona o trošarinah. </font><br>
<font size="4">	Nastanek obveznosti za poplačilo za trošarine za določene energente, kot so metan, bigorivo in zemeljski plin. Tukaj imamo vprašanje. Sicer je bilo pojasnjeno kdaj nastane obveznost za obračun in plačilo predmet obdavčitve oziroma oprostitve električne energije in ne njen vir. To so bili odgovori. Sicer podpiramo predlog stališča Republike Slovenije do predloga direktive. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala gospod Vnučcu za predstavitev. Odpiram razpravo. Gospa Nataša Sukić.</font><br>
<br>
<b><font size="4">	NATAŠA SUKIĆ ( PS Levica):</font></b><font size="4"> Ja lep pozdrav. Samo eno drobno pripombo no. Mene moti ta dikcija, ki je malo preveč ohlapna, da </font><br>
<br>
<b><font size="4">3. TRAK: (ŠS) – 9.10</font></b><br>
<br>
<font size="4">	(nadaljevanje) kako postopoma zato ker nič ne definirate kaj je postopoma. Malo se odmikate. Mislim cilji direktive so pravi, da se razumemo, samo Slovenija ima malo težave s temi direktivami in potem nekako izmuzljivo rečete postopoma bomo to, postopoma bomo ono. </font><br>
<font size="4">	Ampak glejte ravnokar recimo pri boju s podnebnimi spremembami ko vemo da moramo za 55% zmanjšati izpuste toplogrednih plinov do leta 30, vi recimo rušite prepoved frakinga. Fraking je pridobivanje fosilnega energenta zemeljskega plina tako da in ta postopoma, postopoma da bo Slovenija neke male izjeme si privoščila, mene pač to moti in bi rada vedela, kaj je ta postopoma pomeni in kako mi eno stališče mogoče v načelu zagovarjamo v Evropi doma pa potem s konkretnimi politikami rušimo te koncepte. Čisto zelo zares in konkretno. Me zanima ta diskrepanca, no ker to sprenevedanje, da v Evropi vedno kimamo in se delamo fine in nekako zavijamo v neke postopoma, pač ni prav in zato jaz takih stvari stališč Republike Slovenije, ne direktiv, da se razumemo, direktive so prave, ne morem podpreti.</font><br>
<font size="4">	Prosim za pojasnilo. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Ja hvala. Vidim, da interesa za razpravo ni, zato dajem na glasovanje Predlog stališča Republike Slovenije do Predloga direktive, ki se glasi: Republika Slovenija načeloma podpira predlog prenovljene direktive o prestrukturiranju okvira Unije za obdavčitev energentov in električne energije pri posameznih predlaganih rešitvah zlasti pri določanju najnižjih ravni obdavčitve za energente si bo Republika Slovenija prizadevala, da se oblikujejo takšne rešitve, ki bodo upoštevale potrebne spremembe politike obdavčitve energije v Republiki Sloveniji z namenom zasledovanja okoljskih ciljev in bo pri tem upoštevan vidik vpliva na javno finančne prihodke na posamezne sektorje gospodarstva in socialni vidik. </font><br>
<font size="4">	Republika Slovenija bi so prizadevala za postopno uveljavljanje rešitev, ki ne bodo povzročale dodatnih administrativnih bremen za zavezance, hkrati pa bodo prispevale k uresničevanju okoljskih ciljev in zavez Republike Slovenije v soodvisnosti z drugimi predlogi ukrepov iz paketa fit for 55.</font><br>
<font size="4">	Naprošam za glasovanje. Glasovanje se je začelo.</font><br>
<font size="4">	Kdo je za? (6 članov.) Je kdo proti? (Nihče.)</font><br>
<font size="4">	Ugotavljam, da je stališče sprejeto.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI MEHANIZMA ZA OGLJIČNO PRILAGODITEV NA MEJAH</font></b><font size="4">. Naprošam državno sekretarko na Ministrstvu za finance mag. Majo Hostnih Kališek, da nam predstavi predlog uredbe in zlasti predlog stališča Republike Slovenije.</font><br>
<br>
<b><font size="4">	MAG. MAJO HOSTNIH KALIŠEK:</font></b><font size="4"> Hvala lepa. Spoštovani eden izmed ključnih predlogov iz paketa pripravljeni na 55 je tudi odredba o vzpostavitvi mehanizma za ogljično prilagoditev na mejah.</font><br>
<font size="4">	Cilj mehanizma je preprečiti selitev gospodarskih aktivnosti z večnim ogljičnim odtisom v tretje države zaradi višjih podnebnih zahtev v EU. C-bam se želi nadomestiti obstoječe mehanizme za preprečevanje selitve virov ogljika predvsem dodelitev brezplačnih emisijskih kuponov v sistemu za trgovanje s pravicami do misije toplogrednih plinov  v Uniji ter tako zagotoviti da blago iz uvoza vsebuje strošek ogljičnega odtisa. Gre za okoljski ukrep. C-bam se bo vzpostavil za blago, uvoženo iz tretjih držav na carinsko območje Unije. C-bam se vzpostavlja za blago iz sektorja cement, električna energija, gnojila, železo in jeklo ter aluminij. Implementacija mehanizma je predvidena 1. januarja 2023. </font><br>
<font size="4">	V triletnem prehodnem obdobju do konca leta 2025 je predvideno poročanje o misijah uvoženega blaga. Od leta 2026 se bo deset let C-bam postopoma uvajal, vzporedno s postopno odpravo brezplačnih pravic na emisije toplogrednih plinov v sistemu EU ETS po 10% na leto. Evropska komisija ocenjuje povečanje prihodkov EU od leta 2030 za 9,1 milijarde eurov letno in sicer iz naslova C-bam za dvig 1 milijarde eurov in iz naslova ukinitve brezplačnih pravic do emisije toplogrednih plinov za 7 milijard eurov letno. </font><br>
<font size="4">	Prihodki so predvideni kot novi lastni vir Evropske unije za poplačilo obveznosti v okviru mehanizma za okrevanje in </font><br>
<br>
<b><font size="4">4. TRAK: (ŠS) – 9.15</font></b><br>
<br>
<font size="4">	(nadaljevanje) odpornost. Po podatkih statističnega urada Republike Slovenije je bilo v Slovenijo v letu 2020 iz tretjih držav, ki nimajo primerljivega sistema za določitev cene ogljika uvoženega za 278 milijonov eurov blaga iz C-bam sektorjev. Torej bo za 0,9% vsega blaga uvoženega oziroma vnesenega v Slovenijo treba zagotoviti kupone C-bam.</font><br>
<font size="4">	Pri zasnovi ukrepa so se upoštevala pravila svetovne trgovinske organizacije in druge mednarodne obveznosti unije.  S C-bam se želi tuje proizvajalce in uvoznike v Evropsko unijo motivirati, da zmanjšajo svoje misije ogljika, zato je dejavno osveščanje tretjih držav pomembno za razumevanje in izpolnjevanje zahtev v zvezi s C-bam. V stališču Republike Slovenije načelno podpira predlog uredbe evropskega parlamenta in sveta o vzpostavitvi mehanizma za ogljično prilagoditev na mejah. Prizadevali si bomo, da se upoštevata tako okoljski vidik kot tudi skrb gospodarstva, da ukrep ne bi predstavljal nesorazmerno visokega administrativnega bremena in stroškov.</font><br>
<font size="4">	Gre za del paketa pripravljeni na 55 zato je treba upoštevati tudi povezanost z drugimi predlogi. Hkrati je treba oblikovati rešitve, ki bodo odporne proti prilagajanju poslovnih praks z namenom izogibanja določilom predloga C-bam. </font><br>
<font size="4">	Spoštovane poslanke in poslanci, predlagam da predloženo stališče podprete. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovana državna sekretarka. Hvala za vašo predstavitev. Za predstavitev mnenja Komisije Državnega sveta k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Hvala. Tukaj lahko samo povem, da komisija soglasno sprejela mnenje, da podpira predlog stališča Republike Slovenije do predloga uredbe. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala. Odpiram razpravo poslank in poslancev. Violeta Tomić, beseda je vaša.</font><br>
<br>
<b><font size="4">	VIOLETA TOMIĆ (PS Levica):</font></b><font size="4"> Ja naša delegacija bo v Glasgowu na vrhu podnebnem od 31. oktobra do 12. novembra. Zdaj mi kar tukaj poslušamo z vaše strani je zelo lepo slišati vendar v praksi pa vidimo, da so stvari popolnoma drugačne.</font><br>
<font size="4">	Na to podnebno konferenco v Glasgowu potuje kar 54 članska delegacija. 54 članska, kar bo davkoplačevalce stalo milijon 200 eurov. Kar reci in piši pride zanimiva številka 22222, 5 krat 2, dvaindvajset tisoč 222 eurov po osebi. In glede na to, koliko gličnega odtisa bo spustila ta delegacija in kolikšna je oprostite tukaj ko tako rada ta vlada govori o globoki državi gre za močno, močno globoko državo. In mislim, da je to popolnoma nedopustno in težko je nasprotovati temu, kar vi govorite tukaj. Ampak kaj počnete in na način kako vi vidite reševanje okoljske krize vemo kako minister Vizjak, kako bioplinarne delujejo, kako se uničuje ozračje. Ne moremo tega podpirati in predvsem ne moremo verjeti v dobre namene kakršnekoli podnebne spremembe in tega kot pravite stališče Republike Slovenije do predloga uredbe Evropskega parlamenta in sveta o vzpostavitvi mehanizma za ogljično prilagoditev na mejah EPE. </font><br>
<font size="4">	Skratka ogljična prilagoditev s takim potovanjem zelo slabo kažete. Tako Greta Durnberg na konferenco na drugi konec sveta, pa si vzame ne vem ladjo ali pa vlak. Vi pa z največjim pompom milijon 200 davkoplačevalskega denarja po osebi 22.222, 54 članska delegacija in boste govorili na podnebnem vrhu Evropske unije o zmanjšanju ogljičnega odtisa.</font><br>
<font size="4">	Ne moremo tega podpreti, nikakor. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Na glasovanje dajem predlog stališča Republike Slovenije do predloga uredbe, ki se glasi: Republika Slovenija načelno podpira predlog uredbe evropskega parlamenta in sveta o vzpostavitvi mehanizma za ogljično prilagoditev na mejah. </font><br>
<font size="4">	Republika Slovenija si bo prizadevala za oblikovanje rešitev, ki bodo upoštevale tako veliko vplivov mehanizma za ogljično prilagoditev na mejah na okolje kot tudi na gospodarstvo, še posebej na sektorje na katere bo mehanizem neposredno vplival. Zavzemala se bo za pripravo rešitev, ki ne bodo </font><br>
<br>
<b><font size="4">5. TRAK: (ŠS) – 9.20</font></b><br>
<br>
<font size="4">	(nadaljevanje) predstavljale nesorazmerno visokega administrativnega bremena tako za gospodarstvo kot za finančno upravo. Republika Slovenija podpira rešitve, ki ne bodo povzročile nesorazmernih strokov in bo imela pozitiven učinek z vidika finančnih posledic. Pri oblikovanju rešitev bo treba upoštevati tudi socialni vpliv mehanizma v soodvisnosti z drugimi predlogi ukrepov iz paketa fit for 55 z namenom, da se doseže končni cilj komplementarnosti sprejetih rešitev.</font><br>
<font size="4">	Republika Slovenija meni, da morajo biti rešitve mehanizmov učinkovite za zaščito vključenih sektorjev pri morebitnem prilagajanju poslovnih praks tujih ponudnikov z namenom izogibanja določil uredbe ob skladnosti rešitev pravila svetovne trgovinske organizacije.</font><br>
<font size="4">	Začenjamo z glasovanjem!</font><br>
<font size="4">	Kdo je za?6 članov.) Je kdo proti? (Nihče.)</font><br>
<font size="4">	Ugotavljam, da je stališče sprejeto. </font><br>
<font size="4">	Zaključujem 2. točko dnevnega reda. </font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2003/87/ES O VZPOSTAVITVI SISTEMA ZA TRGOVANJE S PRAVICAMI DO EMISIJE TOPLOGREDNIH PLINOV V UNIJI, SKLEPA (EU) 2015/1814 O VZPOSTAVITVI IN DELOVANJU REZERVE ZA STABILNOST TRGA ZA SISTEM UNIJE ZA TRGOVANJE Z EMISIJAMI TOPLOGREDNIH PLINOV TER UREDBE EU 2015/757</font></b><font size="4">. </font><br>
<font size="4">	Gradivo od 3. do 14. točko je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za infrastrukturo, okolje in prostor kot matičnemu delovnemu telesu. Slednji je omenjeno gradivo obravnaval na 33. seji in sprejel mnenje, ki smo jih prejeli.</font><br>
<font size="4">	Naprošam državno sekretarko dr. Metko Gorišek, da nam predstavi predlog Direktive in zlasti predlog stališča Republike Slovenije.</font><br>
<br>
<b><font size="4">	DR. METKA GORIŠEK:</font></b><font size="4"> Hvala za besedo. Lep pozdrav vsem!</font><br>
<font size="4">	Evropska komisija je 14. julija po intenzivnih pripravah predstavila nov zakonodajni paket pripravljeni na 55 fit for 55 in na osnovi tega se potem tudi prilagajajo oziroma novelirajo številne direktive in ostala zakonodaja na področju ETS, se pravi trgovanja s kuponi za izpuste toplogrednih plinov.</font><br>
<font size="4">	Sistem ETS deluje od leta 2005 po načelu omejitve in trgovanja z emisijskimi pravicami. Gre za naj čistovrstni sistem na svetu, vanj pa so vključeni sektorji proizvodnje električne energije in toplote energetske intenzivne industrije in letalstvo v Evropi.</font><br>
<font size="4">	Zaradi krepitve tega okoljskega cilja EU komisija predlaga okrepitev EU ETS in sicer da se širi najprej na pomorski promet v nadaljevanju pa še na emisije iz stavb, cestnega prometa, in sicer skladno s pravili EU ETS. Predlog uvaja novo določbo v uporabi prihodkov zdražb, predlagan je strožji pristop k referenčnim vrednostim in določitev pogojenosti za brezplačno dodelitev. Predlog določa, da sektorji in deli sektorjev zajeti v mehanizem za ogljično prilagoditev na mejah, to je CBMAM, ki je alternativen ukrep za zmanjšanje tveganj uhajanju ogljika ne bodo smeli prejeti brezplačne dodelitve. To namreč je ščiti že CBEAM in bi bilo potem to pod podvajanjem.</font><br>
<font size="4">	Republika Slovenija načelno podpira predlog direktive o spremembi te direktive o vzpostavitvi sistema za trgovanje s pravicami do misije toplogrednih plinov v uniji. Republika Slovenija si bo prizadevala za oblikovanje ustreznih rešitev v spremembah sklada za modernizacijo, ki bi rešila okrog upravičenk tudi na Slovenijo. V zvezi s širitvijo področja uporabe direktive na pomorski promet Republika Slovenija pri oblikovanju kompromisnega besedila lahko prilagodljiva. Namreč tukaj še besedilo ni usklajeno.</font><br>
<font size="4">	Glede vključitve stavbnega sektorja, sistem ETS pa podpira prizadevanje za nove načine spodbujanja neogljičnega stavbnega fonda. V okviru pogajanj si bomo prizadevali za rešitve, ki bodo prispevale k primerljivemu transparentno in pa tudi učinkovitemu načinu trgovanja z </font><br>
<br>
<b><font size="4">6. TRAK: (ŠS) – 9.25</font></b><br>
<br>
<font size="4">	(nadaljevanje) emisijami v tem sektorju s ciljem izogniti se kompleksnim mehanizmom, kjer bo potem tudi učinek težko merljiv. Potrebno pa je tudi preprečiti tveganje in energetske in pa tudi mobilnostne revščine. </font><br>
<font size="4">	Spoštovani poslanci in poslanke, predlagam, da se ta stališča Republike Slovenije do teh spremembe direktive tudi podpre. Hvala.</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državni sekretarki za to predstavitev. Za predstavitev mnenja Komisije Državnega sveta k tej točki naprošam člana komisije gospoda Bogomirja Vnučca.</font><br>
<br>
<b><font size="4">	BOGOMIR VNUČEC:</font></b><font size="4"> Predsednik, hvala. Komisija podpira predlog stališča ter pozdravlja namen in cilje predlagane direktive pričakovanja pozitiven učinek ukrepov za doseganje podnebnih in okoljskih ciljev saj naj bi se spodbudilo uporaba tehnologij z nizkimi emisijami ogljika.</font><br>
<font size="4">	Komisija se zaveda, da je zaradi posebnih nacionalnih okoliščin prehod Slovenijo podnebno nevtralno državo zahtevan in povezan z dodatnimi finančnimi sredstvi. Komisija podpira prizadevanje za uvrstitev Slovenije kot upravičenke v sklad za modernizacijo in s tem seveda tudi predlog direktive. Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državnemu sekretarju. Vidim, da interesa za razpravo ni.</font><br>
<font size="4">	Na glasovanje bi moral dat predlog stališča Republike Slovenije in ugotavljam, da odbor v danem trenutku ni sklepčen, zato bom sejo prekinil za 10 minut in bomo sejo nadaljevali ob 9.35 uri. Kolega Černigoj, postopkovno……. Kaj? Dobro. Sejo prekinjam do 9.35 ure.</font><br>
<br>
<font size="4">(Seja je bila prekinjena ob 9.28.)</font><br>
<br>
<b><font size="4">7. TRAK: (ŠS) – 9.35</font></b><br>
<br>
<font size="4">(Seja se je nadaljevala ob 9.35.)</font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovani člani in članice Odbora za zadeve Evropske unije. Ura je 9.35. Ugotavljam, da Odbor še vedno ne izpolnjuje kvote sklepčnosti, zato zaključujem 120. sejo Odbora za zadeve Evropske unije in vsem skupaj želim lep in miren vikend. </font><br>
<br>
<b><font size="4">Seja je bila zaključena 29. oktobra 2021 ob 9.36.</font></b>