<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">53. nujna seja</font></b><br>
<br>
<b><font size="4">(13. januar 2021)</font></b><br>
</p></div><br>
<b><font size="4">Sejo je vodil Robert Polnar, predsednik odbora.</font></b><br>
<b><font size="4">Seja se je začela ob 12.00.</font></b><br>
<br>
<b><font size="4">1. TRAK: (AB)</font></b><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Spoštovane gospe in gospodje, poslanke in poslanci, lepo pozdravljeni!</font><br>
<font size="4">	Začenjam 53. nujno sejo Odbora za finance. Nisem zaenkrat prejel nobenega obvestila o tem, da bi bil kdo zadržan in se seje ne bi mogel udeležiti. Prejel pa sem tri nadomestila oziroma pooblastila in sicer poslanec Dušan Šiško nadomešča poslanca Janija Ivanušo iz Poslanske skupine Slovenske nacionalne stranke, poslanka Maša Kociper nadomešča poslanca Marka Bandellija iz Poslanske skupine Stranke Alenke Bratušek in poslanec Janez Moškrič nadomešča poslanko Suzano Lep Šimenko iz Poslanske skupine Slovenske demokratske stranke.</font><br>
<font size="4">	S sklicem seje ste prejeli predlagani dnevni red seje odbora. V poslovniškem roku nisem prejel drugih predlogov v zvezi z dnevnim redom, zato ugotavljam, da je sprejet dnevni red, kot vam je bil poslan. </font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – ZAHTEVA ZA OCENO USTAVNOSTI 52. ČLENA ZAKONA O INTERVENTNIH UKREPIH ZA OMILITEV POSLEDIC DRUGEGA VALA EPIDEMIJE COVID-19.</font></b><br>
<font size="4">	Ustavno sodišče je Državnemu zboru dne 17. decembra lanskega leta posredovalo zahtevo za oceno ustavnosti in določilo petdnevni rok za izjavitev glede začasne zadržanosti in desetdnevni rok za izjavo Državnega zbora glede zahteve za oceno ustavnosti. Odboru sta bili v zvezi z zahtevo posredovani mnenji Vlade in Zakonodajno-pravne službe, zato so izpolnjeni poslovniški pogoji za obravnavo. V skladu z 265. členom Poslovnika Državnega zbora bo odbor kot matično delovno telo o zadevi podal svoje mnenje. </font><br>
<font size="4">	K obravnavi te točke so vabljeni Ministrstvo za izobraževanje, znanost in šport, Ministrstvo za finance, kjer so se opravičili in pa Zakonodajno-pravna služba. Kot dodatno gradivo k tej točki ste prejeli oziroma smo prejeli gradivo Ustavnega sodišča z dne 17. decembra 2020, mnenje Vlade Republike Slovenije z dne 28. 12. 2020 ter mnenje Zakonodajo-pravne službe z dne 21. decembra 2020. Za začetek sprašujem /izklopljen mikrofon/ predstavnico /vklopljen mikrofon/ predstavnico Zakonodajno-pravne službe, ali želite besedo?</font><br>
<font size="4">	Besedo dajem torej gospe Nataši Voršič, vodji Zakonodajno-pravne službe Državnega zbora.</font><br>
<font size="4">	Izvolite, prosim.</font><br>
<br>
<font size="4">	</font><b><font size="4">NATAŠA VORŠIČ: </font></b><font size="4">Hvala za besedo, gospod predsednik. Lep pozdrav vsem!</font><br>
<font size="4">	Ker gre za poseben ustavni spor, bom predstavila pisno mnenje, ki ga je pripravila Zakonodajno-pravna služba. Volivec, redni prof. dr. Danijel Rebolj je na podlagi petega odstavka 21.a člena Zakona o referendumu in ljudski iniciativi vložil zahtevo za oceno ustavnosti 52. člena Zakona o interventnih ukrepih za omilitev posledic drugega vala epidemije covid, zakon s kratico ZIUOPDVE in predlog za začasno zadržanje izvrševanja 52. člena tega zakona. Zahteva za oceno ustavnosti je vložena, ker je ZIUOPDVE v nasprotju s prvo alinejo drugega odstavka 90. člena ustave, v nasprotju z drugim odstavkom tretjega člena ustave in v nasprotju s 40. členom ustave. Državni zbor je sprejel ZIUOPDVE in sklep o nedopustnosti razpisa zakonodajnega referenduma o tem zakonu in s tem izključil referendum v zakonodajnem postopku. </font><br>
<font size="4">	Kaj je vsebina spora; s 52. členom ZIUOPDVE so se spremenile predhodne določbe 38. člena Zakona o spremembah in dopolnitvah Zakona o visokem šolstvu. Določba, ki se je spremenila je določala, da Nacionalna agencija Republike Slovenije za kakovost v visokem </font><br>
<br>
<b><font size="4">2. TRAK: (AB) – 12.05</font></b><br>
<br>
<b><font size="4">	</font></b><font size="4">(nadaljevanje) šolstvu, torej NAKVIS pri obstoječih visokošolskih zavodih preveri izpolnjevaje pogojev za ustanovitev visokošolskega zavoda iz prvega in drugega odstavka 14. člena Zakona o visokem šolstvu, pri prvem naslednjem podaljšanju akreditacije visokošolskega zavoda. Z 52. členom ZIUOPDVE pa se je izpolnjevanje novih, strožjih pogojev za akreditacijo visokošolskega zavoda preveri pri drugem naslednjem podaljšanju akreditacije visokošolskega zavoda.</font><br>
<font size="4">	Državni zbor je te spremembe sprejel  brez utemeljitve in brez razlogov, ki bi bili v povezavi s posledicami drugega vala epidemije covid. Vlagatelj zahteve predlaga, da Ustavno sodišče odloči o skladnosti tega člena, 52. člena ZIUOPDVE z ustavo in meni, da zakonska sprememba ne predstavlja nujnega ukrepa za zagotovitev odprave posledic naravnih nesreč iz prve alineje drugega odstavka 90. člena ustave, za katerega bi bilo dopustno sprejeti sklep o nedopustnosti razpisa zakonodajnega referenduma. </font><br>
<font size="4">	Praksa, po kateri bi lahko izvršna oblast s koalicijsko večino v interventno zakonodajo iz prve alineje 90. člena ustave umeščala tudi zakonske določbe, ki z nujnimi ukrepi niso povezni, in ob tem sprejemala sklepe o nedopustnosti zakonodajnega referenduma, po prepričanju predlagatelja ni skladna z demokratično ureditvijo in predstavlja kršitev prve alineje drugega odstavka 90. člena ustave. </font><br>
<font size="4">	Vlagatelj zahtevo za oceno ustavnosti utemeljuje tudi z argumenti iz ustavodajnega gradiva pri spremembi 90. člena ustave in gradiva pri sprejemanju Zakona o spremembah in dopolnitvah Zakona o referendumu in ljudski iniciativi, ki je določil način in postopek odločanja o nedopustnosti razpisa zakonodajnega referenduma. Po oceni predlagatelja se morajo določbe prve alineje drugega odstavka 90. člena ustave uporabljati ozko, izključno za zakone, katerih edina vsebina so ukrepi za zagotovitev obrambe države, varnosti ali odprave nesreč, posledic naravnih nesreč. Vsi ukrepi pa morajo biti dobro utemeljeni. Vključitev drugih zakonskih določb, ki niso nujni ukrepi za ugotovitev teh dobrin pomeni zlorabo omejitve pravice do referenduma in je zato lahko predmet zahteve za oceno ustavnosti zakona zaradi kršitve drugega odstavka 90. člena ustave. </font><br>
<font size="4">	Predlagatelj meni tudi, da večina ukrepov, ki jih določa ZIUOPDVE je interventnih in nujnih. Vendar pa sprememba postopka akreditacije visokošolskih zavodov iz 52. člena ZIUPDVE niso niti utemeljen ukrep, še manj pa nujen ukrep, s katerim se odpravljajo posledica naravnih nesreč drugega vala epidemije covid. Vlagatelj posebej izpostavlja, da sprememba postopka akreditacije visokošolskih zavodov v obrazložitvi predloga zakona in obrazložitvi predloga sklepa o nedopustnosti ni obrazložena z ustreznimi argumenti. Sklep o nedopustnosti referenduma ne vsebuje razlogov zakaj je 52. člen ZIUOPDVE nujen ukrep za odpravo posledic naravnih nesreč. Predlagatelj predlaga tudi začasno zadržanje izvrševanja zakona, ker meni, da je ukrep iz 52. člena ZIUOPDVE z vidika kakovosti slovenskega visokega šolstva in enake obravnave vseh visokošolskih zavodov ni primeren za krizno zakonodajo in ni ustrezna rešitev. Zato da ne bi prišlo do težko popravljivih posledic, za kakovost visokošolskega izobraževanja in postavljanja visokošolskih zavodov v neenak položaj, predlaga začasno zadržanje te določbe. </font><br>
<font size="4">	Glede začasnega zadržanja; na podlagi prvega odstavka 39. člena Zakona o ustavnem sodišču, Ustavno sodišče dokončne odločitve v celoti ali pa delno zadrži izvršitev zakona, če bi zaradi njegovega izvrševanja lahko nastale težko popravljive, škodljive posledice. Po ustaljeni ustavnosodni presoji je podlaga za odločitev Ustavnega sodišča tehtanje; na eni strani med škodljivimi posledicami, ki bi nastale zaradi neizvrševanja izpodbijanega predpisa in na drugi strani med škodljivimi posledicami, ki bi povzročilo izvrševanje tega predpisa. </font><br>
<font size="4">V skladu s petim odstavkom 21.a člena Zakona o referendumu in ljudski iniciativi gre za poseben ustavni spor, kjer lahko zahtevo za oceno ustavnosti zakona zaradi kršitve ustave vloži vsak volivec in sicer v 15-ih dneh od uveljavitve zakona. Ustavno sodišče o zahtevi odloči v 30-ih dneh. </font><br>
<br>
<b><font size="4">3. TRAK: (AB) – 12.10</font></b><br>
<br>
<b><font size="4">	</font></b><font size="4">(nadaljevanje) Glede na to, da v predlogu za začasno zadržanje izvrševanja ni izkazano, da bo v tem roku prišlo do težko popravljivih posledic, začasno zadržanje izvrševanja v tem primeru ni utemeljeno. Poleg tega začasno … težko popravljive posledice lahko nastanejo ob naslednjih kumulativno izpolnjenih pogojih. Če bi bilo izvrševanje 52. člena začasno zadržano, če bi Ustavno sodišče ukrep v končni odločitvi štelo za nujen ukrep iz prve alineje 90. člena ustave in ob pogoju, da bi visokošolski zavod v tem obdobju izgubil status, če ne bi izpolnjeval pogojev za akreditacijo.</font><br>
<font size="4">Glede meritorne, torej vsebinske presoje pa je v mnenju pojasnjeno naslednje; v postopku sprejemanja izpodbijanja določbe 52. člena ZIUOPDVE so bila izražena različna mnenja ustavne skladnosti zakona. Zakonodajno-pravna služba je že v svojem mnenju v zakonodajnem postopku opozorila, da je treba v postopku, na katerega se ta sklep nanaša, skrbno pretehtati ali vse vsebine predloga zakona predstavljajo nujne ukrepe iz prve alineje drugega odstavka 90. člena ustave. Uvrščanje drugih vsebin bi lahko povzročilo za ustavo neskladno in prekomerno uporabo ustavne prepovedi referenduma in poseg v pravico do referenduma, zato bi se v postopku ustavne presoje to lahko izkazalo za ustavno nedopustno. </font><br>
<font size="4">Pri samem 57. členu zakona pa je Zakonodajno-pravna služba opozorila, da je določitev roka za izpolnjevanje strožjih pogojev za ustanovitev visokošolskih zavodov oziroma za podaljšanje akreditacije, ki jih je določila novela Zakona o visokem šolstvu, predstavlja določeno polje proste presoje zakonodajalca, vendar morajo za podaljšanje tega roka obstajati razlogi. Zgolj s splošnim, pavšalnim sklicevanjem na izredne razmere, ki so nastopile s pojavom širjenja nalezljive bolezni covid-19, predvsem glede na trajanja teh razmer v primerjavi z rokom, v katerem je treba pridobiti podaljšanje akreditacije visokošolskega zavoda, po presoji ZPS takšne sistemske spremembe ni mogoče v zadostni meri utemeljiti, zato je vprašljivo ali takšna predlagana sprememba sploh spada v predlog zakona, ki ureja interventne ukrepe za omilitev drugega vala epidemije covid-19.</font><br>
<font size="4">Vlada je v predlogu sklepov o nedopustnosti razpisa referenduma pojasnila, da sprejetje sklepa o ugotovitvi nedopustnosti zakonodajnega referenduma dodatno blaži in odpravlja posledice naravne nesreče, nalezljive bolezni covid, saj določa ukrepe za omilitev in odpravo teh posledic na področju zdravstva, dela, socialnega varstva, gospodarstva, vzgoje in izobraževanja, izvrševanja kazenskih sankcij in pravosodja, kmetijstva, gozdarstva, prehrane ter infrastrukture. </font><br>
<font size="4">Državni zbor je ZIOUPDVE obravnaval, poslanci pa so navajali argumente v prid in proti izpodbijanemu 52. členu zakona. Poslanci koalicije so predstavili stališče, da je izpodbijani člen predstavlja nujni ukrep za odpravo posledic naravnih nesreč iz prve alineje drugega odstavka 90. člena ustave, ki je izključen iz referendumskega odločanja. Predstavniki opozicijskih poslanskih skupin pa so nasprotovali izpodbijanemu 52. členu ZIOUPDVE, ker ni v skladu z ustavo. Po njihovem mnenju niso izpolnjeni ustavni pogoji za nedopustnost razpisa zakonodajnega referenduma o ZIOUPDVE, saj v tem delu ne gre za Zakon o nujnih ukrepih za odpravo posledic naravnih nesreč iz prve alineje drugega odstavka 90. člena ustave.</font><br>
<font size="4">Da zaključim; Državni zbor je zakon sprejel. Poleg tega je sprejel sklep o nedopustnosti razpisa zakonodajnega referenduma o Zakonu o interventnih ukrepih za omilitev posledic drugega vala epidemije covid-19, saj so prevladali argumenti, da je ZIOUPDVE Zakon o nujnih ukrepih za odpravo posledic naravnih nesreč. Zato Državni zbor meni, da je zahteva za oceno ustavnosti ZIOUPDVE neutemeljena. Prav tako meni, da je predlog za začasno zadržanje, izvrševanje ZIOUPDVE neutemeljen. </font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br>
<font size="4">Prejel sem še eno pooblastilo in sicer poslanec Bojan Podkrajšek nadomešča poslanca Franca Rosca iz Poslanske skupine Slovenske demokratske stranke. </font><br>
<font size="4">Nadaljujemo s predstavitvijo </font><br>
<br>
<b><font size="4">4. TRAK: (AB) – 12.15</font></b><br>
<br>
<b><font size="4">	</font></b><font size="4">(nadaljevanje) stališča Ministrstva za izobraževanje, znanost in šport.</font><br>
<font size="4">	Besedo ima državni sekretar Damir Orehovec. Izvolite, prosim.</font><br>
<br>
<font size="4">	</font><b><font size="4">DAMIR OREHOVEC:</font></b><font size="4"> Predsedujoči, hvala lepa za besedo. </font><br>
<font size="4">	Predvsem bi rad in torej pozdravil vse poslance, ki so tukaj, morebitne goste.</font><br>
<font size="4">	Zdaj jaz bi rad povedal, da je to mnenje Vlade, ki bi ga na nek način predstavil. In sicer Vlada Republike Slovenije je v svojem mnenju o zahtevi za oceno ustavnosti z dne 28. 12. natančno obrazložila zakaj meni, da omenjena pobuda torej ustavnosti, torej ni utemeljena. Zato na tem mestu ne bi torej vse ponavljal te utemeljitve, ki izhajajo iz tega mnenja, ker je tudi bilo javno objavljeno na spletni strani. </font><br>
<font size="4">Bi pa bistveno poudaril, da predlagatelj v svoji pobudi ne navaja nobenih vsebinskih razlogov, ki bi opredeljevali neskladnost izpodbijanja določbe z ustavo. Za vsebinsko obravnavo zahteve morajo biti torej izpolnjene procesne predpostavke, ki jih določa Zakon o ustavnem sodišču. Predlagatelj mora jasno navesti v čem je protiustavnost izpodbijanega predpisa, kar pomeni, da mora navesti s katero določbo ustave torej je izpodbijani predpis v neskladju in razloge za ta očitek. Očitane protiustavne predpise ni mogoče uveljavljati zgolj s trditvijo, da je predpis protiustaven. Zahteve tudi ni mogoče utemeljiti z navedbami o protiustavnem oziroma nezakonitem ravnanju posameznih subjektov. Od vseh navedb zahteva, torej ne vsebuje nobene pravno upoštevane trditve v skladu z zgoraj pojasnjenimi izhodišči ustavnega spora, ki se ga poslužuje predlagatelj.</font><br>
<font size="4">Glede na navedbo smo podali mnenje, torej Ustavnemu sodišču, da torej, da zahtevo, da se torej zadeva zavrže in da se ne presoja oziroma izpodbijanje pogojev za … torej in da se tudi začasno zadržanje torej izvrševanja 52. člena ZIUOPDVE, torej ne uveljavi.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala gospod državni sekretar.</font><br>
<font size="4">Gospe poslanke, gospodje poslanci, odboru predlagam, da odloča oziroma najprej razpravlja in odloča o naslednjem predlogu mnenja odbora. Odbor se strinja z mnenjem Zakonodajno-pravne službe z dne 21. 12. 2020 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.</font><br>
<font size="4">Odpiram razpravo o predlogu mnenja. Najprej dajem besedo poslanki Maši Kociper.</font><br>
<font size="4">Izvolite, prosim.</font><br>
<br>
<b><font size="4">MAŠA KOCIPER (PS SAB):</font></b><font size="4"> Hvala lepa.</font><br>
<font size="4">Danes je mogoče videti, spoštovani člani in članice odbora, da se pogovarjamo o dokaj nepomembni zahtevi za oceno ustavnosti enega državljana. Dokaj nepomembni rečem zgolj zato, ker je takih ocen ali presoj kar precej in o njih v Državnem zboru pogosto odločamo in pač to je ena od takih odločitev, vsaj tako je morda videti na prvi pogled. Pa seveda ni tako. Gre za izjemno pomembno zadevo, za eno od prvih odločitev te vrste in o njej se je treba posebej pogovoriti. Pa bom povedala zakaj; pred časom ob začetku epidemije je prišel v našo poslansko skupino, Poslansko skupino SAB minister iz stranke SMC, minister za javno upravo, gospod Koritnik in nas prosil za podporo tej spremembi zakonodaje na podlagi katere bi se lahko za hitrejšo uveljavitev teh določb, vezanih na epidemijo in preprečevanje naravne nesreče, zakoni uveljavili tako, da bi se prilagodil oziroma skrajšal postopek glede uporabe referenduma. </font><br>
<font size="4">Mi vemo, da je referendum eden od zelo pomembnih elementov neposredne demokracije, element, ki daje državljanom možnost, pravzaprav edino možnost – ne državljanom, ampak tistim, ki so po zakonu pooblaščeni – da se lahko, da lahko predlagajo referendum in jim daje možnost, da nasprotujejo volji zakonodajalca. To je edina možnost in splošno znano najbolj demokratični inštitut, ki ga imajo na razpolago volivci. In mi v tem Državnem zboru smo se tudi</font><br>
<br>
<b><font size="4">5. TRAK: (AB) – 12.20</font></b><br>
<br>
<b><font size="4">	</font></b><font size="4">(nadaljevanje) s pomočjo opozicije, ki je bila prepričana, da je zadeva resna, da je pred nami epidemija in tako naprej, da je treba zakone, ki so vezani na ukrepe z epidemijo čimprej uveljaviti, smo prisluhnili tej želji, da se ta postopek skrajša in poenostavi, pri čemer je pa ta isti minister iz SMC povedal, da seveda, ker pa gre za tako pomembni poseg, bo pa imel vsak državljan – ne samo tisti, ki so sicer po zakonu dopuščeni, da vložijo ustavno presojo – možnost, da sproži presojo o tem, ali je sklep o tem, da se referendum prepove ustavno skladen ali pa ne. Sam minister je rekel »to je tako pomembna odločitev, da mora imeti tudi posamezni državljan možnost tej odločitvi nasprotovati«.</font><br>
<font size="4">	In seveda začel se je prvi, potem je bil pa prvi PKP, pa drugi in tako naprej. In da ne ponavljam tega, kar vsi vemo, v vsakem PKP-ju je bil vsaj en, dva ali trije potaknjenci, kot jih popularno imenujemo. Se pravi odločbe, ki v ta zakon sploh ne bi sodile. Lahko bi si zdaj vzela opozicijski čas in v detajle od prvega PKP naprej naštevala kateri vrinjenci so to vse bili, pa ne bom. Ampak se bom opredelila na predmet današnje točke. Eden od takšnih popolnoma nesprejemljivih vrinjencev in potaknjencev je bila tudi določba o akreditaciji, se pravi o zamaknitvi roka akreditacije, za katerega se je kmalu izkazalo, da je to določba, ki je pravzaprav pisana na kožo več ali manj eni zasebni fakulteti.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Univerzi.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ta določba je rekla, da je potrebno rok za akreditacijo programa podaljšati in da je razlog za takšno podaljšanje to, da imamo epidemijo in izredne razmere in zdravstveno situacijo takšno, kot je bila. Se pravi neka fakulteta, na koncu ugotoviš, da gre to za eno fakulteto, ki 5 let ni bila sposobna te akreditacije si urediti, je dobila v takem pomembnem zakonu, kot je PKP, namenjen samo urejevanju res nujnih zadev ukrepov, ki omogočajo ljudem preživetje, gospodarstvu, da ne propade, svojo določbo. </font><br>
<font size="4">	In seveda v opoziciji smo se že takrat metali na trepalnice, se tole reče lepo popularno, opozarjali na zgrešenost takšne politike, na nezaupanje, ki ga takšen način dela vnaša v ta parlament, na zlorabo inštitutov, ki smo jih tudi v opoziciji prilagodili zaradi izrednih razmer. Vse to smo opozarjali. Bil je dan tudi amandma, da bi se to rešilo, ki pa žal ni bil sprejet. In smo eni univerzi, Novi univerzi v Ljubljani, saj smo že takrat povedali za koga gre, tako da ni nobena skrivnost, šli na roko, kot se lepo po slovensko reče in podaljšali ta rok za akreditacijo. Ker zdaj, če bo pa imela daljši rok, bo pa upajmo končno naredila to, kar v petih letih ni naredila. Nova univerza kot jo poznamo, ustanovitelj znani desni politik, gospod Peter Jambrek, odgovorna oseba v tej univerza gospa Olga Jambrek, verjetno se slučajno piše enako. Rektor dr. Matej Avbelj, verjetno čisto dober pravnik, ampak kaj, ko se javi samo, ko ima kaj dobrega za desno opcijo za povedat. In en kup nekim desno, desni opciji naklonjenih predavateljev, ki pa na internetni strani sploh niso nikjer napisani. Poglejte si prosim internetne strani ostalih fakultet javnih, pa mi povejte na kateri internetni strani niso zapisani predavatelji recimo. Na tej niso. Sem pogledala dol in gor, počez, sem zmotljiva, dopuščam, da kje v kakšnem malem kotičku je pa to skrito, ampak tam ko je napisano na vrhu »o univerzi«, pa šla sem odpirat za posamezne fakultete, ni napisano kdo so tam predavatelji. Pa se mi zdi, sploh glede na zadnji škandal s policisti, da bi pa lahko vedeli kdo so tisti, ki dobivajo letno 175 … mesečno, pardon, mesečno 175 tisoč evrov proračunskega denarja in letno 2 milijona 100 evrov proračunskega denarja, pri čemer seveda, ker je to zasebna fakulteta, tisti, ki se prijavijo plačajo še </font><br>
<br>
<b><font size="4">6. TRAK: (AB) – 12.25</font></b><br>
<br>
<b><font size="4">	</font></b><font size="4">(nadaljevanje) prijavnino. Saj to je jasno verjetno, da nimajo zastonj zasebne fakultete. To je ta situacija, ki nas je že takrat izjemno zmotila. In potem se pojavi en odgovorni državljan, plača odvetnika, ker to je težko napisat tako zahtevo. Profesor, mislim, da je gospod redni profesor, dr. Danijel Rebolj, vso spoštovanje za njegov državljanski pogum, in vloži presojo tega sklepa, ki pravi, da referendum v tej … o tem zakonu ni mogoč. Zato ker on bi rad izpodbijal to pristransko rešitev, naklonjeno eni univerzi, morda tudi z referendumom, verjetno ne, ampak gre za pravne možnosti, pa ne more, ker je ta univerza in usluga njej zapakirala PKP, proti kateremu referendum ni možen.</font><br>
<font size="4">	In potem, kot je pač navada v našem parlamentu, kot to vedno znova poslanci opozarjamo in je res taka smešna anomalija, mora Zakonodajno-pravna služba, ki je ves čas sprejemanja tega zakona opozarjala na to, da je to narobe in da ne sodi ta določba v ta zakon. Med drugim je tudi predstavnica danes opozorila, da je presplošno to sklicevanje na izredne razmere in epidemijo za tako določbo in podaljšanje roka in ni mogoče v zadostni meri utemeljiti tezo, da je bilo treba v PKP-ju to stvar urejati. Ta ista zakonodajna služba mora pri vseh takih pobudah potem napisati, da glede na to, da je bil zakon sprejet in tako naprej, Državni zbor meni, da je zahteva za oceno ustavnosti neutemeljena in prav tako meni, da predlog za začasno zadržanje je neutemeljen. Ti reveži, ki so vse to opozarjali, morajo pa pol napisati mnenje, da pa v bistvu so se pa zmotili. </font><br>
<font size="4">	In glejte, gre za en primer, ampak takih primerov bo še kar nekaj in upam, da bo takih državljanov s takim državljanskim pogumom, ki bodo upali take stvari izpodbijati, tudi še kar nekaj. In upam, spoštovani SMC, da boste tukaj dovolili možnost, da Ustavno sodišče pove, ali je to prav ali ne. Se lahko pa – glej, pri Ustavnem sodišču nikoli ne veš, lahko pa bodo rekli, da nič ni narobe. Ampak že takrat smo se vsi zgražali nad tem in zdaj imamo možnost, da Ustavno sodišče pove, ali je bila narejena napaka ali ne. Tako da danes je treba tisti, ki želite, ki razmišljate v tej smeri, kot sem razlagala, pač glasovati proti sklepu, ki ga je predlagal predsednik in da vidimo kaj bo na to šlamastiko reklo Ustavno sodišče.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospa poslanka.</font><br>
<font size="4">	Nadaljujemo z razpravo. Najprej bo na vrsti poslanec Igor Peček. Sem prav razumel prej, da ste se prijavili k razpravi? V redu. Za njim pa poslanka Monika Gregorčič.</font><br>
<font size="4">	Kolega Peček, prosim. Imate besedo.</font><br>
<br>
<font size="4">	</font><b><font size="4">IGOR PEČEK (PS LMŠ): </font></b><font size="4">Hvala lepa, gospod predsednik. Spoštovane kolegice in kolegi, spoštovani ostali prisotni!</font><br>
<font size="4">	Uvodoma bi rad povedal, da me ne čudi dejstvo, da imamo danes pred seboj zahtevo predlagatelja za oceno ustavnosti 52. člena, ki govori o podaljšanju akreditacij visokošolskih zavodov. Ne čudi me pa po drugi strani tudi dejstvo, da je naša Zakonodajno-pravna služba zavzela takšno stališče, kot ga je. Namreč do sedaj, oziroma kolikor sem sam imel možnost sodelovati pri obravnavah tovrstnih zahtev, za različne ocene ustavnosti je Zakonodajno-pravna služba šla vedno, da ne rečem preveč preprosto nekako v bran stališču Državnega zbora. Velikokrat je tudi za zavrnilno mnenje, kakršnega smo slišali tudi danes, zadostovala že formalnost. Torej, da je Državni zbor z zadostno večino pač sprejel sklep, s katerim se je referendum prepovedal. Menim, da je tudi danes temu tako. </font><br>
<font size="4">	 </font><br>
<b><font size="4">7. TRAK: (AB) – 12.30</font></b><br>
<br>
<b><font size="4">	</font></b><font size="4">(nadaljevanje) V mnenju Zakonodajno-pravne službe lahko na dolgo beremo o tem, kaj vse navaja predlagatelj glede ocene ustavnosti. Vpisuje se časovna situacija sprejema predmetnega zakona, ki smo ga v Državnem zboru sprejemali v mesecu novembru. In nenazadnje se še korektno navaja zakonsko podlago za obravnavo zahteve ustavnosti in pa tudi za začasno zadržanje zakona. No, ampak na koncu pa lahko v zadnjem odstavku preberemo dokaj formalno navedbo, da so v Državnem zboru glede izpodbijanega zakona prevladali argumenti, da se sklep sprejme. Sklep, s katerim se je referendum pač enostavno prepovedal. </font><br>
<font size="4">	Zakonodajno-pravna služba na koncu še zaključi s stavkom »zato Državni zbor meni, da je zahteva za oceno ustavnosti neutemeljena«. Pred seboj imamo torej zgolj in samo formalno mnenje Zakonodajno-pravne službe, ki na nek način niti ne tehta vsebinskih razlogov in niti ne sledi svojemu mnenju, ki ga je glede omenjenega člena, zaradi katerega predlagatelj zahteva oceno ustavnosti zakona, podala v času sprejemanja tega zakona. In če spomnim samo na kratko takratno mnenje Zakonodajno-pravne službe glede tega člena, je zapisala naslednje »Zgolj s pavšalnim sklicevanjem na izredne razmere, ki so nastale s pojavom širjenja nalezljive bolezni covid-19, predvsem upoštevaje obdobje trajanja teh razmer, v primerjavi z rokom, v katerem je treba pridobiti podaljšanje akreditacije visokošolskega zakona, po presoji Zakonodajno-pravne službe takšne sistemske spremembe ni mogoče v zadostni meri utemeljiti. Zato je vprašljivo ali takšna sprememba sploh spada v predlog zakona, ki ureja interventne ukrepe za omilitev drugega vala epidemije covid-19«.</font><br>
<font size="4">	Na koncu bi rad povedal samo še eno stvar. Glede na stališče Zakonodajno-pravne službe, ki sem ga prebral, me na nek način čudi, da danes vsebina člena, ki ga izpostavlja predlagatelj zahteve za oceno ustavnosti ni več sporen, tako z vidika njegove interventnosti, kakor tudi z vidika omejevanja referendumske pobude. Ampak naj na koncu povzamem vsebinski problem, da ne bo moj komentar k mnenju Zakonodajno-pravne službe napačno razumljen. Ni problem v mnenju Zakonodajno-pravne službe, ker Zakonodajno-pravna služba Državnega zbora delo opravlja dobro in vestno in zato smo jim lahko samo hvaležni. Velikokrat se poslanci sklicujemo na ta mnenja in z njimi ne samo da soglašamo, jih tudi povzemamo. Problem, ki ga vidim je kot že tolikokrat v predlagatelju, zato ker po mojem mnenju te vsebine v interventne zakone vsekakor ne sodijo.</font><br>
<font size="4">	Hvala lepa, gospod predsednik.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br>
<font size="4">	Nadaljujemo z razpravo. Na vrsti je poslanka Monika Gregorčič, za njo poslanec Primož Siter. </font><br>
<font size="4">	Kolegica Gregorčič, prosim.</font><br>
<br>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Hvala lepa, predsednik za besedo.</font><br>
<font size="4">	Jaz bom pa v nadaljevanju v svoji razpravi vseeno osvetlila še drugi, vsebinski in politični vidik, ki ga moja pač predhodnica, gospa Kociper ni želela izpostaviti, ampak je pa v slogu političnih razmer zadnjih tednov seveda se takoj navezala na SMC s pozivanjem po naši opredelitvi. Ampak nič ne de, v SMC smo že zelo navajeni, da se v zadnjem času zelo poziva nas na odgovornost ali pa na pojasnjevanje naših odločitev, tako da bom tudi zdajle v nadaljevanju to naredila. Upam, da bo potem kolegica zadovoljna.</font><br>
<font size="4">	Namreč morda na začetku, kar se tiče samega vlagatelja zahteve oziroma predlagatelja. Gospod Danijel Rebolj je resda univerzitetni profesor in kot volivec ima </font><br>
<br>
<b><font size="4">8. TRAK: (AB) – 12.35</font></b><br>
<br>
<b><font size="4">	</font></b><font size="4">(nadaljevanje) pravico, da sproži ta postopek. Je pa … ni pa to nek politično neopredeljen volivec. Po lastni opredelitvi, na njegovi lastni spletni strani je pač simpatizer Levice, tako da jaz mislim, da je dobil tudi ustrezno strokovno, odvetniško pravno podporo tudi na tisti strani. Nič ni narobe, če je univerzitetni profesor politično opredeljen. Je velik strokovnjak na svojem področju. Mislim pa, da ne bi smel biti politično obremenjen. Tako da s tem mislim na potrebno objektivnost ali pa zasledovanje cilja enakosti pred zakonom, tako imenovane pač pravne države. Jaz mislim, da ta cilj vsi v tem prostoru zasledujemo. In ne samo takrat, ko nekomu v opoziciji ta pač institut pravne države je povšeči ali pa paše v njegov politični kontekst, v drugih primerih se pa včasih celo zgodi, vsaj jaz to opažam, da na to zadevo kar se hitro pozabi.</font><br>
<font size="4">	Namreč v kolikor bi ta člen nekako ne bil ustrezno podaljšan, obstaja nevarnost, da bi bilo ogroženih, ogrožen študijski proces in status okrog 11, 12 tisoč študentov in gre za predpis, ki se dotika – mislim, da smo prešteli to v naši strokovni službi – 14-ih visokošolskih zavodov, ne zgolj enega, ki ga je navajala gospa Kociper. Zdaj jaz upam, da v opoziciji nimate težav s štetjem do 14, če se vam že tam pri 39 do 46 malce zatika /smeh v dvorani/.</font><br>
<font size="4">	</font><br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Jaz bi prosil, gospa Gregorčič, da vendarle ostanete pri temi.</font><br>
<br>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Bom. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Gre za mnenje, ki ga Državni zbor mora podati in prosim, gospe in gospodje, da upoštevamo predvsem dejstvo, da o tej zadevi je Državni zbor že odločil in naslednji v vrsti, ki bo odločal na arbitraren način, je Ustavno sodišče. In bi bilo v redu, da se te usmeritve tudi držimo pri današnji razpravi in da ne ponavljamo tistega, kar je bilo že zdavnaj v obravnavi PKP-6 povedano. </font><br>
<font size="4">	Kolegica Gregorčič, izvolite.</font><br>
<br>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Ja, bom upoštevala …</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Prosim, nadaljujte.</font><br>
<br>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> … vašo prošnjo, vaš nasvet. Bom v bistvu sklenila, da je moje videnje te umeščenosti te določbe v tako imenovano anticovidno zakonodajo v tem, da se misim da vsi zavedamo, da v preteklem letu so bile okoliščine epidemije pač takšne, ki so do določene mere onemogočale nek normalni postopek, neko normalno postopanje in delovanje tudi visokošolskim zavodom in iz tega vidika ne vidim problematičnosti umestitve tega člena v PKP zakonodajo. Sklep, kot je predlagan bil, kot ste ga povzeli v začetku obravnave pa bom podprla.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa poslanka.</font><br>
<font size="4">	Nadaljujemo. Na vrsti je poslanec Primož Siter. </font><br>
<font size="4">	Kolega Siter, prosim.</font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Ja, hvala lepa, predsednik za besedo. Spoštovane kolegice in kolegi, dober dan!</font><br>
<font size="4">	Zdaj vprašanje, ali se brezpogojno subvencionira neko zasebno univerzo še naprej, imamo zdaj na mizi mislim, da že ne vem, oziroma o tem govorimo že enih petič ali šestič na pristojnih odborih pred sprejemanjem šestega protikoronskega paketa, pa potem na seji Državnega zbora in zdaj smo prišli, kot bi rekli na oni strani luži »full circle« spet nazaj s torej tem vlaganjem ustavne presoje.</font><br>
<font size="4">	Tako da argumenti so v bistvu zelo jasni. Mislim, da smo jih na dolgo in široko vsebinsko zelo bogato in utemeljeno poslanke in poslanci in očitno tudi zainteresirana javnost že predstavili. Danes bomo slišali utrjevanje, utrjevanja teh mnenj. Je pa par stvari, ki seveda najbolj bode v oči. Najprej bi, </font><br>
<br>
<b><font size="4">9. TRAK: (AB) – 12.40</font></b><br>
<br>
<b><font size="4">	</font></b><font size="4">(nadaljevanje) preden predam svoje stališče zakaj bom glasoval proti predlaganemu sklepu, se odzovem na očitek poslanke Gregorčič na simpatiziranje prof. Rebolja, ki je mimogrede bivši mariborski rektor in verjamem, da je sam strokovno dovolj podkovan, da se vsebinsko loti ene ustavne presoje. Ampak to se lahko vidva zmenita med sabo. In očitku, da se ustavne presoje, oziroma, da se te razprave spravljajo zdaj na nivo nekih političnih stališč. </font><br>
<font size="4">	Spoštovane poslanke in poslanci, mi smo po desetih mesecih Vlade Janeza Janše prišli do točke, kjer so politična stališča leva, desna, konservativna, liberalna ali kakorkoli, luksuz. Mi se danes ne pogovarjamo več o političnih stališčih, mi se pogovarjamo o obrambi ustavne ureditve. In to je ena od točk, ki jo predlagan dokument izpostavlja in ki jo vsaj opozicijske poslanke in poslanci že ves čas tokom vseh sedmih protikoronskih paketov postavljamo v ospredje. Danes ne gre več za stališče to ali stališče ono politično. Jaz se strinjam s tabo, ti se ne strinjaš z mano in dajva iskat nek politični kompromis. Ne, mi govorimo o obrambi osnovnih ustavnih gabaritov demokratične ureditve, ki se s takšnimi predlogi, o katerem govorimo danes, s torej nekimi neutemeljenimi vrinjenci, ki nimajo nikakršne veze niti z obrambo, varnostjo, odpravo naravnih nesreč ali kakorkoli, pojavljajo torej konstantno in vse bolj pogosto v protikoronskih paketih.</font><br>
<font size="4">	In zdaj tukaj gre pri tem konkretnem predlogu gre seveda za, kot sem rekel uvodoma, za brezpogojno subvencioniranje zasebne ustanove, ki je v zelo jasni prijateljski liniji. Kolegica Maša Kociper je pred tem izpostavila imena, v zelo jasni prijateljski liniji z vladajočo stranko Slovensko demokratsko stranko. In tukaj to je pač prva stvar in ena od rednih praks, ki jih vidimo v teh protikoronskih paketih. Tukaj sta predvsem sporni dve točki. Ne bom vsebinsko dolgovezil, ampak moram ju pa izpostaviti. Ena stvar je, da govorimo o akreditaciji oziroma podaljševanju akreditacij brez izpolnjenih pogojev, pri čemer pridemo in sem vesel, da imamo predstavnika Ministrstva za izobraževanje, da to sliši. Gre za vprašanje kakovosti izobraževanja, na kar so  dolgo in široko v svojem stališču, ki je izjemno negativno nastrojeno do te vladne odločitve, zapisali tudi v Študentski organizaciji Slovenije. To izpostavlja torej vprašljivost kakovosti izobraževanja pod takimi pogoji, postavljajo pod velik vprašaj. Torej izobraževalna ustanova, ki za to, da je in ostaja izobraževalna ustanova in »ponuja« znanje, ne potrebuje izpolnjevati ostrih, trdih in zelo jasnih pogojev.</font><br>
<font size="4">	Javni izobraževalni sistem ima svoje parametre, mora izpolnjevati pogoje, na drugi strani imamo pa zasebne ustanove, ki so roko na srce, funkcionirajo kot podjetja, ki prodajajo znanje kot svojo storitev oziroma produkt, pa so pa nad pa transcendirajo vse pogoje za to, da so to, kar se torej javne ustanove biti, ostati in vzdrževati.</font><br>
<font size="4">	Druga stvar, pa ki sem jo tudi že … drugi problem, pa ki sem ga tudi že omenil in vedno pride, priplava na površje, je pa to, da takšen ukrep ni v nobenem primeru na nikakršen način v nobenih pogojih nujen. Nima nikakršne veze z epidemijo, nima nikakršne veze z ohranjanjem države pri življenju, reševanjem socialnih stisk, gospodarskih stisk. Ne, gre samo in izključno za prijateljsko uslugo vladne stranke svojim torej prijateljem.</font><br>
<font size="4">	Zdaj, spoštovane poslanke in poslanci, sklep, ki ste ga, predsednik, prebrali oziroma  </font><br>
<br>
<b><font size="4">10. TRAK: (AB) – 12.45</font></b><br>
<br>
<b><font size="4">	</font></b><font size="4">(nadaljevanje) predlagali. Z njim se jaz ne morem strinjati. Glasoval bom proti, kot sem glasoval proti petkrat ali šestkrat, kolikorkrat smo že o tem, o tej neumnosti glasovali, o tem vrinjencu glasovali. Zbija, ubija pravni red, ubija ustavni red in očitno škoduje izobraževalnemu sistemu. Posledično, čeprav slišimo iz poslanskih vrst tudi skrbi za izobraževalni proces pri študentih in študentkah, dosega ravno nasprotno – ga uničuje in niža njegovo kakovost.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. </font><br>
<font size="4">	Nadaljujemo. Poslanec Jože Lenart ima besedo. Prosim.</font><br>
<br>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, hvala lepa, predsednik. Ja, spoštovane kolegice in kolegi!</font><br>
<font size="4">	V parlamentarnem sistemu Slovenije smo seveda poslanci poleg Državnega sveta v Državnem zboru zakonodajna oblast. To mislim, da nam je vse jasno. Tako smo poslanke in poslanci seveda v prvi vrsti zavezani, da spoštujemo zakonodajo in Ustavo Republike Slovenije. Niti slučajno se ne bi smelo dogajati, da poslanke in poslanci glasujemo v nasprotju z zakonodajo, predvsem pa Ustavo Republike Slovenije. Poslanke in poslanci, ki glasujejo v nasprotju s tem, da kršijo zakonodajo in ustavo, v temelju kršijo svoje poslanstvo. Jaz si drugače tega ne znam predstavljati. Prav tako predsedniki odborov, predsednik Državnega zbora, ki dopušča takšno ravnanje, nosi seveda soodgovornost za kršenje in nespoštovanje zakonodaje in seveda Ustave Republike Slovenije. </font><br>
<font size="4">	Sprašujem se, kakšna je potem vloga Zakonodajno-pravne službe v Državnem zboru, da lahko njihovo mnenje in opozorila enostavno pohodimo. Danes recimo sprejemamo neko zakonodajo zakona, jutri jih spregledamo, pohodimo. Pa to ja, na koncu koncev gre v smeri divjega zahoda. Oprostite izrazu, ampak ne znam si drugače predstavljati in tega je v zadnjem obdobju vedno več. Opozarjam, kolegice in kolegi, če bomo nadaljevali tovrstno prakso, da ne bomo upoštevali opozoril na kršenje zakonodaje oziroma v nasprotju s tem in pa seveda predvsem Ustave Republike Slovenije, bomo izgubili še to zaupanje, ki ga še imamo med državljankami in državljani. To pa je seveda tisti temelj, demokracija vsake države, ki gradi na tem. In če bomo nadaljevali na takšni, po takšni poti, mislim, da ne bomo imeli več zaupanja.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br>
<font size="4">	Zaključujem razpravo in prehajamo na odločanje. Ponovno poudarjam.</font><br>
<font size="4">	/oglašanje iz klopi/</font><br>
<font size="4">	Prosim?</font><br>
<br>
<font size="4">	</font><b><font size="4">MAG. MARKO POGAČNIK (PS SDS):</font></b><font size="4"> (izklopljen mikrofon/ Postopkovno.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Postopkovni predlog, poslanec Marko Pogačnik, prosim.</font><br>
<br>
<font size="4">	</font><b><font size="4">MAG. MARKO POGAČNIK (PS SDS):</font></b><font size="4"> Ja, v imenu Poslanske skupine SDS pred glasovanjem 10 minut pavze.</font><br>
<font size="4">	Hvala.</font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Dobro. Zdaj je ura 12.48. Odrejam odmor, nadaljujemo ob 13.00.</font><br>
<br>
<font size="4">(Seja je bila prekinjena ob 12.48.)</font><br>
<font size="4">	</font><br>
<b><font size="4">10. TRAK: (AB) </font></b><br>
<br>
<b><font size="4">	</font></b><font size="4">(Seja se je nadaljevala ob 13.10.)</font><br>
<br>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospe in gospodje, nadaljujemo s sejo. </font><br>
<font size="4">	Prehajamo torej na odločanje pri 1. točki dnevnega reda in sicer je naslednji predlog mnenja odbora; Odbor se strinja z mnenjem Zakonodajno-pravno službe z dne 21. decembra 2020, ter ji predlaga, da ob smiselni uporabi 266. člena Poslovnika Državnega zbora, pripravi odgovor Ustavnemu sodišču Republike Slovenije. </font><br>
<font size="4">	Glasujemo.</font><br>
<font size="4">	Kdo je za? (10 članov.) Kdo je proti? (6 članov.)</font><br>
<font size="4">	Ugotavljam, da je mnenje sprejeto.</font><br>
<font size="4">	</font><br>
<font size="4">	Na ta način zaključujem 1. točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO – MNENJE ODBORA O ZAHTEVI DRŽAVNEGA SVETA ZA PONOVNO ODLOČANJE DRŽAVNEGA ZBORA O ZAKONU O SPREMEMBAH IN DOPOLNITVAH O DAVKU NA TONAŽO.</font></b><font size="4"> </font><br>
<font size="4">	Gre za zahtevo za ponovno odločanje. Državni svet je na 19. izredni seji dne 23. decembra lanskega leta na podlagi tretje alineje prvega odstavka 97. člena Ustave Republike Slovenije sprejel zahtevo, da Državni zbor ponovno odloča o Zakonu o spremembah in dopolnitvah Zakona o davku na tonažo, katerega je Državni zbor sprejel na 53. izredni seji, 17. decembra 2020. Zahteva Državnega sveta je bila Odboru za finance kot matičnemu delovnemu telesu posredovana v mnenje na podlagi 147. člena Poslovnika Državnega zbora. </font><br>
<font size="4">	K obravnavi tej točke so vabljeni Državni svet, Ministrstvo za finance in Zakonodajno-pravna služba. Kot gradivo ste s sklicem seje prejeli še zahtevo Državnega sveta za ponovno odločanje o zakonu z dne 23. decembra 2020, mnenje Zakonodajno-pravne službe z dne 24. decembra 2020 in pripombe Društva Sirob k predlogu zakona z dne 7. januarja 2021. </font><br>
<font size="4">	Pričenjamo z obravnavo zahteve Državnega sveta za ponovno odločanje o Zakonu o spremembah in dopolnitvah Zakona o davku na tonažo. </font><br>
<font size="4">	Za uvod dajem besedo predstavniku Državnega sveta za obrazložitev zahteve, to je državni svetnik, gospod Branko Tomažič. </font><br>
<font size="4">	Prosim.</font><br>
<br>
<font size="4">	</font><b><font size="4">BRANKO TOMAŽIČ:</font></b><font size="4"> Hvala za besedo, gospod predsedujoči. Gospe poslanke in poslanci!</font><br>
<font size="4">	Državni svet Republike Slovenije na izredni seji dne 23. 12. 2020 je sprejel veto na Zakon o spremembah in dopolnitvah Zakona o davku na tonažo in sprejel zahtevo, da Državni zbor Republike Slovenije ponovno odloča o Zakonu o spremembah in dopolnitvah Zakona o davku na tonažo. Pri obravnavanem zakonu gre za minimalne spremembe zakona, ki ga Državni zbor po /nerazumljivo/ Državnega sveta v začetku leta 2020 ni sprejel. V zakonu tako ostajajo nerešena vsa vprašanja, na katera je Državni svet opozarjal ob odločanju /nerazumljivo/ letu leta 2019.</font><br>
<font size="4">	Predlagane rešitve so predloženi noveli zakona vsebinsko enake in torej primerljive s tistimi, na katere je Državni svet že ob lanski obravnavi Zakona o spremembah in dopolnitvah Zakona o davku na tonažo, podal pripombe, ki so bile podlaga za argumentacijo zahteve Državnega sveta, da Državni zbor ponovno odloča o zakonu in enake pripombe imamo tudi sedaj za na ta zakon. Resolucija o pomorski usmeritvi Republike Slovenije se ne izvaja samo na podlagi določb Zakona o davku na tonažo, temveč predvsem pomorsko dejavnostjo, ki jo predstavijo dejavnosti pristanišča, ladjarji ter šolske dejavnosti. Zakon v sedanji obliki, s katerim se upravljavcu ladij daje državno pomoč in hkrati zanje odpravlja pogoj, ponavljam, zanje odpravlja pogoj glede zaposlovanja pomorščakov pripravnikov, ter ladjarjev z argumentom o slabih razmerah dovoljuje neizpolnjevanje zahtev glede obnove flote. Ni v skladu z resolucijo pomorske usmeritve Republike Slovenije.</font><br>
<font size="4">	Že leta 2007 je tudi tuji kupec slovenskega ladjarja obljubil vrnitev ladij pod slovensko zastavo in nakup pogojeval s sprejemom Zakona o davku na tonažo. Nato pa si je v 14-ih dneh po prevzemu splošne plovbe prodajo svojih dveh deset let starih in zastarelih ladij v slovenskem ladjarju povrnil vso plačano kupnino. Kasneje je neobdavčeno prodal celotno ladijsko floto slovenskega ladjarja, ki je 25 ladij. Vložitvi predloga zakona manjka podatek koliko izpada davka iz dobička na </font><br>
<br>
<b><font size="4">12. TRAK: (AB) – 13.15</font></b><br>
<br>
<b><font size="4">	</font></b><font size="4">(nadaljevanje) dohodek pravnih oseb bo v naslednjih desetih letih vsako leto zmanjšalo slovenski proračun. S sprejemom obravnavanega zakona se ustvarijo pogoji, na podlagi katerih bodo po novi shemi državno pomoč prejemale družbe, ki niso lastnice niti ene ladje, ki jih je slovenski ladjar od leta 2008 dalje izgubil zaradi pomanjkljive kontrole nad izvajanjem Zakona o davku na tonažo. Poleg tega sprejeta novela zakona omogoča davčnemu neplačniku prenos dejavnosti na nove družbe, ne da bi predhodno poravnal zapadle davčne obveznosti iz naslova veljavnega zakona. </font><br>
<font size="4">	Dva zavezanca, ki sta v preteklem desetletnem obdobju prejela več kot 23 milijonov evrov državne pomoči, sta že več kot leto dni davčna dolžnika v velikostnem redu od 1 do 10 milijonov evrov. Tem istim osebam sedaj predlagani zakon omogoča, da bodo prejele še dodatnih 35 milijonov evrov državne pomoči v desetih letih in se hkrati izognili plačilu davkov. Zakon v predlagani obliki tudi nima vgrajenih ustreznih varovalk na način, kot je to na primeru /nerazumljivo/ v Zakonu o javnem naročanju. V skladu s slednjim morajo namreč subjekti, ki želijo sodelovati pri javnih naročilih, predložiti izjavo o poravnanih davčnih obveznostih, kar bi moralo biti za prejemnike državnih pomoči in vse z njim povezane osebe ustrezno urejeno tudi v tem zakonu. Podobne omejitve za davčne dolžnike velja tudi v drugih primerih in v drugih zakonih.</font><br>
<font size="4">	Zakon o tonaži torej ne naslavlja bistvene vsebine, ki bi dolgoročno zagotavljal obstoj slovenskega ladjarja, ladjarstva in ne vsebuje določila na podlagi katerih bi bili upravljavci posadke upravičeni do državne pomoči, le če imajo pomorščaki na upravljanjih ladjah možnost izobraževanja in usposabljanja, če je zagotovljeno zaposlovanje pomorskih kadetov na krovu plovil, ter če bodo pripravniki lahko izpolnili pogoje za pridobitev strokovnega gradiva. </font><br>
<font size="4">Prav tako bi bilo treba spremeniti Zakon o delu, ki nepoštenim ladjarjem omogoča izigravanje zakonskih določil glede obnove flote. S sprejemom zakona bo tako Republika Slovenija dokončno izgubila svojega ladjarja, kar bo imelo nepopravljive posledice za slovensko ladjarstvo in pomorstvo, za pomorsko šolo, pomorsko upravo, pristanišče, mornarico, pomorsko policijo in celotno Primorsko regijo, k čemer se je Republika Slovenija zavezala z resolucijo o pomorski usmeritvi Republike Slovenije leta 1991.</font><br>
<font size="4">No, dobili smo dopis, upam, da ste ga tudi vi dobili. Ravnatelj Pomorske šole Piran Borut Butinar nam je poslal dopis, citiram zadnji odstavek »S pravkar sprejetim Zakonom o tonaži, slovenski poslanci sistemsko ukinjajo zaključek formalnega izobraževanja mladim pomorcem in se na ta način posledično odrekajo statusu pomorske države v bližnji prihodnosti. V zameno da omogočajo skritim lastnikom družb v davčnih oazah, reševanje finančnih in drugih težav na račun slovenskih davkoplačevalcev. Zakon je po našem mnenju škodljiv in nujno potreben izboljšav«. Tako pravi ravnatelj Butinar. Če vzamem še eno misel, kot informacijo, da Državni zbor že leta 2018 zastavil Vladi vprašanje glede revizije poslov splošne plovbe v zadnjih desetih letih. Do danes nismo prejeli odgovora. </font><br>
<font size="4">Predlagamo, da Odbor za finance sprejme sklep, da Zakon o spremembah in dopolnitvah Zakona o davku na tonažo ni ustrezen, Državni zbor pa pri ponovnem odločanju zakon ne sprejme.</font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospod državni svetnik.</font><br>
<font size="4">Zdaj dajem besedo predstavnici Zakonodajno-pravne službe, to je gospa Lenča Arko Fabjan.</font><br>
<font size="4">Prosim.</font><br>
<br>
<b><font size="4">LENČA ARKO FABJAN:</font></b><font size="4"> /izključen mikrofon/</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Če izključite mikrofon …</font><br>
<font size="4">Ja, izvolite.</font><br>
<br>
<b><font size="4">LENČA ARKO FABJAN: </font></b><font size="4">Hvala za besedo. </font><br>
<font size="4">Iz uvodne predstavitve zahteve za ponovno odločanje izhaja, da iz novele niso urejena posamezna vprašanja, ki so ocenjena kot potrebna, da bi se zagotovil obstoj slovenskega ladjarstva. In v bistvu gre pri tem za vprašanja, ki so povezana s presojo primernosti zakonske ureditve, se pravi za vsebinska vprašanja, ne pa za pravna vprašanja. Do vsebinskih vprašanj se pa Zakonodajna-pravna služba in s tem do zahteve Državnega sveta ne more opredeliti.</font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala gospa Arko Fabjan.</font><br>
<font size="4">Gospe poslanke, gospodje poslanci, odpiram razpravo o zahtevi Državnega sveta.</font><br>
<font size="4">Besedo ima poslanec Primož Siter. Prosim.</font><br>
<br>
<b><font size="4">PRIMOŽ SITER (PS Levica):</font></b><font size="4"> Hvala lepa, predsednik za besedo. Še enkrat pozdrav, kolegice in kolegi. </font><br>
<font size="4">Tudi tokrat, kot že pri prvi točki imamo na klopeh en material, o katerem smo razpravljali že mnogokrat. Jaz bom v svojem glasovanju tukaj sledil pozivu Državnega sveta in glasoval </font><br>
<br>
<b><font size="4">13. TRAK: (VP) 13.20</font></b><br>
<br>
<font size="4">	(nadaljevanje) proti temu zakonu oziroma temu zakonskemu predlogu. Zakaj, smo pa tudi že nekajkrat v poslanski skupini Levica utemeljili.</font><br>
<font size="4">	Zdaj ena taka krilatica je, da vlada naj bi oziroma ta vladna novela zakona naj bi omogočila slovenskemu ladjarju nadaljnji razvoj. To je tisti glavni elevator pitch, se temu reče, ki ga vlada poskuša prodati javnosti z uveljavitvijo takšnega zakona, ampak dejansko pa gre za novelo, ki bo omogočila dodatne zaslužke oziroma dodatne davčne odpustke v tuje korporacije - tiste, ki so v tem primeru registrirane v davčnih oazah in ki so tudi že leta na FURS-ovem seznamu davčnih neplačnikov. V bistvu gre tukaj za eno davčno darilo portoroški Splošni plovbi, ki to več ni – portoroška -, ampak je, odkar jo je druga Janševa vlada privatizirala, gre za nemško podjetje, ki operira skozi dve hčerinski podjetji, torej Lucia Shipping in GenShipping Corporation. Ena je registrirana v Liberiji, druga na Marshallovih otokih, torej dve znani davčni oazi. V bistvu v praksi gre za subvencioniranje tujega zasebnega kapitala. Ne gre za reševanje slovenskega ladjarja, gre za pokop, gre za škodovanje slovenskemu ladjarju, na kar so tudi v končni fazi slovenski ladjarji v Društvu za ohranitev slovenskega ladjarstva in razvoj slovenskega pomorstva na dolgo in široko opozorili z enim dopisom, ki smo ga tudi bili deležni poslanke in poslanci, ne? </font><br>
<font size="4">	Zaradi sheme davka na tonažo je Slovenija že v zgodovini, se pravi od leta 2008 do 2018, izgubila 24 milijonov proračunskih sredstev oziroma prihodkov. Ima pa ta zakonski predlog kar eno tako dolgo tudi politično zgodovino. Ne gre s prstom kazati samo na Janševo vlado. Leta 2017 je sicer Cerjarjeva vlada poskušala, torej rečem nemškemu ladjarju, lastniku portoroške Splošne plovbe, ki je bil takrat vreden 8 milijard evrov, odpisati za 6,4 milijone evrov davčnih obveznosti za nazaj. Takrat je potem ta novela zakona v bistvu padla zaradi nasprotovanja Levice. Takrat smo že opozarjali na točno ta problem, ki ga imamo danes zopet enakega na mizi. Je bil pa, če govorimo o političnih dimenzijah tega zakona, takrat glasen nasprotnik tega tudi SDS oziroma Slovenska demokratska stranka. Zdaj potem novo novelo, ki bi torej nemški splošni plovbi omogočila nadaljnje koriščenje torej davčnih pomoči do leta 2028, je potem Šarčeva vlada tudi poskusila leta 2019 sprejeti. Državni zbor je potem to novelo sprejel, nato je, zopet po vetu Državnega sveta, zdaj pred nami na ponovnem glasovanju tale stvar. Še enkrat pa nujno to meglo, politično meglo izpostavim. SDS in NSi, ki ste bili poslanke in poslanci tudi na tem odboru glasni nasprotniki, zdaj v bistvu vaša vlada copy-pasta zakon, ki mu je takrat nasprotovala, ga zdaj meče v ponovno obravnavo. In mislite si svoje. </font><br>
<font size="4">	Zdaj ta novela, preden zaključim, novela splošni plovbi torej, ki, še enkrat poudarjam, ne plačuje davkov in je na FURS-ovem seznamu davčnih neplačnikov, omogoča v podpisu dodatno koriščenje davčnih pomoči, sistema davka na tonažo torej, s poslovanjem preko povezanih družb. Po novem bodo državno pomoč torej prejemale tudi družbe, ki niso lastnice nobene ladje, poleg tega novela omogoča davčnemu neplačniku prenos dejavnosti na nove družbe brez, da bi predhodno poravnal zapadle davčne obveznosti. In zdaj naše nasprotovanje takšni ureditvi zopet ni neka politična matrica, ampak v glavnem sledi opozorilu, ki ga je serviralo krovna organizacija slovenskih ladjarjev, ki pravi oziroma opozarja, da vlada tujega zasebnega lastnika, zdaj parafraziram, ki </font><br>
<br>
<b><font size="4">14. TRAK: (VP) 13.25</font></b><br>
<br>
<font size="4">	(nadaljevanje) je razprodal slovensko ladjevje in spravil slovenskega ladjarja dejansko med davčne neplačnike, nagrajuje za uničenje slovenskega ladjarstva. Kot že mnogokrat poprej, bomo tudi tokrat v Levici temu predlogu nasprotovali.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br>
<font size="4">	Zaključujem razpravo in prehajamo na odločanje o zahtevi Državnega sveta. Gospe poslanke, gospodje poslanci, za sprejem mnenja odbora na podlagi drugega odstavka 91. člena Ustave Republike SLOvenije v skladu s 84. v povezavi s 56. členom Poslovnika Državnega zbora mora glasovati za večina vseh članov odbora. Vseh članic in članov odbora je 19, torej mora biti za sprejem predloga, ki ga bom prebral, najmanj 10 poslank in poslancev.</font><br>
<font size="4">	Na glasovanje dajem torej naslednji predlog mnenja: Zakon o spremembah in dopolnitvah Zakona o davku na tonažo je ustrezen. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (10 članov.) Kdo je proti? (3 člani.)</font><br>
<font size="4">	Ugotavljam, da je mnenje sprejeto.</font><br>
<font size="4">	</font><br>
<font size="4">	Predlagam, da kot poročevalec na seji Državnega zbora nastopim sam kot predsednik odbora.</font><br>
<font size="4">	Hvala lepa.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI OKOLJA ENOTNEGA OKENCA EVROPSKE UNIJE ZA CARINO IN SPREMEMBI UREDBE EVROPSKE UNIJE ŠT. 952/2013. </font></b><br>
<font size="4">	Gradivo k tej točki smo prejeli od vlade dne 11. decembra letošnjega leta, pardon, preteklega leta na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Predlagatelj stališča je torej Vlada Republike Slovenije. </font><br>
<font size="4">	Odbor bo kot matično delovno telo to in naslednji dve točki dnevnega reda obravnaval na podlagi drugega odstavka 154.h člena Poslovnika Državnega zbora. Svoja poročila bo posredoval pristojnemu odboru, tj. Odboru za zadeve Evropske unije. Poslovniško določeni rok za vložitev amandmajev matičnega delovnega telesa je najkasneje dva dni pred sejo pristojnega odbora.</font><br>
<font size="4">	K tej in tudi k naslednjim dvema točkama dnevnega reda so vabljeni predstavnice in predstavniki Ministrstva za finance. </font><br>
<font size="4">	Besedo dajem torej predstavnici Ministrstva za finance, v tem primeru je državna sekretarka gospa Kristina Šteblaj.</font><br>
<font size="4">	Izvolite, prosim.</font><br>
<br>
<font size="4">	</font><b><font size="4">MAG. KRISTINA ŠTEBLAJ: </font></b><font size="4">Hvala lepa za besedo. Lepo pozdravljeni vsi prisotni.</font><br>
<font size="4">	Republika Slovenija načeloma podpira predlog uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembi uredbe št. 952/2013. </font><br>
<font size="4">	Ta predlog vzpostavlja okolje enotnega okenca EU za carino kot integrirani sklop interoperabilnih elektronskih storitev, ki se zagotavljajo na ravni Evropske unije in na nacionalni ravni. Namenjeno je pomoči pri izpolnjevanju in izvrševanju unijskih necarinskih formalnosti, ki so potrebne za dajanje blaga v določen carinski postopek, da se olajša trgovina in nadalje zaščiti unija. In sicer vzpostavlja se osrednji sistem Evropske unije za medsebojno povezovanje nacionalnih okolij enotnih okenc za carino in necarinskih sistemov EU, ki omogoča digitalno sodelovanje med regulativnimi organi vključenimi v carinjenje blaga. Meddržavna izmenjava informacij med carinskimi organi in partnerskimi pristojnimi organi bo znatno povečala učinkovitost...</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Samo trenutek, prosim.</font><br>
<font size="4">	Tamle kolega Verbič, prosim vas, malo tišje. </font><br>
<font size="4">	Zdaj pa nadaljujte, gospa Šteblaj, prosim. </font><br>
<br>
<font size="4">	</font><b><font size="4">MAG. KRISTINA ŠTEBLAJ: </font></b><font size="4">Hvala lepa. </font><br>
<font size="4">	Torej ta meddržavna izmenjava informacij med carinskimi organi in tudi partnerskimi pristojnimi organi bo znatno povečala učinkovitost in prihranila veliko časa pri carinjenju blaga. Izboljšano digitalno sodelovanje in usklajevanje med carinskimi organi in partnerskimi pristojnimi organi bo privedlo do bolj integriranih, hitrejših in enostavnejših brezpapirnih postopkov carinjenja blaga ter boljšega izvrševanja unijskih necarinskih formalnosti in skladnosti z njimi. </font><br>
<br>
<b><font size="4">15. TRAK: (VP) 13.30</font></b><br>
<br>
<font size="4">	(nadaljevanje) Pri vzpostavitvi IT podpore bo treba slediti ambiciozno zastavljeni čarovnici ter zagotavljati finančna sredstva za vzpostavitev in vzdrževanje nacionalnega enotnega okenca. Predlog uredbe je torej pripravljen v luči zavedanja, da so za nemoten potek trgovine potrebni učinkoviti postopki carinjenja in kontrole, ki zagotavljajo varnost in zaščito tako prebivalcev kot podjetij v Evropski uniji. Pri tem gre tudi za zmanjševanje upravnih bremen, zlasti s prihrankom časa, ter poenostavitvijo in večjo avtomatizacijo carinjenja. Z nadgradnjo osrednjega sistema EU bodo na podlagi te uredbe države članice razširile oziroma vzpostavile preverjanje potrdil in dokazil na ravni unije za živali, za proizvode živalskega izvora ter nekatera živila in krme neživilskega izvora, o ekološki pridelavi in označevanju ekoloških proizvodov, o snoveh, ki tanjšajo ozonski plašč, in dovoljenja za uvoz predmetov kulturne dediščine. Vse stroške povezane z razvojem, integracijo in delovanjem osrednjega sistema, vključno z njegovimi vmesniki z necarinskimi sistemi EU, bo krila komisija. Države članice pa bodo krile stroške povezane z vmesniki tega sistema do nacionalnih okolij enotnega okenca za carino. Slovenija je nekatere aktivnosti že opravila, saj je bila vključena v pilotni projekt za vzpostavitev enotnega okna, zato je določene stroške tudi že pokrila. </font><br>
<font size="4">	Spoštovane poslanke in poslanci, predlagam, da navedeno stališče podprete.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br>
<font size="4">	Gospe poslanke, gospodje poslanci, ali želi kdo razpravljati o predlaganem stališču Republike Slovenije? Ni razprave, zato jo zaključujem.</font><br>
<font size="4">	In predlagam odboru, da odloča o naslednjem predlogu mnenja: Odbor za finance podpira predlog stališča Republike Slovenije do predloga uredbe Evropskega parlamenta in Sveta o vzpostavitvi okolja enotnega okenca Evropske unije za carino in spremembi uredbe Evropske unije št. 952/2013, ki ga je predložila vlada, in predlaga pristojnemu Odboru za zadeve Evropske unije, da predlog stališča sprejme.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (13 članov.) Kdo je proti? (Nihče.) </font><br>
<font size="4">	Ugotavljam, da je mnenje sprejeto. </font><br>
<br>
<font size="4">	Predlagam, da bo poročevalec Odbora za finance na seji pristojnega delovnega telesa poslanec Jure Ferjan.</font><br>
<font size="4">	Hvala lepa.</font><br>
<font size="4">	Na ta način zaključujem to točko dnevnega reda.</font><br>
<br>
<font size="4">	In prehajamo na </font><b><font size="4">4. TOČKO DNEVNEGA REDA, TO JE PREDLOG STALIŠČA REPULIKE SLOVENIJE DO PREDLOGA UREDBE EVROPSKEGA PARLAMENTA IN SVETA O TRGIH KRIPTOIMETIJ IN SPREMEMBI DIREKTIVE EVROPSKE UNIJE ŠT. 2019/1937. </font></b><br>
<b><font size="4">	</font></b><font size="4">Gradivo k tej in naslednji točki smo prejeli od vlade dne 23. decembra 2020 na podlagi prvega odstavka 4. člena Zakona o sodelovanju med Vlado in Državnim zborom v zadevah Evropske unije. Predlagatelj obeh stališč je tudi v tem primeru Vlada Republike Slovenije. </font><br>
<font size="4">	Za začetek dajem besedo predstavniku Ministrstva za finance, državnemu sekretarju gospodu Petru Ješovniku.</font><br>
<font size="4">	Prosim.</font><br>
<br>
<font size="4">	</font><b><font size="4">MAG. PETER JEŠOVNIK: </font></b><font size="4">Predsednik, hvala za besedo. Spoštovane poslanke in poslanci.</font><br>
<font size="4">	Evropska komisija je 24. septembra 2020 objavila predlog uredbe Evropskega parlamenta in Sveta o trgih kriptoimetij in spremembi direktive 2019/1937, ki je del paketa o digitalnih financah, ki bo omogočil in podpiral potenciale digitalnih financ v smislu inovacij in konkurence ter zagotovil ustrezno raven zaščite. </font><br>
<font size="4">	Skozi zadnja leta se povečuje tržna kapitalizacija kriptoimetij in njihovo število se veča ter pridobivajo vse večji pomen pri plačilnih storitvah. Za razvoj trgov kriptoimetij v Evropski uniji je potreben trden pravni okvir, ki bo jasno opredelil obravnavo kriptoimetij, ki niso zajeta v veljavni zakonodaji Evropske unije o finančnih storitvah, izpostavil enotna pravila za ponudnike storitev in izdajatelje kriptoimetij na ravni Evropske unije. Predlog uredbe o trgih kriptoimetij bi zagotovil tak regulatorni okvir za inovacije na področjih finančnih storitev, ki nebi oviral uporabe novih tehnologij. Nova regulatorna ureditev bi zmanjšala zapletenost in tudi finančno upravno breme za vse deležnike. Predlog uredbe določa usklajene zahteve tako za izdajatelje, ki želijo ponujati svoja kriptoimetja po vsej Evropski uniji, kot ponudnike storitev v zvezi s kriptoimetji, ki želijo zaprositi za dovoljenje za opravljanje svojih storitev na enotnem trgu. Zaradi različnih nacionalnih pravil v posameznih državah članicah se drobi enotni trg, slabi stabilnost ter integriteta finančnega </font><br>
<br>
<b><font size="4">16. TRAK: (VP) 13.35</font></b><br>
<br>
<font size="4">	(nadaljevanje) sektorja Evropske unije, s čimer se ogroža zaščita potrošnikov in vlagateljev. Poseben poudarek je zato namenjen zagotavljanju ustrezne ravni varstva potrošnikov in vlagateljev, saj so povezani s številnimi tveganji. </font><br>
<font size="4">	Spoštovani, glede na to, da se s predlogom zakonodajnega akta želi zagotoviti pravno varnost, podpreti inovacije, zagotoviti varstvo potrošnikov in vlagateljev ter celovitost trga ter s tem zagotoviti finančno stabilnost, predlagam, da predlagano stališče Republike Slovenije podprete. </font><br>
<font size="4">	Hvala za pozornost. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod državni sekretar.</font><br>
<font size="4">	Ali želi kdo razpravljati o predlogu, ki ga je posredovala Vlada Republike Slovenije v zvezi stališčem do trga kriptoimetij? Ne.</font><br>
<font size="4">	Zato prehajamo na odločanje, in sicer odločamo o naslednjem predlogu mnenja: Odbor za finance podpira predlog stališča Republike Slovenije do predloga uredbe Evropskega parlamenta in Sveta o trgih kriptoimetij in spremembi direktive Evropske unije 2019/1937, ki ga je predložila vlada, in predlaga pristojnemu Odboru za zadeve Evropske unije, da predlog stališča sprejme.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (12 članov.) Kdo je proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<br>
<font size="4">	Tudi v tem primeru bo poročevalec Odbora za finance na seji pristojnega delovnega telesa poslanec Jure Ferjan.</font><br>
<font size="4">	Na ta način zaključujem to točko dnevnega reda.</font><br>
<br>
<font size="4">	In prehajamo na </font><b><font size="4">5. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O PILOTNI UREDITVI ZA TRŽNE INFRASTRUKTURE NA PODLAGI TEHNOLOGIJE RAZPRŠENE EVIDENCE.</font></b><br>
<b><font size="4">	</font></b><font size="4">Besedo dajem predstavniku Ministrstva za finance, državnemu sekretarju gospodu Petru Ješovniku.</font><br>
<font size="4">	Prosim.</font><br>
<br>
<font size="4">	</font><b><font size="4">MAG. PETER JEŠOVNIK: </font></b><font size="4">Predsednik, hvala za besedo. Spoštovane poslanke in poslanci.</font><br>
<font size="4">	Evropska komisija je 24. septembra 2020 objavila predlog uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence. </font><br>
<font size="4">	Uredba je del paketa o digitalnih financah, ki podpira potencial digitalnih financ za inovacije in konkurenčnost ter zagotavlja ustrezno raven upravljanja s tveganji, ki so povezana z digitalizacijo. Priložnost, ki jih ponuja digalizacija, se lahko okrepijo le z inovacijami, ki spodbujajo konkurenčnost Evropske unije in s tem Slovenije. Sprejem uredbe bi odpravil dosedanje omejitve uporabe novih tehnologij v finančnih storitvah in trajnostnem razvoju trga kriptoimetij ter varstva potrošnikov in vlagateljev ter zagotovil celovitost trga in s tem spodbudil inovacije. </font><br>
<font size="4">	Uredba omogoča prehajanje finančnih instrumentov in tržne infrastrukture na DLT tehnologijo. Glavni cilj predloga uredbe je zagotoviti pravno varnost in prožnost za udeležence na trgu, ki želijo uporabljati tržne infrastrukture na podlagi tehnologije DLT, z določitvijo enotnih zahtev za njihovo upravljanje. Posebna pozornost je namenjena zagotovitvi varstva potrošnikov in vlagateljev ter celovitosti trga z zagotavljanjem zanesljivih storitev, kar vključuje tudi pametne pogodbe in celovitih ter zaupanja vrednih podatkov. </font><br>
<font size="4">	Za spodbuditev uporabe novih DLT tehnologij in podobnih tehnologij ter odgovornih inovacij je potrebna pilotna ureditev, ki omogoča obsežnejšo spremembo zakonodaje in uvedbo ustreznih zaščitnih ukrepov, kot na primer omejitve nekaterih vrst finančnih instrumentov, s katerimi se lahko trguje na podlagi DLT tehnologije.</font><br>
<font size="4">	Spoštovani. Glede na to, da se s predlogom zakonodajnega akta želi zagotoviti pravno varnost, podpreti inovacije, zagotoviti varstvo potrošnikov in vlagateljev ter celovitost trga ter zagotoviti finančno stabilnost, predlagam, da predlagano stališče Republike Slovenije podprete. </font><br>
<font size="4">	Hvala za pozornost. </font><br>
<font size="4">	</font><br>
<b><font size="4">	PREDSEDNIK ROBERT POLNAR: </font></b><font size="4">Hvala, gospod državni sekretar.</font><br>
<font size="4">	Želi kdo razpravljati o predlaganem stališču Republike Slovenije? Ne.</font><br>
<font size="4">	Zato prehajamo na odločanje. </font><br>
<font size="4">	Odločamo naslednjem predlogu mnenja: Odbor za finance podpira predlog stališča Republike Slovenije do predloga uredbe Evropskega parlamenta in Sveta o pilotni ureditvi za tržne infrastrukture na podlagi tehnologije razpršene evidence, ki ga je predložila vlada, in predlaga pristojnemu Odboru za zadeve Evropske unije, da predlog stališča sprejme. </font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<br>
<font size="4">	Poročevalec Odbora za finance na seji pristojnega delovnega telesa bo poslanec Jure Ferjan.</font><br>
<font size="4">	Hvala lepa. </font><br>
<br>
<b><font size="4">17. TRAK: (VP) 13.40</font></b><br>
<br>
<font size="4">	(nadaljevanje) Na ta način zaključujem 5. točko dnevnega reda in 53. nujno sejo Odbora za finance. </font><br>
<br>
<b><font size="4">Seja se je končala 13. januarja 2021 ob 13.40.</font></b>