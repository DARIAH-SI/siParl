<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">14. nujna seja</font></b><br>
<br>
<b><font size="4">(19. marec 2019)</font></b><br>
</p></div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je pričela ob 23.28.</font></b><br>
<br>
<b><font size="4">1. TRAK: (SB)</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 14. nujno sejo Mandatno-volilne komisije. </font><br>
<font size="4">Vse članice in člane komisije, vabljene ter ostale prisotne prav lepo pozdravljam! </font><br>
<font size="4">Obveščam vas, da na seji sodelujejo po pooblastilu Gregor Perič nadomešča Igorja Zorčiča, Nik Prebil nadomešča Braneta Golubovića in Jože Lenar nadomešča Lidijo Divjak Mirnik.</font><br>
<font size="4">S sklicem seje ste prejeli naslednji dnevni red: prvič – sklep o pravici nadomeščanja poslancev Državnega zbora, ki je imenovan za državnega sekretarja v kabinetu predsednika Vlade. Ker v poslovniškem roku nisem prejel predlogov za spremembo dnevnega reda, ugotavljam, da je dnevni red seje takšen kot ste ga prejeli s sklicem.</font><br>
<br>
<font size="4">	Prehajamo na </font><b><font size="4">1.</font></b><font size="4"> </font><b><font size="4">TOČKO DNEVNEGA REDA - SKLEP O PRAVICI NADOMEŠČANJA POSLANCA DRŽAVNEGA ZBORA, KI JE IMENOVAN ZA DRŽAVNEGA SEKRETARJA V KABINETU PREDSEDNIKA VLADE.</font></b><br>
<font size="4">Gradivo je objavljeno v računalniškem omrežju Državnega zbora pri EPI. Na sejo sem povabil gospoda Jureta Ferjana, kandidata za poslanca in državno volilno komisijo. </font><br>
<font size="4">Uvodna pojasnila: Državni zbor se je na 32. izredni seji 19. 3. 2020 seznanil z mirovanjem poslanskega mandata Žanu Mahniču zaradi imenovanja za Državnega sekretarja v kabinetu predsednika Vlade Republike Slovenije. Državno-volilna komisija je Državnemu zboru posredovala sklep o pravici nadomeščanja poslanca Državnega zbora, ki je imenovan za državnega sekretarja v kabinetu predsednika Vlade, s katerim je ugotovila, da v času dokler poslanec Žan Mahnič opravlja funkcijo državnega sekretarja opravlja funkcijo poslanca Državnega zbora Jure Ferjan, rojen 4. 1. 1993, stanujoč Kovorska cesta 29, Bistrica pri Tržiču. Prejeli smo tudi izjavo predstavnika liste kandidata</font><br>
<font size="4"> </font><br>
<b><font size="4">2. TRAK: (SB) – 23.30</font></b><br>
<br>
<font size="4">	(nadaljevanje) Slovenske demokratske stranke v prvi volilni enoti za volitve poslancev v Državni zbor, ki so bile 3. 6. 2018, iz katere izhaja, da se odpoveduje pravici do pritožbe na podlagi 109. člena Zakona o volitvah v Državni zbor zoper sklep državne volilne komisije o pravici nadomeščanja poslancev Državnega zbora. Ugotavljam tudi da v zakonskem roku, to je do seje Mandatno-volilne komisije ni bila vložena nobena pritožba na podlagi 109. člena Zakona o volitvah v Državni zbor. Mandatno-volilni komisiji je bilo predloženo tudi potrdilo državne volilne komisije iz katerega izhaja pravica opravljanja funkcije poslanca namesto poslanca, ki upravlja funkcijo državnega sekretarja. Želi kdo od članic in članov komisije o tem razpravljati? (Ne.) Če ne, zaključujem razpravo. </font><br>
<br>
<font size="4">V skladu s 13. in 17. členom Poslovnikom Državnega zbora dajem na glasovanje naslednji sklep: Mandatno-volilna komisija predlaga Državnemu zboru, da na podlagi tretjega odstavka 82. člena Ustave 14. člena Zakona o poslancih, 13. člena v povezavi s 17. členom in 112. člena Poslovnika Državnega zbora sprejme naslednji sklep: »V času dokler poslanec Žan Mahnič opravlja funkcijo državnega sekretarja v Kabinetu predsednika Vlade, opravlja funkcijo poslanca Državnega zbora od današnjega dne Jure Ferjan, rojen 4. 1. 1993 stanujoč Kovorska cesta 29, Bistrica pri Tržiču.« Glasujemo.</font><br>
<font size="4">	Kdo je za? (17 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Zaključujem to točko dnevnega reda in tudi 14. nujno sejo Mandatno-volilne komisije. Hvala lepa. </font><br>
<br>
<b><font size="4">Seja se je končala 19. marca 2020 ob 23.32.</font></b>