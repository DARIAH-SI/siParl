<h5 class="label"><span>Vsebina zapisa seje (v pregledu)</span></h5><div align="center">
<p>
</p><p><b><font size="4">REPUBLIKA SLOVENIJA<br>
DRŽAVNI ZBOR<br>
ODBOR ZA OBRAMBO</font></b>
</p><p><b><font size="4">15. nujna seja<br>
<br>
(18. maj 2020</font></b><b><font size="4" color="#7F604F">)</font></b></p></div><br>
<b><font size="4" color="#7F604F"><br>
</font></b><b><font size="4">Sejo je vodil Samo Bevk, predsednik odbora.<br>
Seja se je začela ob 17.05.</font></b>
<p><b><font size="4">PREDSEDNIK SAMO BEVK: </font></b><font size="4">Predlagam, da nadaljujemo 15. nujno sejo, ki smo j sedaj ob 2. točki tudi odprli za javnost. </font>
</p><p><font size="4">Prehajamo na</font><b><font size="4"> 2. TOČKO DNEVNEGA REDA, TO JE INFORMACIJA O POTEKU SKLOPA VAJ »PRESKOK«</font></b><font size="4">.</font><b><font size="4"> </font></b><font size="4">Tudi k tej točki so bili vabljeni mag. Matej Tonin, minister za obrambo, brigadir Robert Glavaš, načelnik Generalštaba Slovenske vojske, Urad predsednika Republike, in Kabinet predsednika Vlade. Besedo dajem ministru za obrambo mag. Mateju Toninu. Izvolite.</font>
</p><p><b><font size="4">MAG. MATEJ TONIN:</font></b><font size="4"> Predsednik, hvala lepa. Vaja »PRESKOK« je namenjena temu, da Slovenska vojska preskoči iz vsakdanje normalne situacije v to korona situacijo, ki je nekoliko posebna. S vajo »PRESKOK« na nek način nadomeščamo številne vaje, ki so odpadle zaradi korona omejitev in v teh vajah se Slovenska vojska predvsem usposablja 1.   v delovanju v teh posebnih okoliščinah covid, 2. v sodelovanju s civilno zaščito, Policijo in drugimi civilnimi institucijami in 3. tudi v sodelovanju in povezovanju z lokalnimi skupnostmi. </font>
</p><p><font size="4">V prihodnjem, torej v mesecu maju in tudi v juniju bodo na številnih območjih Republike Slovenije potekale obširne vojaške vaje. Razlika med temi vajami in morda kakšnimi preteklimi je ta, da te vaje ne bodo potekale na vojaškem vadišču ali na drugih za to doslej znanih lokacijah, ampak bodo potekale v zelo različnih občinah. Tukaj smo šli po principu, da bo vojska opravljala vojaške vaje povsod tam, kjer je zaželena. Zaradi tega poveljstvo sil z brigadirjem Škrbincem na čelu zdaj intenzivno zbira vabila, soglasja različnih občin, kjer bodo te vaje tudi potekale, da se bo vojska še na tak dodaten način približala ljudem.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa gospod minister. Želi besedo načelnik Generalštaba brigadir Robert Glavaš? Ja, izvolite.</font>
</p><p><b><font size="4">ROBERT GLAVAŠ:</font></b><font size="4"> Hvala predsednik. Vaje »PRESKOK«, vaje Slovenske vojske, gre za, kot je že minister omenil gre za serijo vaj, ki bomo, s katerimi želimo preveriti vzdrževanje pripravljenosti taktičnih enot ter sistema poveljevanja in kontrole v pogojih kriznega delovanja, kriznega delovanja seveda v tem smislu, da covid nam je bomo rekli anuliral vse naše vaje, ki so bile z letnim planom predvidene za leto 2020, in seveda skušali smo, kljub temu, da smo se zavedali, da lahko pripelje do tega, da se nam poveča število obolelih v Slovenski vojski, da vojake urimo tudi v takem okolju.</font>
</p><p><font size="4">Dejstvo je, da ne vemo, kaj se bo dogajalo tudi po septembru, oktobru, tako da smo skušali skozi te vaje se pravi vodne, četne vaje ugotoviti kot neko izkušnjo, kako je na kakšen način bi to izvajali. Dejstvo je, da pravica vojaka je biti usposobljen, naše, nas odgovornih je pa dolžnost, da mu to pravico tudi omogočimo in seveda  skozi te vaje smo, bomo pač naredili to, kot je bilo že omenjeno, da bomo preverjali vzdrževanje pripravljenost taktičnih enot po nekimi drugimi pogoji delovanja Slovenske vojske.</font>
</p><p><font size="4">Zdaj cilje in vse ostalo mislim, da smo povedali, tako da več o tem mogoče kasneje. Skratka drugačni pogoji, drugačni sistemi usposabljanja, izkušnje, ki jih bomo lahko tudi potem širili v Natu in naprej. Zdaj, če se mogoče vežem še samo na twitter, tako imenovan Nato twitter, se pravi, oni nam zavidajo in pohvalno se izražajo, da Slovenska vojska izvaja usposabljanje tudi v teh pogojih. Samo to. Hvala lepa.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa tudi vam. Besedo pa dajem prvemu prijavljenemu za razpravo poslancu Robertu Pavšiču. Izvolite.</font>
</p><p><b><font size="4">2. TRAK (ŠS) – 17.10</font></b>
</p><p><b><font size="4">	 </font></b><font size="4">(nadaljevanje)  </font>
</p><p><b><font size="4">ROBERT PAVŠIČ (PS LMŠ):</font></b><font size="4"> Najlepša hvala predsednik. Tukaj imamo dva aspekta teh vaj. Eno je strokovno, ki me je bom rekel popolnoma prepričalo, drugo pa je organizacijsko pa tudi rahlo politično. Bom obrazložil, zakaj.</font>
</p><p><font size="4">Najprej me zanima gospod minister, kdo je bil pobudnik te vaje, kateri resor. Ali je  pobuda prišla iz Ministrstva za obrambo oziroma s strani vojske, ali je to mogoča bila tudi pobuda Ministrstva za notranje zadeve. Zakaj to sprašujem? Ker gre za taktične bojne postopke kot je vidno tudi iz gradiva torej blokada, zaseda, preiskava, bojno reševanje in tako dalje in za delovanje je predvidenih celo 75 lokacij. V večini so te v bližini meje. Omenjalo se je tudi sodelovanje s policijo in civilno zaščito, zato me zanima, katere grožnje predpostavlja scenarij vaje, ali gre za tujo vojaško silo, ali so predpostavke ogrožanja vključeni tudi migranti, v katerih taktičnih postopkih se urijo pripadniki Slovenske vojske sami in v katerih skupaj s policijo in silami zaščite in reševanja, ali gre za neposredno sodelovanje v izvedbi taktičnih postopkov s policijo, torej migracije. Kakšen delež urejanja postopkov in katerih postopkov predstavljajo oblike delovanja pripadnikov Slovenske vojske po 37. členu Zakona o obrambi in ali se bodo usposabljali na tej vaji tudi po postopkih iz 37.a člena.</font>
</p><p><font size="4">To so tisti bistveni, bistvena politična vprašanja. Potem me pa še zanima popolnoma operativno. Ne vem, po nekaterih informacijah smo slišali, da bodo stroški vaje preko 200.000 eurov v vladnem gradivu pa je ocena 50.000 eurov. Zanima me, kje je nastala razlika in ker gre za več lokacij, me zanima, koliko je bilo do sedaj že izpeljanih postopkov za vpoklic nepremičnin in koliko je strošek vseh vpoklicev zemljišč. Zato, ker tudi glede diskrepance o ceni se to vprašanje kar samo ponuja na roki.</font>
</p><p><font size="4">In še eno vprašanje, ali se je mogoče spremenila ocena ogroženosti Republike Slovenije s strani Hrvaške ali migrantskega vala, da poteka to usposabljanje na meji. Hvala že vnaprej za odgovore.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala tudi vam. Ker ni nobenega več prijavljenega, dajem besedo ministru mag. Mateju Toninu. Izvolite gospod minister.</font>
</p><p><b><font size="4">MAG. MATEJ TONIN:</font></b><font size="4"> Pobuda je prišla z Ministrstva za obrambo. Pogovarjali smo se kako nadomestiti vse te vaje, ki so izpadle v letošnjem letu, kako kaj dobrega narediti za Slovensko vojsko. Naj zelo jasno poudarim, da pobuda ni prišla iz Ministrstva za notranje zadeve, da se na teh vajah ne bodo usposabljali za obvladovanje množic in tistih stvari, ki bi jih morda potrebovali v primeru aktivacije 37.a člena. Scenarij te vaje so zelo različni. Mislim, da je imel, če se ne motim, načelnik v sredo je imel poveljnik Poveljstva sil tudi novinarsko konferenco, kjer je vse te stvari podrobno predstavljal, ker smo želeli biti zelo jasni, transparentni zaradi tega, da ne bi nastajale kakšne teorije zarote, ker v fazi teh vaj so se dogajali zelo intenzivni pa številčni vojaški premiki. In ker so stvari zelo občutljive, smo potem te stvari začeli pojasnjevati tudi na novinarski konferenci. </font>
</p><p><font size="4">Jaz sem sodeloval na eni vaji kot gledalec, da sem si to vajo ogledal, in sicer v Kočevju, kjer je bil scenarij premik praktično celotne logistične brigade, in sicer je na tej vaji sodelovalo  preko 150 vojaških vozil. Slovenske avtoceste so bile polne vojaških vozil, bila je zelo dolga kolona od Ljubljane proti Kočevju, ampak šlo je za trening, usposabljanje kako bi za potrebe, da v nekem območju, kot recimo Kočevje izbruhne covid, kako bi lahko preselili iz Ljubljane, iz vojašnice Edvarda Peperka to mobilno bolnišnico Role 2 na območje Kočevja in seveda vse ostale spremljevalne objekte, ki spadajo zraven. To je bil eden izmed scenarijev in tam je bilo kar nekaj vojakov </font>
</p><p><b><font size="4">3. TRAK (ŠS) – 17.15</font></b>
</p><p><font size="4">(nadaljevanje) tudi potem, tudi kar nekaj vojakov jena tej vaji tudi sodelovalo.</font>
</p><p><font size="4">Poslanec Pavšič je pravilno ugotovil, da je bila cena teh vaj v vladnem gradivu podcenjena, in sicer, da bomo za te vaje potrebovali višji znesek, kot je bilo v vladnem gradivu. Stroški so pa pač zelo različni, nekateri nastajajo zaradi tega, ker se je obseg vaj povečal, tudi za vpoklic zemljišč in podobnih stvari, ampak mislim, da to so manjši stroški. Zdaj poskušamo ravnati čim bolj racionalno. Kot sem dejal, poskušamo podpisovati pogodbe o brezplačnem posojanju nekega zemljišča, ki ga imajo občine. Torej, kot sem rekel, Poveljstvo sil je odšlo do županov, ki si vojske na svojih tleh želijo, ki si želijo večje prisotnosti vojske in tam, kjer je vojska zaželena, v tistih občinah s tistimi župani se tudi podpisujejo tovrstne pogodbe o brezplačnem najemu tovrstnih zemljišč. Tudi za to, da bi stroške čim bolj znižali in tudi zato, da kot sem dejal, vojsko približamo ljudem.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa. Kolega Pavšič želi besedo.</font>
</p><p><b><font size="4">	ROBERT PAVŠIČ (PS LMŠ):</font></b><font size="4"> Ja, no jaz bi vas lepo prosil in sem bil zelo umirjen, nisem nobenih insinuacij dajal, ampak tole, da pa nekatere občine, v nekaterih občinah da je vojska željena, v drugih pa da ne, tako je bilo razumeti. Jaz upam, da sem vas narobe razumel, to pa ni lepo slišati iz ust ministra, ker jaz sem prepričan, da je v vsaki občini v tej državi vojska zaželena in dobrodošel gost. </font>
</p><p><font size="4">Niste mi odgovorili na vprašanje v katerih taktičnih postopkih se urijo pripadniki Slovenske vojske sami, to ste rekli, ja da gre za obvladovanje potencialne korona krize v katerih pa skupaj s policijo in silami zaščite in reševanja. Ali gre za neposredno sodelovanje izvedbo taktičnih postopkov s policijo. Ker napovedali ste, da bo več struktur sodelovalo v tej vaji. Je pa lepo slišati, da se racionalizira tudi izvedbo vaj na način, da se v bistvu uporablja javne površine. Mislim, da je to zelo pohvalno. Hvala še enkrat za odgovore.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa. Ja, izvolite gospod minister.</font>
</p><p><b><font size="4">MAG. MATEJ TONIN:</font></b><font size="4"> Glejte, tudi zaradi situacije, ki jo vi poznate, na Počku nismo hoteli kaj dodatno tam gor strasti razvnemat, zato smo, še enkrat, šli da se bom zdaj zelo korektno izrazil, v tiste občine, kjer so župani sami zahtevali večjo prisotnost Slovenske vojske, kar pa ne pomeni, da v drugih občinah je pa vojska nezaželena ali da bi imeli kar koli slabega o njej. Ampak, jaz kot minister sem s strani županov dobil različna pisma, češ mi bi si želeli, da povečate prisotnost vojske na tej in tej lokaciji in zdelo se mi je racionalno in logično ne, da če že delamo neko vajo, da če jo poskušamo racionalizirati in za to dobiti brezplačno, poudarjam brezplačno občinska zemljišča, da najprej vrnem žogico tistim županom, ki pravijo, da si želijo večjo prisotnost Slovenske vojske na svojih tleh in točno to in točno v tej smeri delamo.</font>
</p><p><font size="4">Še enkrat pa pravim ne, glejte ta vaja je namenjena predvsem covid preverjanju naših zmogljivosti v okoliščinah covid. Tukaj je en element to, da se morajo vojaki naučiti delovati v teh nekoliko posebnih okoliščinah, da se sprejemajo ukrepi, ki preprečujejo nadaljnje širjenje okužb in druga zadeva je pa Civilna zaščita in pa Policija tudi zaradi vseh teh zgodb, kjer se vojska uporablja v podporo silam zaščite in reševanja. To je pri  koordinaciji nekih območij karantene, to je pri postavljanju mobilnih bolnišnic, pri logistiki, pri deljenju pomoči, pri takih stvareh. </font>
</p><p><font size="4">Seveda pa se bo vojska usposabljala tudi pri drugih nalogah, kot so izvidovanje in druge stvari, ampak zato je večji strokovnjak načelnik Generalštaba, da ne bom jaz uporabljal kakšnega napačnega izrazoslovja. Še enkrat pa </font>
</p><p><b><font size="4">4. TRAK (ŠS) – 17.20</font></b>
</p><p><font size="4">(nadaljevanje) poudarjam, usposabljanja za obvladovanje množic, za primer 37. člena, za primer 37.a člena imata vojska in policija posebna usposabljanja in v tej vaji PRESKOK  tovrstna usposabljanja za obvladovanje množic niso predvidena.</font>
</p><p><b><font size="4">PREDSEDNIK SAMO BEVK:</font></b><font size="4"> Izvolite gospod brigadir.</font>
</p><p><b><font size="4">ROBERT GLAVAŠ:</font></b><font size="4"> Dve zadevi bi tukaj res poudaril. Prvič, to so cilji vaje PRESKOK 2020, šest jih je. Prvi, berem: usposabljati in preveriti delovanje celovitega pink, poveljevanje in kontrola na operativnem taktičnem in nižjem taktičnem nivoju. Izvajati vaje in usposabljanje  na različnih manevrskih terenih vremenskih pogojih; vzdrževati sile in zmogljivosti v terenskih pogojih s poudarkom na logistični in zdravstveni zagotovitvi; preveriti usposabljanje in delovanje enot Slovenske vojske v pogojih pandemije; preveriti sodelovanje enot Slovenske vojske z lokalnim prebivalstvom v okviru civilnega vojaškega sodelovanja in preveriti delovanje pomoči Slovenske vojske varstva pred naravnimi in drugimi nesrečami. To so cilji naše vaje.</font>
</p><p><font size="4">Na podlagi tega smo mi izdelali določen scenarij koncept vaj, kako bi to izvedli in smo noter poiskali, katere so tiste za nas za Slovensko vojsko govorim, bistvene naloge oziroma bistveni taktični postopki, ki jih moramo uriti, da lahko te enote Slovenske vojske dosežejo neke zmogljivosti in to so: podporno delovanje, prehodno delovanje in stabilizacijsko delovanje. In seveda, ko gremo v nabor nalog, ki jih te tri bomo rekli vrste delovanja zajemajo smo rekli, to je blokada območja in preiskava, to je čisto normalna vojaška naloga. Nič povezana s 37.a členom, zato bi res prosil, da se to pove. Premik v stik, se pravi enota, ko gre v pohod v premik z vozili pride v nek stik, zasedo, napad in tako naprej, mora odreagirati.</font>
</p><p><font size="4">Preiskava terena, izvidniki in tako naprej. Oni morajo delovati ker to so predhodnica nekih taktičnih postopkov, zaseda, patroliranje, vzpostavitev opazovalnice in bojno reševanje. In to so naših pet, šest ključnih nalog, ki jih na teh vajah skušamo se usposobiti in tudi videti na teh pogojih pandemije, kako bomo to dosegli.</font>
</p><p><font size="4">Govorili se o občinah, res mi v občinah sodelujemo, se pogovarjamo. Kot imam informacijo, 11 občin je že dovolilo uporabo zemljišč,  občinskih, kar pomeni, da mi gremo. In kot, verjetno imam informacijo te dni poteka prav na Ilirsko-bistriškem ta vaja. </font>
</p><p><font size="4">Zdaj, kako vaja sama izgleda. Veste, ne bomo mi zdaj rekli sedemo na kamione pa gremo. Ni res, mi ko začnemo, začnemo z alarmiranjem posameznih elementov, vod se premakne na dotično lokacijo, ta lokacija je Postojna, Novo mesto, Maribor, se pravi v naše vojašnice, tam noter se izvedejo določeni štabni  procesi, izdajajo se naloge in poveljnik voda ali poveljnik čete kasneje izda svojo namero, svojo nalogo, kako bo izvedel določeno delovanje glede na scenarij same vaje. Ta scenarij se potem preigra na računalniškem podprtem sistemu, da vidimo, ali je ta posameznik, ta častnik, ta poveljnik voda ali čete zajel vse elemente v svojem povelju in kakšno povelje je izdal oziroma kakšno taktiko je izbral, da bo lahko funkcioniral na dotičnem zemljišču. Potem, ko se ugotovi, da je to okej, ga šele pošljemo na teren v boks tako imenovani 48 ur, kjer seveda to, kar je tam naredil, kar so preigrali na računalniškem podprtem sistemu tudi izvede na samem terenu in se vrne v bazo. Se pravi nazaj v vojašnico matično pač tam, kjer imajo svoje enote.</font>
</p><p><font size="4">In to je cela zgodba in to so za mene, kot načelnika Generalštaba bistveni elementi. Poglejte, jaz se s tem ne vidim 37.a člen ali kaj drugega, bistveno je, še enkrat ponavljam, da sled tistemu, kar smo se že prej pogovarjali, ko je gospod Lenart vprašal, se pravi, da to usposabljanje, kljub temu, da smo zasedeni z vsemi temi nalogami, ki jih imamo danes kljub temu, da je covid tisti, ki nam omejuje določene naloge, skušamo vzdrževati bojno pripravljenost Slovenske vojske, usposabljat naše vojake. Kot sem omenil, bistvo in pravica vojaka je, da je usposobljen, nas poveljujočih je pa dolžnost, da mu to omogočimo. Samo toliko. Hvala. </font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa gospod načelnik. Besedo pa ima poslanec Andrej Černigoj. Izvolite.</font>
</p><p><b><font size="4">5. TRAK (ŠS) – 17.28</font></b>
</p><p><b><font size="4">ANDREJ ČERNIGOJ (PS NSi):</font></b><font size="4"> Spoštovani predsednik, hvala za besedo. Spoštovani gospod minister, spoštovani gospod načelnik, kolegi in kolegice. Jaz bi samo izrazil svoje mnenje, da Ministrstvo za obrambo je pripravilo zelo dobro informacijo o poteku sklopa vaj PRESKOK, iz njega smo jasno in glasno so bili opredeljeni tudi cilji vaj naslednjih vaj, ki po mojem mnenju so zelo dobro zapisani in jaz želim Slovenski vojski, da bi omenjena vaja PRESKOK se čim boljše izvajala in da bi slovenski vojaki v njej pridobili čim več izkušenj.</font>
</p><p><font size="4">Ob enem bi pa še enkrat ponovil, če imajo moji kolegi in kolegice kakšne koli pomisleke, dajem kot predlog predsedniku odbora, da uporabi mogoče 49. člen Poslovnika Državnega zbora, kjer je mogoče sklicati sejo izven Državnega zbora. Hvala za besedo.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala tudi vam. Želi še kdo besedo? Če ne, potem. Kolega Koražija, izvolite.</font>
</p><p><b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za  besedo. Jaz imam v bistvu eno vprašanje glede tega PRESKOK-a pač vaje, ki bodo potekale v Preskoku, ker med ključnimi vsebinami, ki bodo enote Slovenske vojske izvajale so tudi zdaj ne vem, če je kdo bil na to pozoren, območje BB and O. To je v bistvu bližinsko bojevanje v naseljenem območju. Zakaj tudi je to med vsebino oziroma med vsebino.</font>
</p><p><b><font size="4">PREDSEDNIK SAMO BEVK:</font></b><font size="4"> Izvolite gospod minister.</font>
</p><p><b><font size="4">MAG. MATEJ TONIN:</font></b><font size="4"> Zato, ker je to Slovenska vojska in se usposablja za različne naloge. Jaz drugega tukaj nimam kaj za dodati. </font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa. Želite še vi, ne. Prej je kolega Černigoj predlagal, da uporabimo 49. člen Poslovnika. Morda, če se strinjajo na Ministrstvu za obrambo oziroma v Slovenski vojski, potem bi lahko Odbor šel na zaključek te vaje, pa se dogovorimo s službami ministrstva in odbora, da to zorganiziramo. Izvolite.</font>
</p><p><b><font size="4">ROBERT GLAVAŠ:</font></b><font size="4"> Jaz podpiram to zadevo. Zdaj mi imamo tukaj dva dogodka. Eno je zaključek vaj, drugo je divide, tako da se je treba samo dogovoriti, to minister boste vi verjetno se z njimi dogovorili. Dobrodošli.</font>
</p><p><b><font size="4">PREDSEDNIK SAMO BEVK:</font></b><font size="4"> Hvala lepa. Ker ni več prijavljenih, zaključujem razpravo in ugotavljam, da je Odbor za obrambo na 15. nujni seji, da se je seznanil z Informacijo o poteku sklopa vaj PRESKOK.</font>
</p><p><font size="4">S tem zaključujem 15. nujno sejo Odbora za obrambo, prisotnim članom Odbora in vabljenim se zahvaljujem za udeležbo na seji. Hvala lepa in lep pozdrav.</font>
</p><p><b><font size="4">Seja je bila zaključena 18. maja 2020 ob 17.28.</font></b></p>