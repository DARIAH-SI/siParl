<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA ODNOSE S SLOVENCI V ZAMEJSTVU IN PO SVETU</font></b><br>
<b><font size="4">3. seja - terenska seja (Radovljica)</font></b><br>
<br>
<b><font size="4">(28. februar 2019)</font></b></p></div><br>
<b><font size="4">Sejo je vodila Ljudmila Novak, predsednica Komisije za odnose s Slovenci v zamejstvu in po svetu.</font></b><br>
<b><font size="4">Seja se je pričela ob 15.43.</font></b><br>
<br>
<b><font size="4">1. TRAK: (NB) </font></b><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Spoštovane članice in člani komisije, gospod minister, vabljeni ter ostali prisotni, lepo vas pozdravljam! </font><br>
<font size="4">	Pričenjam 3. sejo Komisije za odnose Slovenci v zamejstvu in po svetu. </font><br>
<font size="4">	Obveščam vas, da so zadržani in se seje ne morejo udeležiti naslednji člani komisije: Franc Breznik, Iva Dimic, Ferenc Horváth in Samo Bevk. Na seji kot nadomestni člani komisije s pooblastili sodeluje Boštjan Koražija namesto Violete Tomić. Obveščam vas, da so na sejo vabljeni: gospod Peter Jožef Česnik, minister za področje odnosov med Republiko Slovenijo in avtohtono Slovensko narodno skupnostjo v sosednjih državah ter med Republiko Slovenijo in Slovenci po svetu; predstavniki Urada Vlade Republike Slovenije za Slovence v zamejstvu in po svetu, predstavniki Ministrstva za izobraževanje, znanost in šport, prisoten je gospod Roman Gruden, ki je bil že z nami ves čas na Koroškem; predstavniki Ministrstva za zunanje zadeve, gospod Matej Andoljšek - tako hitro ne morem pogledati kje ste -; dr. Valentin Incko, predsednik Narodnega sveta koroških Slovencev, ki pa ga nadomešča gospod Nanti Olip; gospod Manuel Jug, predsednik Zveze slovenskih organizacij na Koroškem. V imenu komisije in v svojem imenu vam izrekam, iskreno čestitam ob izvolitvi na mesto predsednika. Iskene čestitke! / aplavz/ </font><br>
<font size="4">	In gospodu Šturmu smo tudi poslali zahvalo za njegovo dolgoletno delo v vaši organizaciji in odločil se je predati vajeti mladim, kar je tudi dobro. </font><br>
<font size="4">	Nadalje so vabljeni: Bernard Sadovnik, predsednik Skupnosti koroških Slovencev in Slovenk, ki se je opravičil, ker je nujno zadržan. Gospod Gabriel Hribar, predsednik Enotne liste, Aljoša in Simona Ristič, vodji projekta Vilina. Sta z nami? Nista z nami. Predstavniki strokovno-pedagoškega združenja Sova, predstavniki Slovenskega šolskega društva v Celovcu, prisoten je predsednik društva, dr. Avguštin Male ter predstavniki društva delovna skupnost privatnih dvo in večjezičnih vrtcev na Koroškem. Prisoten je tajnik društva, Jože Blajs. Vse navzoče lepo pozdravljam! </font><br>
<font size="4">	Prehajamo na določitev dnevnega reda seje komisije. S sklicem seje ste prejeli dnevni red. Ker v poslovniškem roku nisem prejela predlogov za  </font><br>
<font size="4">	</font><br>
<b><font size="4">2. TRAK (VI) </font></b><br>
<br>
<font size="4">	(Nadaljevanje) njegovo spremembo je določen takšen dnevni red seje, kot ste ga prejeli s sklicem. </font><br>
<br>
<font size="4">	Sedaj pa prehajamo na </font><b><font size="4">1. TOČKO DNEVNEGA REDA - PROBLEMATIKA DVOJEZIČNEGA ŠOLSTVA IN RABA SLOVENŠČINE V DOMAČEM OKOLJU NA AVSTRIJSKEM - KOROŠKEM. </font></b><br>
<font size="4">	S sklicem seje 12. februarja 2019 ste prejeli tudi gradivo, stališče krovnih organizacij avtohtone slovenske narodne skupnosti na avstrijskem Koroškem do obravnavane problematike ter naknadno 21. februarja še opomnika o stanju dvojezičnega šolstva na avstrijskem Koroškem, pripravljena s strani Ministrstva za izobraževanje, znanost in šport in Urada za Slovence v zamejstvu in po svetu. Vsem pripravljavcem gradiva se lepo zahvaljujem. </font><br>
<font size="4">	Sedaj pa vabim k besedi gospoda ministra za Slovence v zamejstvu in po svetu Petra Jožefa Česnika. </font><br>
<font size="4">	Izvolite. </font><br>
<br>
<b><font size="4">	PETER JOŽEF ČESNIK:</font></b><font size="4"> Hvala za besedo. Lep pozdrav vsem skupaj. </font><br>
<font size="4">	Čestitke gospodu Jugu na novi poziciji v čevljih dr. Šturma. Upam, da jih boste dobro zapolnil in ne dobiti preveč žuljev takoj na začetku. </font><br>
<font size="4">	Glede slovenščine v zamejstvu na avstrijski strani Koroška je čudovit primer, kako se jezik vzdržuje, kako dopolnilni pouk in zanimanje tudi neslovenskega življa je za dvojezični pouk. Avstrijska državna pogodba ima določena določila in potem leta 1959 je pa bilo z zakonom ustanovljeno območje, kjer se bo dvojezičnost tudi uveljavljala v šolah, otroških vrtcih in podobno. Stvar je v tem, da to območje na žalost je dobro, ampak ponekod ni dorečeno. Največja stvar, najhujša stvar, ki jo pa jaz osebno vidim, da je to obvezno samo za prve štiri leta šolanja, potem pa slovenščina postane izbirni jezik, razen na področju, kjer je že dejansko dvojezično od začetka do konca, tako kot je srednja strokovna šola v Rožu in podobno, Celovška gimnazija. Tudi sin deželnega glavarja Petra Kauzerja je obiskoval dvojezično šolo v Celovcu. To rečeno omejenost delovanja, ki je z zakonom, je leta 2015 dalo 66 ljudskih šol. To je kar nekakšen uspeh in od teh šol imamo šest podružničnih in 18 glavnih in dve šoli zunaj tega dvojezičnega območja. To sta obe ustanovi v Celovcu. Od skupno 68 ljudskih šol so bile zadostne prijave na samo 64 šolah. Torej, štiri so malo nižje. Dvojezičnost se uveljavlja samo takrat kadar je dovolj prostovoljno prijavljenih ljudi. Tukaj ne gremo po etnični pripadnosti, ampak kandidat, starši ali skrbniki otroka ali dijaka, ki hoče iti v to ustanovo morajo pač se temu prijaviti. Vključevanje realiziranih vpisov, dejansko realiziranih vpisov, je leta 2015 poraslo za približno 1,3 %, kar pomeni, da je 2 tisoč 240 učencev se udeleževalo tega pouka, kar predstavlja 45 % vseh šoloobveznih otrok na tistem področju. Torej, to je do neke mere uspeh. Žal pa se ta uspeh ne nadgrajuje v sekundarni ali pa višji stopnji šolske izobrazbe. Na uradu podpiramo vse karkoli se le da, da bi se to pojačalo. Vendar mi kot suverena republika ne moremo sugerirati spremembi šolskega sistema, suvereni sosedi. Mi lahko prispevamo samo pri dodatnem dopolnilnem pouku slovenščine in naklonjenosti oblasti kot takšnih. Tukaj imamo  dobrega sogovornika v deželnem glavarju Petru Kauzerju, ki nas kar precej podpira v okviru svojih državnih in pravnih regulativ in možnosti </font><br>
<br>
<b><font size="4">3. TRAK: (DAG) </font></b><br>
<br>
<b><font size="4">	</font></b><font size="4">(nadaljevanje) da, kar se le da. Tako s tega stališča jaz vidim, da se jezik še ohranja. Problem je to, da zadnje štetje 2011 je dalo 12 tisoč 600 slovenskih duš na severni meji na Koroškem, dejansko pa je neuradna številka okrog 40 tisoč. Zanimivo je tudi dejstvo, da veliko teh vpisanih v prve štiri stopnje izobrazbe ni slovenskega rodu ali pa niso mešani zakoni, kar pomeni, da avstrijska stran že sprejema multikulturnost in dvojezičnost kot nekaj dobrega za njihove otroke. Kako bomo dosegli, da se bo to dvignilo, jaz nimam odgovora na to, to je vprašanje bilateralnih odnosov med obema državama in pogovorov v tej smeri. Imamo tudi financiranje s strani Ministrstva za šolstvo, poslanec Koprivc je bolj spoznan s tem, bo lahko kaj povedal, ker je že bil na tem področju, kjer mi subvencioniramo izobraževanje in nadaljevanje študija v slovenskem jeziku na naši strani. Pred par meseci sem bil gost predstavitve celovškega dvojezičnega vrtca, kjer so mi poudarili problem pomanjkanja vzgojiteljic v slovenskem jeziku. Jaz vidim tu nekaj, kjer bi se sinhronizacija ali pa uskladitev standardov vzgoje na avstrijski strani in na naši strani približala do take mere, da če mi damo štipendijo dekletu iz Borovelj - Ferlach po domače, kajne, kakor pravijo tukaj -, da študira srednjo vzgojiteljsko šolo v Ljubljani, potem izpopolnjen jezik, slovenski literarni jezik nese nazaj v Celovec v otroški vrtec, pri tem pa ne izgubi svojega narečja; narečje je izredno etnično in kulturno pomembno v vsaki skupini, kjerkoli živi, pa naj bo to Rezija ali naj bo to Gorski Kotar. </font><br>
<font size="4">	Veliko je stvari, mandat je kratek, sredstva so pa omejena. In tu mi lahko komisija mogoče pomaga pri lobiranju za več sredstev od Ministrstva za finance. Hvala.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Besedo dajem predstavniku Ministrstva za izobraževanje, znanost in šport, gospodu Romanu Grudnu, ki nas je tudi ves čas danes spremljal že po avstrijskem Koroškem in smo dobili informacijo iz prve roke. Tako, gospod Gruden, hvala lepa za vaše spremstvo. Prosim, izvolite. </font><br>
<br>
<font size="4">	</font><b><font size="4">ROMAN GRUDEN: </font></b><font size="4">Gospa predsednica, hvala lepa za povabilo na današnje srečanje, na neke vrste terenski seminar. Mislim, da je bilo zelo zanimivo in poučno za vse skupaj. Na šolah smo bili res lepo sprejeti, tudi na generalnem konzulatu je bilo zelo zanimivo in poučno. Tako sem prepričan, da se bomo vsi skupaj s pozitivnimi spomini vračali kasneje domov. </font><br>
<font size="4">	Morda bi dodal to - nekaj je bilo že povedanega -, naše ministrstvo dejansko skrbi za strokovni input, strokovno podporo, v sodelovanju z Deželnim šolskim svetom za Koroško. Moram reči, da tam že nekje od leta 1972 zelo intenzivno sodeluje, še prej, ko je bil Komite za izobraževanje, še v času Jugoslavije, in potem kasneje, skratka, naše ministrstvo z Deželnim šolskim svetom. Načeloma se letno srečujemo ali pri nas ali gor in poskušamo sproti reševati morebitna odprta vprašanja. Kot ministrstvo smo pristojni predvsem za strokovni input, strokovno podporo, kar pomeni, da vse oblike izobraževanja, ki so namenjene učiteljem v Sloveniji, so seveda odprte tudi za učitelje iz zamejstva, na splošno, zdaj tu ne govorimo samo o Koroški. In katerikoli učitelj, ki bi se rad izpopolnjeval v Sloveniji na ta način, na raznih seminarjih, katalogih raznega strokovnega izpopolnjevanja, ima odprte roke, lahko pride in mi tudi to subvencioniramo. Poleg tega pa organiziramo posebne, specifične seminarje, strokovna izpopolnjevanja, bodisi takšna, ki so bilateralno dogovorjena na podlagi programa sodelovanja z Republiko Avstrijo, in potem tudi takšne, ki so dogovorjena na podlagi dogovorov, ki jih imamo z Deželnim šolskim svetom na Koroškem, v Celovcu. Tako je možnosti zelo veliko.</font><br>
<br>
<b><font size="4">4. TRAK: (DAG) </font></b><br>
<br>
<b><font size="4">	</font></b><font size="4">(nadaljevanje) na Koroškem, v Celovcu. Tako je možnosti zelo veliko. Seveda, učitelji se odzivajo, nekateri bolj, nekateri manj. Vsak ima svoje obveznosti tudi znotraj šolskega prostora, ampak lahko smo zadovoljni, če pogledamo nazaj, vsako leto je več kandidatov, ki se potem odzovejo na ta razna izobraževanja. Recimo, tega velikega seminarja, ki ga vsako leto organiziramo, se udeleži tudi do 80 učiteljev vsako leto. Potem so pa še razni specifični seminarji tekom leta, glede na specifično orientacijo, glede na učiteljske zbore, glede na šole. No, lahko tudi povem, ko smo prej omenjali vzgojiteljice, ravno na začetku aprila bo za več kot dva tedna ca 20 vzgojiteljic s celovške vzgojiteljske šole v Ljubljani. Deležne so strokovnega izpopolnjevanja tako v šoli kot tudi v vrtcu, skratka, opravljajo svojo prakso. Tu odlično sodelujemo z gospo Lucijo Ogorevc-Feinig, ki je koordinatorica bodočih vzgojiteljic na Koroškem in je tudi vedno povabljena na to našo mešano komisijo z Deželnim šolskim svetom. In to v bistvu mi vse plačujemo. Poleg tega naj tu samo omenim zadeve, ki jih imamo tudi za dijake. Torej, vsi dijaki srednjih šol, da lažje razumemo, pri nas - na Koroškem so to višje srednje šole, torej, trgovska akademija, zvezna gimnazija in višja šola za gospodarske poklice, kjer smo na koncu bili -, vsi ti dijaki so deležni posebne jezikovne kopeli; šola se odloči, ali je to drugi letnik, tretji letnik ali kakorkoli. Ko pridejo v Ljubljano na celotedensko dodatno izpopolnjevanje v jeziku, to izvajamo v sodelovanju s Centrom za slovenščino kot drugi oziroma tuj jezik. Zraven poteka povezovanje s šolami, spoznavanje kulturnega prostora, so na raznih dejavnostih, tudi to mi vse financiramo. Potem, recimo - no, tu vidim gospoda, gospod Bleiss je v velikih vlogah, med drugim tudi kot ravnatelj Dijaškega doma v Celovcu -, enkrat na leto se tudi predstavniki dijaških domov iz zamejstva dobijo v Sloveniji, se organizira za njih, torej za pedagoške delavce dijaških domov iz zamejstva, poseben seminar, tako se potem tudi tam vsako leto vsaj enkrat vidimo. No, pa naj mogoče še omenim posebne ekskurzije. Sploh na začetku so bile to bolj maturantske ekskurzije. Gimnazija gre še vedno v tej smeri, da želi imeti maturantsko ekskurzijo, ostali dve srednji šoli sta se odločili, da bi te terenske seminarje, kot smo jih poimenovali, pomaknili v kakšno leto prej, kar je bolje tudi za kasnejše sodelovanje. No, in gredo potem tudi dober teden po Sloveniji, spoznavajo, vsaka šola glede na svojo specifiko, slovensko okolje, kulturo. Tudi glede na orientacijo šole, recimo, je kakšna ekskurzija bolj usmerjena v spoznavanje, recimo, turističnih znamenitosti, poslovnih, kakšna bolj v kulturno sfero, tako je kar precej tega. Aja, no, pa še to, da ne pozabim, na Koroškem imamo sedem asistentov slovenskega jezika, ki pomagajo po šolah, to so učitelji slovenskega jezika kot drugega ali tujega jezika, prav posebej formirani v tej smeri, da toliko lažje delajo s skupino dijakov in tudi učiteljev, ki delajo z otroki, dijaki, ki jim je slovenščina lahko prvi materni, drugi ali kakršenkoli že jezik, skratka, več imamo teh klasifikacij. No, da ne bom predolg, delujemo tudi v smeri logistične podpore, se pravi, nabave učbenikov, razne periodike, pač glede na želje in potrebe šol. Nekateri se malce bolj obračajo na nas, nekateri malo manj, načeloma pa te zadeve dejansko usklajujemo z Deželnim šolskim svetom in potem se nekako sproti dogovarjamo, če je karkoli še aktualnega. </font><br>
<font size="4">	Toliko mogoče samo na hitro. Načeloma velja to, da so vsi učenci in dijaki na Koroškem vabljeni, da sodelujejo v vseh aktivnostih, ki so namenjene šolski populaciji v Sloveniji, torej tudi na vseh raznih tekmovanjih, ki so bila danes omenjena. Je pa seveda potem na strani učitelja, ali to organizira ali ne na šoli. </font><br>
<br>
<b><font size="4">5. TRAK: (VIP) </font></b><br>
<br>
<font size="4">	(nadaljevanje) Ponekod v zamejstvu to zelo dobro lavfa, ponekod malo manj. Saj veste, odvisno je od učiteljev, od šole, od ravnatelja in tako naprej. Tako da, no pa še razne poletne šole slovenskega jezika, jih je tudi celo vrsto, da zdaj ne specificiram. In potem ti razni centri za šolske in obšolske dejavnosti in tako naprej. Skratka, to, kar je namenjeno populaciji v Sloveniji je seveda tudi njim. Nekateri se bolje odzovejo, nekateri manj, to je spet odvisno od šole do šole. Mogoče za enkrat na kratko. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa. </font><br>
<font size="4">	Bi želel besedo še predstavnik Ministrstva za zunanje zadeve, gospod Matej Andolšek?</font><br>
<br>
<b><font size="4">	MATEJ ANDOLŠEK: </font></b><font size="4">Ja, hvala predsednica. Spoštovani člani komisije, predstavniki slovenskih organizacij na koroškem. </font><br>
<font size="4">	Jaz ne bi ponavljal to, kar je bilo že rečeno s strani ministra gospoda Česnika in kolega iz Ministrstva za šolstvo ter tudi s strani generalnega konzula Slovenije v Celovcu. Ker imajo pravzaprav vsi veliko bolj podrobne informacije s področja manjšinskega izobraževanja v slovenske jeziku kot naše ministrstvo. Tako da bi zgolj načeloma poudaril pomen, ki ga tudi naše ministrstvo posveča vprašanju izobraževanja v slovenskem jeziku. Zlasti smo tukaj v stiku preko našega veleposlaništva in zlasti konzulata v Celovcu s predstavniki slovenskih organizacij, šol in pa seveda tudi s predstavniki avstrijskih zveznih in deželnih oblasti. Mogoče en format, ki ni bil izpostavljen v prejšnjih izvajanjih, je skupni odbor med Slovenijo in Koroško, v okviru katerega deluje tudi posebno omizje za povezovanje ljudi, ki obravnava tudi vprašaje izobraževanja. Ta skupni odbor, ki ga vodita deželni glavar Kaiser in na slovenski strani zunanji minister dr. Cerar, bo potekal konec meseca marca, 29. marca natančno. In na tem odboru bo tudi ponovno prilika, da se naslovijo določena vprašanja s spodbujanjem rabe slovenskega jezika na avstrijskem Koroškem. Toliko z moje strani. </font><br>
<font size="4">	Hvala.</font><br>
<br>
<b><font size="4">	PREDSEDNICA LJUDMILA NOVAK: </font></b><font size="4">Hvala lepa. </font><br>
<font size="4">	Naj povem, da smo ves čas pri pripravi programa sodelovali z generalnim konzulom Predanom in tudi z konzulko Goličič Bakovnik. Intenzivno so nam pomagali pri pripravi programa, so nas tudi spremljali do Karavank, potem pa so se začeli problemi. </font><br>
<font size="4">	Preden odprem razpravo članic in članov komisije, vabim k besedi še ostale vabljene. Prosim da se zaradi prepisa seje predstavite z imenom in priimkom, ter navedete organizacijo iz katere prihajate. </font><br>
<font size="4">	Kdo želi najprej besedo? Izvolite. Še mikrofon.</font><br>
<br>
<font size="4">	</font><b><font size="4">NANTI OLIP: </font></b><font size="4">Moje ime je Nanti Olip, zastopam Narodni svet koroških Slovencev, upravičujem predsednika dr. Inzka. </font><br>
<font size="4">	Morda za uvod en pomemben podatek. V Radovljico sem se pripeljal s skrajnega zahoda Ziljske doline, ker sem bil danes na inšpekcijskem obisku na dvojezični šoli v Ziljski dolini, kjer je vladalo več let jezikovno zatišje. Dve šolski leti nazaj je bila to ljudska šola z enim razredom in štirimi šolskimi stopnjami. Ko se je tam prebudila slovenščina ima danes šola štiri razrede. Na vsaki šolski stopnji je približno deset otrok - plus, minus. In na vsaki šolski stopnji je prijavljeno skoraj polovica otrok. Za skrajni jezikovni rob senzacionalen podatek, ki temelji na faktorjih, ki sem jih danes točneje preveril. Dosledni dobro izobraženi učitelji so se uprli političnemu pritisku in začeli posredovat kvaliteten dvojezični pouk, ki je našel odprta ušesa, srca in tudi pripravljenost za prijave pri starših. Tam so mladi učitelji, ki jim je slovenščina zelo pri srcu in je ne posredujejo kot en učni</font><br>
<font size="4">	</font><br>
<b><font size="4">6. TRAK: (ŠPE) </font></b><br>
<br>
<font size="4">	(nadaljevanje) predmet, temveč tudi z nekim navdušenjem, ki se je prejelo otrok. Sam sem bil tam v poklicu poklicanosti, odgovornosti strokovnega nadzornika za katoliški verouk, ki je moral informacijo članov komisije obvezni učni predmet na Koroškem. In tu sem pristojen za dodelitev in seveda tudi kvaliteto tega učnega predmeta le za 58 učiteljev, kar ni tako malo. Ugotovil sem v tem zadnjem letu v odgovornosti strokovnega nadzornika, da je področje verouka pravzaprav doslej izpadlo iz dodatnih izobraževalnih programov Republike Slovenije in to bi rad nekako tu izpostavil in prosil za pomoč Pripravljamo visokošolski dopolnilni študij za učitelje iz obveznostnega območja dvojezičnega šolstva in to so deloma učitelji, ki ne znajo besede slovensko. Seveda pa bi morali znati vsaj osnovne vede za srednje šole, nove srednje šole in pri zadostni motivaciji zdaj osem začetnikov učenja slovenskega jezika in to ne iz južne Koroške, to so kandidatke veroučiteljice, ki prihajajo iz trga Feldkirchen, ki prihajajo iz okolice Špitala in so delno zaposlene na veljavnostnem območju dvojezičnega šolstva.</font><br>
<font size="4">	Če smem zapovrstjo nanizati nekaj problemov, ki jih vidim in bi seveda klicali po eni pozitivni rešitvi. Če se lotim višjih šol na Koroškem imamo tri centralne izobraževane ustanove, eno ste danes videli, poleg tega se poučuje slovenščina tudi še v Velikovcu in Beljaku. Tam pa imamo dejansko problem, da je izobraževalna regija Zapat, Beljak in Zapat proti Šmohorju, doslej bila podhranjena. Številni otroci so iz te regije Beljak in okolica, da navedem / nerazumljivo/ in druge šole, ker mi ravnateljice ravno zdaj v tej fazi opisovanja javljajo, da nastaja problem pri prijavah, ker ni nadaljevanja, logičnega nadaljevanja v jezikovni izobrazbi. Temu bo treba posvetiti v prihodnje še več pozornosti, a so to nove srednje šole ali pa so višje šole, da dobi tudi Beljak en profil kvalitete, da omenim samo s preselitvijo Infineona(?), kjer bodo v prihodnje ti ljudje, ki prihajajo iz vsega sveta so se odločili za privatno šolo v Vrbi, Velden, ob Vrbskem jezeru. Prihajajo tudi delavci, ljudje iz Slovenije, ki bodo tam zaposleni in tu bo treba le nekako tudi bolj osredotočiti pozornost na to regijo Beljak in zapadno(?) od Beljaka proti Šmohorju. </font><br>
<font size="4">	Vi ste bili verjetno tudi v Šentjakobu danes. Situacija vam je znana in tudi mešanica dijakov tam, od katerih jih nekaj prihaja iz Slovenije, s tem povezano seveda tudi problematika vzdrževanja dijaških domov. Tu mislim je treba skupaj gledati, iskati vse možnosti, kako postaviti te dijaške domove na tudi tisto kvalitetno in predvsem finančno tako zagotovljeno raven, da bo ta bonus jezikovnega znanja, ki ga prenašajo tudi dijaki iz Slovenije… jaz govorim o kvalitetnem bonusu, boljšem znanju jezika, da bo to tudi v prihodnje zagotovljeno. Na osnovnih šolah, na ljudskih šolah, če pogledam po 40-letnem poklicnem delu, ki me je vodilo skoraj po celotni južni Koroški in danes z vidika strokovnega nadzornika še širše lahko pogledamo to realnost, bi sugeriral eno, da se okrepijo tisti programi, ki so zelo učinkoviti.</font><br>
<br>
<b><font size="4">7. TRAK: (VP) </font></b><br>
<font size="4">	</font><br>
<font size="4">	(nadaljevanje) Verjetno ste / nerazumljivo/ ste danes slišali tudi o programu jezikovnih tednov, ki smo jih začeli pred 13 leti na osnovni šoli v Piranu. Želja je seveda, da bi se ti programi nadaljevali, če si pogledam rezultate, da / nerazumljivo/ dijak prej ko slej drži rekord pri jezikovnem zakladu na Osnovni šoli Cirila Kosmača v Piranu z nad 90 izrečenimi slovenskimi besedami v eni minuti. In to je učinkovitost, ki je višje učinkovitosti ne poznam. En teden – to se pravi, mi smo to delali vedno na 3. in 4. šolski stopnji – vsak absolvent ljudske šole do 10. leta je živel in se učil dva tedna v Sloveniji. Prošnja na pristojno ministrstvo, da se zagotovijo tudi personalni resursi na teh šolah, kjer to ponujajo, kjer je to dodatna obremenitev za šolski vsakdan in redno prihajajo – lani je bilo 350 otrok – redno prihajajo in s tem pride ena naravna zmes v razrede. Potrebujejo se dodatne pedagoške kapacitete, to bi bila ena zelo, zelo velika pomoč vsem tem šolam, ki so pripravljene to delati in te tedne opraviti v Republiki Sloveniji. </font><br>
<font size="4">	Opozoril bi še na eno možnost, ki jo vidim kot zelo realno in zelo učinkovito za pridobivanje znanja jezika. To so te obšolske dejavnosti, ponudbe, kjer ima Slovenija v okviru obšolske dejavnosti 18 domov. In tu, mislim, da kapacitete še niso v celoti izkoriščene. Če zdaj le registriram (?) eno neverjetno zanimanje – del učiteljev katehetov za učenje slovenščine, bi tu želel dodatne ponudbe, ker bi rad zagotovil tudi jezikovno kvaliteten pouk. In to je možno samo - če me ljudje že prosijo in vprašajo, bi to lahko delali v Sloveniji, da tu odpremo skupaj z Ministrstvom za šolstvo, izobraževanje in šport dodatne možnosti, da tem to tudi ponudimo – v tem trenutku! Ko ljudje to sami želijo, je učenje najbolj učinkovito.</font><br>
<font size="4">	V zaključku morda še ena prošnja. Ne vemo, koliko ste se seznanili s problematiko slavistike in s tem povezane slovenistike na Univerzi v Celovcu. Mislim, da ko s skupnimi močmi in prizadevanji le morda nam skupaj uspe, da se to znižanje ponudbe zaustavi. Jaz vidim edino šanso v izjemni ureditvi, ki je utemeljena po 8. členu avstrijske Ustave z državnim ciljnim določilom, in seveda tudi utemeljena na osnovi 7. člena Avstrijske državne pogodbe. In če pade ta ponudba – od kod bomo mi jemali personalne resurse v prihodnje za naše srednje, visoke šole, gimnazijo, trgovsko akademijo, če te ponudbe v Celovcu ni. Mislim, da tu ne gre za matematično finančno izračunico, temveč tu gre za izjemno, ampak zavestno postavljeno dejanje. Slovenistika mora biti v polnem obsegu in polni ponudbi na celovški univerzi tudi naprej. </font><br>
<font size="4">	Hvala lepa za pozornost.</font><br>
<br>
<font size="4">	</font><b><font size="4">PREDSEDNICA LJUDMILA NOVAK</font></b><font size="4">: Hvala lepa.</font><br>
<font size="4">	Še kdo želi besedo? Izvolite. Pa če se predstavite. Pa organizacijo pa ime pa priimek.</font><br>
<br>
<font size="4">	</font><b><font size="4">DR. AVGUŠTIN MALLE</font></b><font size="4">: Doktor Avguštin Malle, predsednik Slovenskega šolskega društva v Celovcu. </font><br>
<font size="4">	Navezal bi na nekatere misli, ki so bile že izrečene, glede na spremembo ozračja na Koroškem. Vendar to, mislim, da je treba to, kar je zdaj Nanti Olip nazadnje povedal, vzeti zelo resno. To ozračje je posledica delovanja celovške univerze – ali pa v veliki meri delovanja profesorja celovške univerze. In zato je tako pomembno – ali bi bilo tako pomembno, da se kontakti tudi na tej ravni med visoko šolo oziroma univerzo v Celovcu in slovenskimi visokošolskimi zavodi, v Sloveniji okrepijo in izgrajujejo. Mislim, da ne gre samo za slovenščino, temveč za celoten spekter univerzitetnega dela v Celovcu, in menim, da bi bilo popolnoma pravilno, če bi se tudi </font><br>
<br>
<b><font size="4">8. TRAK: (MK) </font></b><br>
<br>
<font size="4">	(nadaljevanje) kandidati iz Slovenije prijavljali na razpise celovške univerze za razna profesorska mesta v Celovcu. To delajo v veliki meri interesenti, kandidati iz Nemčije in so tudi uspešni. Mislim pa, da iz Slovenije tega ni in to je napačno. </font><br>
<font size="4">	Pomembno bi bilo, da bi se Slovenci v veliko večji meri pozanimali tudi za delo, torej slovenski visokošolski učitelji pozanimali za delo na celovški univerzi. Razpisi so javni in smilim, da posebnih jezikovnih ovir to zadevno ni, ker je tudi angleščina - že postaja predavalski jezik na celovški univerzi in Slovenci to zadevno dobro kvalificirani. </font><br>
<font size="4">	Kar zadeva zdaj naše delo, delo Slovenskega šolskega društva, bi poudaril sledeče; da je naša vloga predvsem v tem, da nudimo našim dijakom neko tako okolje, kjer je slovenščina permanentno prisotna in to nam tudi uspeva v veliki meri s tem, da prihaja precej dijakov trgovske akademije in slovenske gimnazije iz Slovenije in da so pomešani s slovenskimi dijaki, torej s Koroške in da je neka pogovorna situacija permanentno dana tudi v slovenščini. </font><br>
<font size="4">	Imamo pa tudi take probleme, bi rekel, da se nekateri starši iz Slovenije v primeru vzgoje v vrtcih - predvsem hočejo, da bi mi posredovali nemščino, kar ni naša zadeva, ni naša naloga, mi smo slovenska ustanova. </font><br>
<font size="4">	Je pa tudi - še drugi namig bi dal. Kako je bilo že omenjeno? Obhod naj bi prišel personal za te naše ustanove mislim, da so ti asistenčni učitelji, ki jih pošilja na Koroško ministrstvo za šolstvo zelo pomembni, nekateri so že našli tudi po svojem stažu, ko se ga opravili, zaposlitev na Koroškem v novih srednjih šolah, ali tudi na drugih šolah. In to je seveda posebna kvaliteta potem tudi jezikovnega pouk. Ne bi rekel, da so Koroški Slovenci morda jezikovno manj usposobljeni, ampak pomembno je, da so ti učitelji, imajo določene povezave s svojimi sovrstniki v Sloveniji in tako pride do bolj intenzivnih povezav tudi s slovenskimi šolami tukaj v Sloveniji. </font><br>
<font size="4">	Kar bi bili morda še treba omeniti, je to, da naša prizadevanja gredo v smer, da tudi mi kot ustanova najdemo čim več povezav z ustanovami v Sloveniji in tu je tudi že bilo omenjeno to prizadevanje, seminar za zamejske vzgojitelje. Pri nas, moram reči, da so vsi, mislim zdaj vsi vzgojitelji, ki jih imamo, iz Slovenije, kar je deloma pozitivno, deloma pa bi jim seveda radi tudi med Koroškimi Slovenci našli kakšnega kandidata, ki bi se izobraževal tu na tem področju v Sloveniji in bi bilo potrebno, da se glede tega morda bolj natančno enkrat pogovorimo. </font><br>
<font size="4">	Kolega Olip je že omenil pomen, pa tudi drugi seveda, pomen dela Lucije Fejnik. Mi imamo dejansko stalno probleme z vzgojiteljicami v vrtcih, ker jih enostavno primanjkuje. In tudi glede tega bo treba premisliti na kakšne način bi to ali drugo vzgojiteljico le mogli pripeljati na Koroško iz Slovenije in seveda tudi s tem izboljšati jezikovno ponudbo. </font><br>
<font size="4">	Imamo pa določen problem tudi na tem področju, kot veste moramo na osnovi zakona imeti določene pedagoške koncepte za naše</font><br>
<br>
<b><font size="4">9. TRAK: (MK) </font></b><br>
<br>
<font size="4">	(nadaljevanje) vrtce, dvojezične vrtce, kar pa v občinskih vrtcih, ki so deklarirani tudi kot dvojezični, morda ni dano v tej meri, zato bi bil naš predlog, da se valorizira uspeh dvojezičnih otroških vrtcev skupno z nekim odborom, ali kakim človekom, bi to delal strokovno in sicer pod okriljem celovške in ljubljanske univerze. Meni se zdi, da je - ostajajo možnosti glede tega in da bi bilo to tudi zelo potrebno, na splošno bi rekel, da se mi trudimo glede financiranja našega mladinskega doma in naše dejavnosti to zadevno v smeri, da izhajamo finančno brez večjih primanjkljajev in bi se rad danes tudi zahvalil ministrstvu za Slovence v zamejstvu in po svetu, da je letos prenakazalo zdaj celotna odobrena sredstva, kar nam ogromno pomaga. Tudi to je treba pozitivno omeniti.</font><br>
<font size="4">	Nadalje je treba povedati tudi to, da je v naših treh vrtcih - trenutno zahaja - da je tam 101 otrok in imamo v oskrbi 120 dijakov in dijakinj, deloma oziroma večinoma iz Slovenije. Usluge našega mladinskega centra, bi tu lahko rekli, pa trenutno se poslužuje okoli 580 šolarjev in šolark oziroma otrok od otroškega vrtca, tja do študenta, ker imamo v domu tudi približno 10 študentov celovške univerze oziroma konservatorija. Mislim, da je to posebna dejavnost in tudi uspehi na katere gledamo so kar zadovoljivi. Mislim, da v lanskem letu niti en dijak, ki je bival v našem domu ni negativno zaključil šolanja, kar je seveda tudi določeno priznanje našim vzgojiteljem. </font><br>
<font size="4">	Hvala lepa.</font><br>
<br>
<b><font size="4">	PREDSEDNICA LJUDMILA NOVAK</font></b><font size="4">: Hvala lepa.</font><br>
<font size="4">	Naslednji govorec, izvolite.</font><br>
<font size="4">	</font><br>
<b><font size="4">	JOŽE BLAJS:</font></b><font size="4"> Moje ime je Jože Blajs. Jaz sem tajnik Delovne skupnosti privatnih dvo- in večjezičnih vrtcev in bom samo nekaj stvari dopolnil, če mi dovolite in sicer mi govorimo, če govorimo o zasebnih privatnih vrtcih, o 10 vrtcih, o 14 skupinah in o 360 mestih. Delovna skupnost od teh zastopa 335 mest vzgojiteljev, to se pravi vrtce, z izjemo Kreavita, ki je prišel pozneje potem zraven, zastopano vse ostale zasebne vrtce in k temu bi morda tudi nekaj povedal, da so ti vrtci prevzeli, ali pa imajo vedno bolj pomembno vlogo tudi pri tem jezikovnem izobraževanju. Začne se tam, če se tam ustvari, bom rekel situacije, ko se otroci dobro počutijo v tej dvojezični, ko se učijo slovenščine in tako naprej, potem bojo to odnesli tudi naprej. Imamo zelo, zelo lepe primere, če to izkoristijo tudi potem, da gredo v kakšno dvojezično šolo. Iz vrtca pridejo po treh letih v ljudsko šolo, tam 4 leta in če se še potem odločijo vsaj za 4 leta gimnazije ali take, potem jih vidimo pozneje na televizijah pri intervjujih, kjer se dejansko dobro odrežejo. Tudi taki, kateri na začetku, ko so prišli v vrtec niso znali slovensko. Mislim, to je ena taka, bom rekel pot, ki je malo daljša, ker jezika se treba malo dlje učiti, če ga hočeš kolikor toliko obvladati. </font><br>
<font size="4">	Morda k tem še, da imamo premalo vzgojiteljic, drži. Tudi razne druge obratne, tako rekoč projekte smo že imeli, ki so se obnesli, to je bil eden večjih, ki ga je pedagoško združenje organiziralo skupaj z nami in z našimi vrtci, je bilo to, da so iz srednje vzgojiteljske šole celo leto po dve vzgojiteljici po dva meseca hodile v naše vrtce, kjer so tam imele tako rekoč prakso. In če si lahko predstavljate s kakšnim znanjem pridejo vzgojiteljice iz Slovenije in pridejo tja notri in potem še simpatično nastopajo, kaj to pomeni, konec koncev tudi emocionalno za sam jezik. In takih projektov bi si želeli več, so pa težko izvedljivi, ker</font><br>
<br>
<b><font size="4">10. TRAK: (ŠPE) </font></b><br>
<br>
<b><font size="4">	</font></b><font size="4">(nadaljevanje) zahtevajo marsikatere tudi pravne in druge zadeve, ki jih moraš rešiti – kako s tistim delovnim dovoljenjem, kako… mislim, zdaj pri praksah šolajo to malo manj, samo če so dolgo tam, potem seveda moraš tudi druge stvari organizirati, preden se to lahko izpelje. To je bil en zelo lep projekt. Mi smo ravno na tem, da zdaj Erasmus projekt, mislim to se zdaj tiče nas, Slovenskega šolskega društva oziroma naših vrtcev, da skupaj s tem odborom tukaj, ki je za te Erasmus projekte odgovoren za šolo v Ajdovščini skušamo tudi nekaj podobnega ustvariti. Mislim seveda to je vedno vprašanje, če bo tak projekt tudi izbran. To je nekaj.</font><br>
<font size="4">	K temu morda toliko za enkrat, če so pa kakšna vprašanja, potem pa še in hvala lepa, da sem smel tukaj nekaj povedati.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">/ Oglašanje iz dvorane/ Voda je zunaj v avli.</font><br>
<br>
<font size="4">	</font><b><font size="4">MANUEL JUG: </font></b><font size="4">Ja, Manuel Jug. Jaz sem predsednik Zveze slovenskih organizacij in se bi najprej rad tudi zahvalil za to sejo, da ste izbrali to temo, da o tem lahko tudi diskutiramo in mi s strani Zveze slovenskih organizacij smo vprašali tudi Sabino Sandriese, ki je voditeljica Oddelka za manjšinsko šolstvo pri Izobraževalni direkciji deleže Koroške in zveze zdaj po novem. In, ker mislim, da je to ena strokovna zadeva, kjer moramo tudi nekako tudi vprašati strokovnike za mnenje in gospa Sandriesa je napisala dodatna področja, na katerih prosi za podporo pri kvalitetnem razvoju in to je na eni strani popoldanska oskrba, podaljšano bivanje in tukaj je konkretno ponudba mentorstva na kreativnem področju, na primer gledališke in likovne delavnice in druga zadeva so učbeniki in tukaj podporo pri razvoju novih učbenikov za slovenščino z upoštevanjem dvo in več jezičnih učenk in učencev. To seveda tudi po smernicah avstrijskih učinkih načrtov in sodelovanje z avtorskimi skupinami med založbami.</font><br>
<font size="4">	Mislim, da je zelo pomembno, da danes o tem diskutiramo. Jaz sem točno pogledal številko, koliko učenk in učencev je prijavljenih k dvojezičnem pouku in to jih je 4 tisoč 173 na Koroškem, ki so prijavljeni k dvojezičnemu pouku – od ljudske šole do višjih šol in mislim tudi, da imamo pri deželi z gospodom / nerazumljivo/, tako kot je bilo že omenjeno enega dobrega partnerja, s katerim je treba govoriti o številnih zadevah in mislim, da veliko staršev vidi tudi slovenščino dandanes kot… ki ima en ekonomski pomen, da imamo seveda boljše pogoje na delovnem trgu in mislim, da je to treba tudi te nekako vključiti, ki sicer znajo samo nemško starši, ampak kljub temu dajo otroke v šole in jih prijavijo k dvojezičnemu pouku in ravno to je treba potem zagotoviti, da se ti otroci slovenščine tudi naučijo na enem kvalitetnem nivoju in mislim, da bi tudi kulturna društva o tem lahko profitirala, ker bi imeli tako rekoč nove ljudi, ki obiskujejo prireditve ali celo sodelujejo pri teaterskih predstavah. </font><br>
<font size="4">	In… ja to bi bilo z moje strani.</font><br>
<br>
<font size="4">	</font><b><font size="4">PREDSEDNICA LJUDMILA NOVAK:</font></b><font size="4"> Hvala lepa. Kdo še želi besedo?</font><br>
<font size="4">	Izvolite.</font><br>
<br>
<font size="4">	</font><b><font size="4">GABRIEL HRIBAR:</font></b><font size="4"> Ja, dober dan spoštovani! Moje ime je Gabriel Hribar, Enotna lista. </font><br>
<font size="4">	Mi to občutimo svak dan v vseh občinah, kjer smo zastopani, kako se razvija jezikovna kompetenca naših otrok. Še ena kratka opazka, nekaj je moralo iti navzkriž s povabili za zakonca Ristić, ker sem z njima še govoril, da bi se skupaj peljali iz Železne kaplje, kjer sta sedaj v Železni kaplji stanovalca, ampak nekaj je moralo biti narobe, ker nista prejela povabila. Ravno iz tega delovanja teh dveh zakoncev, ki delujeta ravno s temi projekti igrivega </font><br>
<br>
<b><font size="4">11. TRAK: (VP) </font></b><br>
<font size="4">	</font><br>
<font size="4">	(nadaljevanje) učenja in tudi s tem – predvsem s tem, da učenci in tudi v vrtcih otroci mislijo, da sploh nič ne znata nemško. Zelo, zelo dobro in uspešno delujeta in je to en primer uspešnice, kako se da tudi učenje jezika pospeševati v naših osnovnih šolah. </font><br>
<font size="4">	Je pa, tako kot je gospod minister rekel, na žalost, ta nadgradnja učenja, da začnem od zgoraj, v srednjih šolah zelo, zelo pomanjkljiva in tu bi bila tudi Republika Slovenija ravno v skupnem odboru zelo, zelo potrebna, da bi pomagala pri reševanju tega problema. Zakaj? Tako kot je gospod Jug že povedal, od teh štiri tisoč učencev, ki so prijavljeni k dvojezičnemu pouku, je približno polovica na področju osnovnega šolstva in potem izgubimo najmanj eno tretjino učencev. Zakaj? Ker ne najdejo vsi mesta – ali ga tudi ne iščejo v slovenski gimnaziji ali pa v strokovni šoli v Šempetru, temveč so nekje drugje. V poklicnih šolah, v drugih gimnazijah in imajo tam po večini – to gre pa tudi v to statistiko – samo prostovoljni predmet, ki ga obiskujejo občasno in malo - pač tudi efekt je ta potem zelo pomanjkljiv. </font><br>
<font size="4">	In kjer bi se lahko veliko več naredilo na tem področju, da kar kot rešitev predlagam, je to, da pri nas, tako kot je gospod Malle že povedal, ti strokovni učitelji v osnovnih šolah delajo zelo, zelo važno in pomembno delo. In veliko pomagajo. Da pa ne uspe pridobiti učiteljev v srednje šole, ima pa en zelo enostaven in osnovni problem, da je pri nas v našem šolstvu v Republiki Avstriji predvideno, da je vsak učitelj v srednji šoli dvopredmeten. In vi veste, da je zelo velika večina, če ne vsi učitelji, ki so v srednjih šolah, za srednje šole izobraževani v Republiki Sloveniji enopredmetni. In s tem je potem že velika zapreka za to, da bi se lahko nastavili ali pa da bi prišli. Na vsak način so nam, po vseh teh primerih, ki so že bili, ki so hoteli se zaposliti na naših srednjih šolah, to navedli pri nas, na naši strani, da je to bil vzrok, zakaj so odklonili zaposlitev slovenskega državljana kot učitelja na naših šolah. In to se mora odpraviti. Čisto enostavno.</font><br>
<font size="4">	Ker smo prej že tudi slišali, da je odvisno od učitelja, kako aktivni so na šolah – mislim, da ste vi danes obiskali eno najboljših osnovnih šol, ki jih imamo na južnem Koroškem, dvojezičnih - pri / nerazumljivo/ v / nerazumljivo/. Obstajajo pa popolnoma drugi primeri in to je pravzaprav problematika, da sistem ne zagotavlja kvalitete. Čeprav se je gospa Sabina Sandrieser zelo, zelo trudila – desetletja skoraj, da je vzpostavila en jezikovni standard, ki so ga definirali, ki je tudi zelo nizek, ampak – je, obstaja. Zdaj je pa vprašanje, kdaj se ta jezikovni standard potem tudi preverja. In če se ta jezikovni standard preverja šele v 4. razredu, potem smo vse zamudili. In to so te problematike, ki enostavno sistemsko še ne delujejo. Da ne vzamem še bolj ekstremnih primerov, da učiteljica, celo ravnateljica in učiteljica dvojezičnega pouka ni toliko usposobljena slovenščine, da bi se z njo normalno, po domače lahko slovensko pogovarjali. Tudi te primere imamo.</font><br>
<font size="4">	Da pa – smo že slišali – čim dalj bi naj bilo to obdobje, ko je otrok ali šola v tem jezikovnem okolju za učenje slovenščine. In to je seveda odločilno, da se to obdobje ne začne šele v osnovni šoli, temveč v vrtcih, v predšolski vzgoji. In tam, tako kot je že bilo omenjeno, v teh zasebnih vrtcih obstaja neka sistematika in pedagoški koncept. Tega v javnih vrtcih ni. Sploh ga ni. Se pravi, je kompletno odvisno od iniciativnosti tistih vzgojiteljic, ki so tam</font><br>
<br>
<b><font size="4">12. TRAK: (MK) – 10.00</font></b><br>
<br>
<font size="4">	(nadaljevanje) nastavljene in to ne more tako biti. V ta namen smo tudi mi kot enotna lista že pred letom in pol vnesli zahtevo v ta dialog, forum, ki obstaja za reševanje takih vprašanj na ravni dežele Koroške in je tudi deželni glavar zagotovil, da se bojo lotili te teme. Mislim pa, da je tudi potrebno, da s to temo tudi odpira Republika Slovenija, da se bo dejansko tudi kaj zgodilo, da ne bo samo ostalo pri napovedi. Pa še ena odločilna možnost, kako lahko Republika Slovenija pomaga k temu, da otroci in mi vsi nasploh, da smo radi v slovenskem okolju, ker jaz mislim, da je tisto najvažnejše, da otroci enkrat občutijo, da je to znanje slovenščine nečemu koristno. Jaz to vidim pri mojem tamalem in najmlajšem, ki ima 6 let, ki je za božič spraševal kdaj bomo šli v Terme Laško. Se je spomnil, da je tam super in je to ena edinstvena priložnost, ko si otroci in učenci želijo biti v takem okolju in zato obstaja dosti možnosti. </font><br>
<font size="4">	Jaz mislim, da je prva priložnost tudi že medobčinsko sodelovanje. Ko bi jaz prosil Republiko Slovenijo, da tako, kot je nekdaj že bilo, da je bilo veliko več denarja namenjenega v obmejnih slovenskih občinah, ali pa tudi za druge, ki niti niso obmejne, za tako socialno in medobčinsko druženje z našimi občinami na južen Koroškem. </font><br>
<font size="4">	Jaz mislim, da bi to bilo zelo koristno, ker bi tam spet imeli možnost, na primer pri enem športu, pri nogometnih tekmah, ne vem kaj, pridobiti to možnost, ali izkoristiti to možnost, da je izmenjava in da vsi občutijo, da je ta jezik, ki se ga učijo v šoli nečemu koristen, ker nekaj se moramo zavedati, mi sicer govorimo o zelo visokih prijavnih kvotah v osnovnih šolah. Vedeti pa moramo, da od teh, ko je skoraj polovična prijava v teh južnih Koroških krajih za dvojezični pouk, to v glavnem želja, in sicer po uradni statistiki deželnega šolskega sveta, je samo 15 % takih otrok, ki so prišli od doma z znanjem slovenščine. 15 %. Se pravi, ostali otroci pridejo pravzaprav po želji staršev v to šolo. In če otrok pride v eno situacijo, da ga starši zdaj tlačijo notri, da se mora po sili učiti slovenščine, potem to ni ravno neka pozitivna konotacija in zato se moramo zavedati, da moramo izkoristiti vse možno pozitivne utrinke, ki jih lahko doživi en otrok ali en učenec, da je slovenščina nekaj lepega in koristnega in zato bi tudi bilo možno, da bi bilo vabili na počitnice, tako kot je gospod Olip že malo namignil in dajali možnost, da bi bilo še več, veliko več take izmenjave v centrali slovenski kulturni prostor. Mislim, da je to odločilno, da vsi potem doživijo, da je to, kar so se naučili nečemu koristno in da to držijo naprej. </font><br>
<font size="4">	Ja, mislim, da je zaenkrat dosti, lahko bi se še mnogo kaj pogovarjali o primerih.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Meni je žal, da gospod Aljoša in Simona Ristič nista prejela vabila. Vabilo je bilo poslano po e-mailu in ni bilo zavrnjeno, zato smo bili prepričani, da sta obveščena, pa bi vseeno lahko prišla, pa upam, da drugič.</font><br>
<font size="4">	Tako, vsi vabljeni gostje ste dobili besedo, zato prehajamo na razpravo članic in članov komisije in prvi se je že prijavil k besedi za zapis govorjenega pa prosim, da se tudi predstavite. </font><br>
<font size="4">	Izvolite.</font><br>
<font size="4">	</font><br>
<b><font size="4">	JOŽE LENART (PS LMŠ)</font></b><font size="4">:Hvala lepa za besedo, predsednica.</font><br>
<font size="4">	Jože Lenart, Koroški poslanec v Državnem zboru Republike Slovenije. Se dobro sliši? Seveda izvoljen na slovenski strani.</font><br>
<font size="4">	Glejte, želel sem se oglasiti, mogoče ravno zaradi tega, tudi zato sem danes tukaj, ker nisem član te komisije, ampak  ker izhajam iz tega področja Koroške me to zanima. Želel sem reči naslednje, da mogoče kot iz tega področja doživljam to našo povezanost, koroške Slovence </font><br>
<font size="4">	</font><br>
<b><font size="4">13. TRAK: (MK) – 10.05</font></b><br>
<br>
<font size="4">	(nadaljevanje) in seveda Slovenijo malo drugače, kot pa sama Ljubljana, ker pač izhajam iz tega področja in s tem živimo že ves čas, seveda v tistem času, ko so bile zaprte meje in ta velika razlika po osamosvojitvi z vstopom v Evropsko unijo, v Schengen, ko so te meje odprte in danes praktično niti ni več zaznati nekih večjih omejitev in to je tisto pravo povezovanje. Zdaj seveda, kot  na Koroškem, smo v preteklosti tudi sodelovali s Slovensko gospodarsko zvezo in tudi tam smo se pogovarjali o našem sodelovanju in sklenili, smo si dali tudi neke naloge, tudi že v tej smeri povezano delamo, da je treba bolje povezati gospodarstvo na obeh straneh ravno na teh področjih. En dober primer je seveda Geopark Karavanke na tem turističnem področju in to se bili že veliki premiki in na tej smeri moramo delati naprej. To govorim zato, ker vsi ti problemi, ki so danes bili tu izneseni, se bodo dosti, dosti lažje reševali, če bomo tudi na področju gospodarstva, turizma, več napravili. </font><br>
<font size="4">	Krog šolstva, kot se rekli, pomembno je, tudi mi, ki živimo gor veliko naših otrok študira v Avstriji in tudi tu kaže na to, da bojo te povezave tudi na področju gospodarstva, turizma boljša in to sem želel spodbuditi. Ker sva pa s kolegom, gospodom Hribarjem bila lani tudi na te proslavi v Libeličah. Poznamo, čez eno leto bo stota obletnica plebiscita, čez tri leta bo stota obletnica priključitve Libelič nazaj k Sloveniji, sva dala takrat gor besedo, da bomo tudi na tem področju. </font><br>
<font size="4">	Zato, spoštovana predsednica, dajem danes tu uradno ponudbo, da bi tudi na tem področju in tudi ministra, da jih ne pozabimo, ko bodo ti dogodki v oktobru, novembru in da bi tudi na tem področju, ko bo iz 100 obletnice nekaj več napravili in tudi opozorili ne samo Avstrijo, Slovenijo, ampak tudi Evropo na to dobro sodelovanje, ki se odpira.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Gospod Gabrijel Hribar je še želel nekaj dodati. Potem se prijavite poslanci, prosim.</font><br>
<br>
<b><font size="4">	GABRIJEL HRIBAR: </font></b><font size="4">Zelo kratka ad hoc opazka, ki zahteva tudi usklajevanje in še kakšne sestanke v bodoče. Geopark Karavanke se bo pretvoril iz delovne skupnosti v / črkovanje v nemščini/, kako se to pravilno slovensko reče? Evropsko teritorialno združenje za sodelovanje in to je popolnoma nova pravna oblika in tu bi imeli možnost, če bo Republika Slovenija pozorna na te tematiki, da vnesemo ravno tudi kulturo in šport in civilno zaščito v to novo združenje, ne samo turizem. In zelo, zelo intenzivno prosim Republiko Slovenijo, da se za to zavzame. </font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Torej, odprta je razprave poslancev in poslank. Pa bom sama najprej razpravljala, ker še nimam nobenega prijavljenega.</font><br>
<font size="4">	No, danes na naši poti po avstrijskem Koroškem smo se srečali s številnimi Slovenci, ki so zaposleni v slovenskih šolah. Srečali pa smo se tudi z dijaki slovenske gimnazije v Celovcu in pa trgovske akademije in to srečanje je bilo izredno zanimivo, kajti polovica od teh 8 dijakov, dejansko so končali osnovo šolo v Sloveniji in so prišli potem na Koroško v srednjo šolo v gimnazijo ali pa na trgovsko akademijo, tako da so nam povedali, kje vidijo, da so slovenske šole po navadi bolj zahtevne. Kar so pa ioni pozitivnega izpostavili pri avstrijskih šolah oziroma šolah na Koroškem je pa oseben odnos, ki se vzpostavi med učitelji in pa dijaki, tako da so dijaki bolj sproščeni, morda tudi bolj ustvarjalni, ali pa manj v stresu. Tudi teh preverjanje je manj, kot pa v slovenskih šolah. To je bila zelo zanimiv a razprava.</font><br>
<br>
<b><font size="4">14. TRAK: (VP) </font></b><br>
<font size="4">	</font><br>
<font size="4">	(nadaljevanje) No, vsi naši obiski so bili, vsak po svoje, zanimivi in prej so že bili izpostavljeni različni podatki. Dejstvo je, da nekateri učenci ne znajo nič slovenščine pa so se starši tako odločili, nekateri govorijo v družinah pa potem med vrstniki ne in tako naprej. To se pravi, da je verjetno tudi čas za premislek, po kakšnih modelih učiti naprej. Da ne morejo biti v isti skupini tisti, ki nič ne znajo, in tisti, ki že precej znajo. In tako naprej. Torej, temu velja tudi naš današnji razmislek na tej seji. </font><br>
<font size="4">	Sama menim, da je bil ta obisk zelo izčrpen in koristen. Škoda, da nekateri si niste vzeli časa, tako da – mi smo si in je bilo res dobro. </font><br>
<font size="4">	Zdaj pa vabim k besedi poslanca Jožeta Tanka. </font><br>
<font size="4">	Izvolite.</font><br>
<br>
<font size="4">	</font><b><font size="4">JOŽE TANKO (PS SDS)</font></b><font size="4">: Ja, hvala lepa za besedo.</font><br>
<font size="4">	Zdaj, moram reči, no, da je bila ta ekskurzija po delu šolskega sistema na Koroškem zelo poučna. Tam smo videli marsikaj. In tako naprej. </font><br>
<font size="4">	Moram reči, da pa tudi to, kar zdajle slišim, predstavlja eno pomembno dopolnitev k tistemu, kar smo slišali pri obiskih na teh naših šolah. Te razprave, zdaj, teh petih se mi zdijo zelo utemeljene, zelo tehtne in jaz mislim, da bi morda gospa predsednica ta čas, ko seja teče, morda kaj od tega, kar so povedali, dodatno vključili v te predloge sklepov. Glede nadgradnje sistemov tudi v teh mejnih področjih sodelovanja univerz, zaposlovanja in tudi še marsikaj drugega so na tem področju povedali. </font><br>
<font size="4">	Zdaj, en problem, no, ki, ne vem, pri nas več ali manj ga vedno vidimo, je ta problem – širina sodelovanja. Zdaj, na tem Koroškem pravzaprav ni noben problem vključitev klera v izobraževalni sistem, tudi vidimo, da je tam, kjer je to sodelovanje, izredno dobra. Pri nas pa najbrž predstavlja tudi določene omejitve. Najbrž tudi v izobraževalnem sistemu – ali pa predvsem v izobraževalnem sistemu in tu so neke temeljne razlike med pristopom, ne vem, severno od Karavank in pristopom južno od Karavank.</font><br>
<font size="4">	Tudi, zdaj če takole na hitro pogledamo, ustanove, v katerih smo bili priča – zdaj ne vem, kako je sicer v teh ostalih ljudskih šolah, ampak so tudi, se mi zdijo oddelki precej manjši, kot so pri nas. Zato se tudi ta, bom rekel, osebni kontakt med učiteljem, med pedagogom in dijakom vzpostavi pravzaprav na bistveno drugačen način, kot v nekem sistemu pri nas, ki je nekako mnogo širši. In – ne vem, no, mislim, da nekaj teh pozitivnih vzorcev je tudi takih, ki bi jih lahko tudi doma uporabili, pa jih ne uporabljamo ali pa jih tudi sistemsko izločamo. </font><br>
<font size="4">	Vsekakor pa mislim, da bi morda bilo pametno, če bi poleg tega, kar je pripravljeno, v posameznih segmentih še kaj dodali pri teh naših pobudah na relaciji do Vlade. Mislim, da to ne bi škodilo, in glede na povedano predstavnikov teh slovenskih inštitucij na avstrijskem Koroškem, mislim, da bi si to tudi zaslužili, da to dodamo zraven. Vsaj nekatere od teh stvari. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA LJUDMILA NOVAK</font></b><font size="4">: Hvala lepa.</font><br>
<font size="4">	V sklepih se moramo osredotočiti na šolstvo. In ko smo sejo pripravljali, sem jaz celo povabila na pripravljalni sestanek predstavnike vseh treh krovnih organizacij in jih tudi prosila za predloge sklepov. Tako da so imeli to možnost. Potem smo sklepe usklajevali tudi s predstavnikom Ministrstva za izobraževanje, ker veste, da pač šolstvo je v pristojnosti avstrijske oziroma dežele in države, tako da to ni tako enostavno, da bi mi tukaj zdaj ad hod oblikovali neke sklepe pa potem še – nekdo se bo strinjal, kdo se ne bo strinjal, zato bi jaz predlagala, da zaenkrat ostanemo pri teh sklepih. Zagotovo pa ta seja ni zadnja</font><br>
<br>
<b><font size="4">15. TRAK: (DAG) </font></b><br>
<br>
<b><font size="4">	</font></b><font size="4">(nadaljevanje) na to temo, ker enak predlog imajo tudi zamejci v Italiji, da želijo na to temo razpravljati, potem tudi v Porabju so izrazili željo. Tako mislim, da v tem trenutku ne bi bilo dobro, da bi se mi tega lotili, ker bi lahko zašli v težave. Bo pa še več možnosti, mislim, da zdaj še ne gori voda. Stvari so bile izpostavljene, tako verjamem, da so gospod minister in predstavniki Ministrstva za izobraževanje slišali in bodo razmišljali o tem, kaj se da še narediti na tem področju. 	</font><br>
<font size="4">	Naslednji se je k razpravi prijavil Boštjan Koražija. </font><br>
<br>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Lep pozdrav vsem! </font><br>
<font size="4">	Imam eno vprašanje, ko smo ravno, lahko rečem, v moji dnevni sobi, ker je moje prejšnje delovno mesto bilo v knjižnici Ivana Potrča na Ptuju, ker sem knjižničar. Zanima me glede slovenske študijske knjižnice v Celovcu, kako se rešuje ta zadeva oziroma problem glede financiranja, pa tudi zakaj je v poročilu o dvojezičnem šolstvu skoraj brez omembe knjižnice oziroma njihovih smernic za prihodnost. </font><br>
<font size="4">	Hvala.</font><br>
<font size="4">	</font><br>
<b><font size="4">	PREDSEDNICA LJUDMILA NOVAK: </font></b><font size="4">Hvala lepa. </font><br>
<font size="4">	Besedo ima gospa Mateja Udovč. </font><br>
<br>
<font size="4">	</font><b><font size="4">MATEJA UDOVČ (PS SMC): </font></b><font size="4">Hvala za besedo. </font><br>
<font size="4">	Jaz pozdravljam današnjo terensko sejo, da smo si lahko pobliže pogledali in se seznanili s problematiko, s katero se spopadajo šole v Avstriji, naši Slovenci v zamejstvu. Bi pa rada samo dopolnila kolega, ki je povedal, da imajo manj otrok oziroma dijakov v razredih, da to ne drži. Jaz sem vprašala ravnateljico, ki je rekla, da je v razredih 27 otrok, in se mi zdi, da je to približno primerljivo z našimi razredi. Prav tako smo vprašali vsi dijake, ki so povedali, kako se počutijo, če so preobremenjeni. In so povedali, da so bolj sproščeni, res je, manj imajo kontrolnih nalog in spraševanj, odnos med učitelji in dijaki ima manj barier, lažje dostopno komunikacijo. Vendar so hkrati slovenski dijaki povedali, da so oni, ki so hodili v slovenske osnovne šole, prišli z večjim znanjem, kot pa ga imajo oni. Se pravi, da so slovenski dijaki v naših osnovnih šolah pridobili več znanja, ki ga oni nadgrajujejo potem v njihovem prvem letniku oziroma v njihovem sistemu. Tako mislim, da je vse to dobrodošlo. Je res, da je lažje, če ni veliko preverjanja, če ni pritiska, ampak ena srednja pot, mislim, je pri tem najboljša.</font><br>
<font size="4">	Hvala lepa.</font><br>
<br>
<b><font size="4">	PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Izvolite. / oglašanje v ozadju/ Aha, kar, kar, pa predstavite se za zapis. </font><br>
<br>
<font size="4">	</font><b><font size="4">MAG. MARKO KOPRIVC (PS SD): </font></b><font size="4">Hvala lepa za besedo. </font><br>
<font size="4">	Moje ime je Marko Koprivc. Želel bi zelo kratko izpostaviti samo to, da se mi zdi ta praksa, ki ste jo, gospa predsednica, na nek način danes začeli s to terensko sejo, zelo dobra. Namreč, ravno na terenu se največ vidi in začuti, kje so dejansko problemi in katere so tiste stvari, ki bi jih bilo treba izboljšati. Danes smo se zelo poglobljeno seznanili z delovanjem dvojezičnega šolstva na avstrijskem Koroškem. Generalno lahko rečemo, da zadeva dobro teče, so pa vidni neki trendi, ki jih opažamo že skozi leta in leta, kar je na nek način tudi povsem normalno in logično. Kot, na primer, to, da prihaja do neke, recimo temu naravne asimilacije. Proti temu se je treba boriti in mislim, da s skupnimi močmi tako Republika Slovenija kot Urad za dvojezično šolstvo na Koroškem dobro delujejo in se zoperstavljajo temu. Kljub temu pa se je treba tudi prilagajati novim trendom. Eden od teh je tudi ta, da se vse več v te šole vpisuje tudi dijakov iz Republike Slovenije. </font><br>
<font size="4">	</font><br>
<b><font size="4">16. TRAK: (DAG) </font></b><br>
<br>
<b><font size="4">	</font></b><font size="4">(nadaljevanje) In marsikdo bi rekel, to ni ključni namen tega dvojezičnega šolstva. Zagotovo ni, ampak v tem pa ne vidim popolnoma nič problematičnega. Konec koncev, ključno je, da na tem območju, kjer živi avtohtona slovenska skupnost, se to šolstvo ohranja, pa tudi če se nekoliko prilagaja trenutnim razmeram. Je pa dejstvo, da je jezik tisti ključni kohezivni element vsake nacije, družbe, naroda, kakorkoli, in zato je še toliko pomembneje, da se slovenski jezik na vseh območjih, kjer živi slovenska skupnost, pa tudi če je to izven meja Republike Slovenije, ohranja in da temu posvečamo posebno skrb.</font><br>
<font size="4">	Kar se tiče predlaganih sklepov, jaz mislim, da so pravi. Kot prvo, rekli smo, da se bomo omejevali na sklepe, vezane na dvojezično šolstvo. Druga stvar, moramo biti pozorni tudi na to, kaj so naše pristojnosti. Namreč, dvojezični šolski sistem na Koroškem je del integralnega šolskega sistema Republike Avstrije in zaradi tega mi več, kot nam to dovoljujejo bilateralni sporazumi, v sam sistem ne moremo in ne smemo vpadati, in temu je treba slediti tudi pri sklepih, ki jih bomo danes sprejemali. Bi pa še enkrat poudaril, pomembno je, da na vseh nivojih, vseh ravneh, pa najsi bo to Državni zbor, Komisija za Slovence po svetu, Urad za Slovence po svetu, Ministrstvo za izobraževanje, Ministrstvo za kulturo in vsa slovenska društva, skratka, da na vseh nivojih delujemo na tem, da se slovenska skupnost, slovenstvo, slovenski jezik na Koroškem in povsod drugje, kjer živijo Slovenci, ohranja in širi tudi na mlajše rodove. </font><br>
<font size="4">	Tako še enkrat čestitke, res, za to super izpeljano terensko sejo. Hvala lepa.</font><br>
<br>
<b><font size="4">	PREDSEDNICA LJUDMILA NOVAK: </font></b><font size="4">Hvala lepa. Me zelo veseli, da je bil ta obisk zelo koristen, kljub mali zamudi. </font><br>
<font size="4">	Zdaj ima besedo poslanec Franci Kepa.</font><br>
<br>
<font size="4">	</font><b><font size="4">FRANCI KEPA (PS SDS): </font></b><font size="4">Hvala za besedo.</font><br>
<font size="4">	Tudi jaz se pridružujem ostalim glede današnje seje, za mene je bila zelo poučna in hvala, da ste to izpeljali. </font><br>
<font size="4">	Predhodniki so govorili, da bi se še bolj posvetili jeziku, še več podelili sredstev, v prejšnjem rebalansu je bilo pa ravno nasprotno, povedano, gesta, da je dobil edini minister najmanj denarja oziroma ga ni dobil nič več, je ravno nasprotna, kar se danes pogovarjamo, kar smo danes na terenu slišali. Tudi potrebe v šolah po dodatnih učiteljih, po dodatnih sredstvih, po dodatnih knjigah, naša Vlada pa dela ravno nasprotno. Nismo še na tistih sredstvih, na katerih smo bili včasih, za 2, 3 milijone smo manj, kot smo bili. Tudi želja po večjih sredstvih ni bila uslišana, upajmo, da bo mogoče v živo, ko bomo sprejemali proračun, rebalans, ampak dvomim, da bo tako. </font><br>
<font size="4">	Rad bi se pa dotaknil nekaterih stvari, kot je bilo na gimnaziji povedano, kar je ravnateljica rekla za neke dodatne želje po povezovanju. Kolega z ministrstva je rekel, da je to že zdaj vse odprto. Ali pa mogoče več časa, zdaj je rečeno kakšen teden, da bo mogoče nek termin, mesečni ali trimesečni celo, da bi bili učenci v Sloveniji iz Avstrije, potem pa tudi obratno mogoče, kajne. Potem pa, kot je bilo rečeno, še neki dodatni napori za predšolsko vzgojo, za vrtec, za ohranjanje jezika v vrtcih, pa tudi kasneje potem v nadaljevanju po poklicni šoli, kar je bilo rečeno od kolegov iz Avstrije, ki še najbolje poznajo to problematiko, kar smo si danes ogledali. </font><br>
<font size="4">	Hvala.</font><br>
<br>
<b><font size="4">	PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Besedo ima poslanka Karla Urh. </font><br>
<br>
<font size="4">	</font><b><font size="4">KARLA URH (PS LMŠ): </font></b><font size="4">Lep pozdrav tudi z moje strani!</font><br>
<font size="4">	Jaz bi mogoče nadaljevala, kjer je končal predhodnik, in bi rekla tako, mogoče samo za začetek, potrjevali bomo rebalans. Jaz sem že zadnjič na seji povedala, da se bom zavzemala, da bo v prihodnjem proračunu več sredstev. Z rebalansom pa veste, kako je, gasimo požar, ki ga je prejšnja Vlada nekako sprožila, in upajmo, no, da v bistvu pridemo z neko skupno potjo in energijo do več sredstev za našo slovensko besedo, tiskano in tudi govorjeno, kot temu rečemo. 	Danes smo imeli res odlično popotovanje po slovenski Koroški</font><br>
<br>
<b><font size="4">17. TRAK: (MK) </font></b><br>
<br>
<font size="4">	(nadaljevanje) in iz ene šole v drugo šolo sem bila presenečena s kakšnim žarom v bistvu učenci in dijaki hodijo na to šolo, s kakšno disciplino, ko se vendar v slovenskem prostoru ta trenutek zdaj odvija prava drama o slovenski prenovi, šoli in tako dalje. Seveda, marsikaj je verjetno, da bo treba popraviti, vendar a veste, kar sem izvedela danes od otrok v koroških osnovnih šolah in srednji gimnaziji me veseli, da je slovenska šola zelo dobra, mogoče res zahtevna, ampak a veste, ko je pa malo bolj zahtevno, pa mi že ne bi, tudi mi ne bi marsikaj, če pride bolj zahtevno, vendar sem vesela, ker sem - tudi sama prihajam iz šole, da so neki pokazatelji, da resnično slovenska šola je dobra in seveda, mi moramo zdaj zagotoviti še slovenskim otrokom in pa študentom, da bodo prišli do delovnih mest in da bodo delali. Ker non stop na vsakem koraku sem slišala na Koroškem, da je treba delati zraven šole.  Torej, da oni čim več časa tudi svoje dijake usmerjajo v delo in še več tega bodo poskušali narediti. Kajti, če mi otroke naučimo delati, potem jim ne bo težko. Če jih tega ne bomo naučili, pa bo verjetno težko. Pa mogoče še par besed iz tega obiska, ki smo ga videli od vrtca, ker vemo, da je tam nekje 2009-2010 prišlo v zakonodajo Avstrije, da morajo učenci ozirom oprostite, otroci hoditi v vrtec pred vstopom v šolo.</font><br>
<font size="4">	Seveda, nekaj slovenskih dvojezičnih vrtcev že je, ampak jaz si želim, da bi bilo takih vrtcev več. Torej, da bi bilo čim več dvojezičnih vrtcev, ker potem, verjetno jezik, kot smo prej ugotavljali, otrok pri 3, 4 letih je tisti, ki je najbolj dovzeten do slovenske besede, do jezika, do vsega, in se mi zdi, če bi premaknili to mejo tudi v vrtce, bolj kot je , da se začnejo učiti slovenščine še bolj kvalitetno, ker veste da je jezik zaradi mešanih zakonov, zaradi različnih drugačnih vplivov v družinskem okolju izgubil pomen, ali pa se je malo izgubilo. Vendar kakšnih velikih upadov ne beležimo kot tako, ker v 40 občinah se še vedno govori slovenska beseda. Mislim, da je tudi naklonjenost, kot smo slišali danes, oblasti v Avstriji velika, dosti večja, kot je bila in mislim, da s skupnimi močmi lahko poskrbimo, da bo pozitiven trend prijav k dvojezičnemu šolanju, da je potem mogoče Slovenija tista, ki bo zagotovila, kot že zagotavlja, mogoče še kakšnega mentorja več, da se bodo slovenske pedagoške in pa vzgojiteljske šole poskušale v večji meri angažirati in izobraziti slovenske vzgojiteljice in učiteljice, ki bodo želele delati na Koroškem, na avstrijskem Koroškem in s tem učiti slovenske otroke lepo slovensko besedo še naprej. </font><br>
<font size="4">	Kot pa sem rekla, v proračunu Republike Slovenije za leto naprej, bomo pa poskušali tudi mi vsi skupaj prispevati, da se malo več denarja premakne tudi v to smer.</font><br>
<font size="4">	Toliko, da se ne bi ponavljala naprej.</font><br>
<font size="4"> </font><br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	No, naj povem, da sem imela sestanek z ministrom za finance, kjer sem mu predočila to tematiko, ker se nam zdi, tako smo vsi razpravljali na zadnji seji, nedopustno, da edino urad ni dobil povišanja sredstev, to bo komaj za odpravo plačnih nesorazmerij. Tako, da si je minister zapisal. Ali bo tudi kaj naredil ali spremenil, jaz tega ne vem, tako da vi veste, to je pa sedaj odvisno tudi od poslancev koalicije, ali boste, bomo to izglasovali, seveda tudi jaz bom na seji. Morda pa bo le že v tem mandatu, ker urad res razpolaga s sorazmerno majhnimi sredstvi in če so bila povsod milijonska in 10-milijonska in 100-milijonska zvišanja, potem menim, da tudi za urad polmilijonsko zvišanje ne bi smel biti problem. </font><br>
<br>
<b><font size="4">18. TRAK: (SB) </font></b><br>
<br>
<font size="4">	(nadaljevanje) Kot sem pa dejala, ne vem, minister mi ni odgovoril, si je pa zapisal, ker je tudi sam ugotovil, da to ni najbolje.</font><br>
<font size="4">	Kdo še želi besedo? Branko Simonovič, izvoli.</font><br>
<br>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa. </font><br>
<font size="4">	Torej tudi jaz pozdravljam to današnjo sejo. Veliko sem se naučil pa ker sam prihajam iz dvojezičnega področja iz Izole, tam imajo z italijanščino tak problem, pa bi najprej gostom, ki so danes tu, predstavniki institucij iz sosednje države jim postavil eno vprašanje. Kaj se da narediti tudi izven šolskega sistema, da ohranimo slovensko besedo tudi v družinah? Namreč italijanska skupnost na Obali, da krivda, da se vse manj govori italijansko v družinah, so tudi mediji, so tudi razne kulturne prireditve, pa če je temu tudi tako bi želel odgovor.</font><br>
<font size="4">	Drugo vprašanje pa je kar se tiče rebalansa proračuna. Gotovo, da je ta nastajal v nekih nedorečenih okoliščinah kot tudi vse finančne obveznosti in okvirji niso bili znani. To je ena zadeva. Druga zadeva, tako kot je minister predlagal, upam in verjamem, da bo ministrstvo dobilo zbir vseh programov od šolstva in kulture in jaz mislim, da bi to moralo biti koordinirano iz enega centra in iz vašega ministrstva, da temu tako rečem in da prav gotovo take odločitve na podlagi analize in potreb bom gotovo kot poslanec vedno podpiral. Hvala lepa. </font><br>
<br>
<b><font size="4">	PREDSEDNICA LJUDMILA NOVAK:</font></b><font size="4"> Hvala. </font><br>
<font size="4">	Še želi razpravljati kdo od poslance? Če ne, ker ste bili direktno naslovljeni, pa ker ni danes toliko govorcev, morda želi kdo od vas odgovoriti? Izvolite, gospod Nanti Olip.</font><br>
<br>
<b><font size="4">	NANTI OLIP:</font></b><font size="4"> Eno kratko pripombo. Kar se tiče različnega predznanja slovenščine. Mislim, da smo tu na Koroškem zdaj na pravi poti, ker v tem trenutku se delajo kompetentni vpisi in učni cilji, ki na bi v prihodnje veljali za celotno dvojezično območje in tu mislim, da je en kvaliteten napredek brez dvoma. Leta je trajalo, ker poznam zadeve in to moramo narediti, se zdaj ukvarjam ravno za predmet verouka in tu imam problem z jezikovno slabo usposobljenimi, vedo učitelji, da to tematiko še enkrat izpostavim, to je eno. Drugo, kar pozdravljam, ker sem si ogledal te predvidene sklepe, dvojezični učbeniki. Tudi na tem področju smo zdaj na prehitevanju, ker sem pooblaščen, da prevedemo štiri v učne knjige za prve štiri šolske stopnje na najvišji, najmodernejši jezikovni standard. Tudi tu se premika in dogaja marsikaj pozitivnega. Kar bi pa eno sugestijo morda za ta sklep. Jaz bi poleg šolstva, vi ste se danes osredotočili na šolstvo. Jaz bi tam dodal samo še izobraževanje v smislu izobraževalne vertikale, ki po avstrijskem sistemu pomeni šolanje in izobraževanje v smislu izobraževalne vertikale pomeni od predšolske stopnje do univerze. To je izobraževalna vertikala. In če je tam izobraževanje v slovenskem jeziku možno, to ni poseglo v avstrijski šolski sistem temveč v popolno logiko, ki jo pa Slovenija vsekakor lahko urgira z avstrijskimi sogovorniki. </font><br>
<br>
<b><font size="4">	PREDSEDNICA LJUDMILA NOVAK:</font></b><font size="4">  Mi smo to vključili v zadnji sklep, kjer pravi, da je omogočila učenje slovenskega jezika</font><br>
<br>
<b><font size="4">19. TRAK: (VP) </font></b><br>
<font size="4">	</font><br>
<font size="4">	(nadaljevanje) na vseh stopnjah šolskega sistema, vključno s predšolsko stopnjo. / oglašanje iz dvorane/</font><br>
<font size="4">	</font><br>
<font size="4">	</font><b><font size="4">JOŽE TANKO (PS SDS)</font></b><font size="4"> / mikrofon je izklopljen/ / nerazumljivo/ izobraževalnega sistema – šolskega in izobraževalnega. Ker to pomeni izobraževanje v / nerazumljivo/ - pedagogi v otroških vrtcih do … / mikrofon je izklopljen/</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Šolskega sistema in izobraževalne vertikale. / oglašanje iz dvorane/</font><br>
<br>
<font size="4">	</font><b><font size="4">JOŽE TANKO (PS SDS)</font></b><font size="4">: / mikrofon je izklopljen/</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa. </font><br>
<font size="4">	Tukaj bi jaz vseeno vprašala predstavnika Ministrstva za izobraževanje, ali je formulacija pravilna in dobra in jo je možno tukaj vključiti?</font><br>
<br>
<font size="4">	</font><b><font size="4">MATEJ ANDOLŠEK: </font></b><font size="4">Kar se nas tiče, nimamo težav s tem, ker v bistvu … sicer šolstvo nekako že vse to zaobjema, ampak lahko se pa še posebej, mogoče, kot je gospod Nanti omenil – oziroma gospod Olip, se opravičujem, se poznava. In tako da – mislim, da ni problematično. </font><br>
<br>
<font size="4">	</font><b><font size="4">PREDSEDNICA LJUDMILA NOVAK</font></b><font size="4">: Ja, hvala lepa.</font><br>
<font size="4">	Izvoli.</font><br>
<br>
<font size="4">	</font><b><font size="4">JOŽE TANKO (PS SDS)</font></b><font size="4">: / mikrofon je izklopljen/ Glejte, jaz sem prej predlagal. </font><br>
<font size="4">	Ker zato ker mi kakšnih, bom rekel, hudih sklepov ne sprejemamo, ampak sprejemamo priporočila. In mi lahko v sklopu priporočil predlagamo marsikaj – izvedbenega dela izvršne oblasti pa je, da to zadevo začne komunicirati, usklajevati pa ne dogovarjati. Izvajati. Če se pač tako pokaže. In ti predlogi, ki so jih povedali predstavniki slovenskih koroških institucij, se mi zdijo primerni, da se še kaj vključi zraven, kaj dopolni. Zato ker nič ne posegajo arbitrarno v nobeno stvar, ampak dajejo samo napotilo. Priporočilo ali pa napotilo izvršni oblasti, da začne voditi posamezne postopke komunikacije, da prouči situacije in potem, če je potreba, tudi poroča parlamentarni komisiji. Ker tu ne gre za, bom rekel, končno odločitev, ampak gre za – pač sprožitev nekega postopka. In jaz mislim, da kakšna stvar izmed teh bi se dala kje dopolniti v teh predlogih sklepov v smislu – tako kot je napisano – priporočamo Vladi. 	</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Sedaj predajam besedo ministru Petru Jožefu Česniku.</font><br>
<br>
<font size="4">	</font><b><font size="4">PETER JOŽEF ČESNIK</font></b><font size="4">: Torej, veseli me, da je komisija bila na severni meji. In da se je spoznala s tem. Jaz sem na onem koncu kar precej in hvala vam za podporo z besedami glede pomanjkanja financ. Sicer finance so, kot so, sami veste, da ne smemo več porabiti, kot zaslužimo. Minister Bertoncelj pač gleda na to in to sprejmem. Vendar je obljubil in premier tudi – v primeru nujnosti bomo pač nekje izbrskali kakšen cvenk.</font><br>
<font size="4">	Izredno pomembna stvar, ki se je pa danes še nismo dotaknili je – Avstrija je lansko leto realizirala 5,7 milijard izvoza v Slovenijo. To ni majhen znesek. In avstrijski državljani, nemško govoreči, se bojo počasi začeli zavedati pomembnosti Slovenije kot gospodarskega partnerja. S tem se ob meji tudi nemško govoreče družine usmerjajo v osnovni pouk slovenščine. Nadgrajevanje bi bilo dobrodošlo in skoraj nujno. Tukaj je pa tudi vloga Republike Slovenije, da dvignemo zavest o Sloveniji med nemško govorečim prebivalstvom v Avstriji. Do leta 1991 je Slovenska filharmonija imela koncerte v Celovcu, ki jih zdaj ni. Jaz sem se začel že s filharmonijo pogovarjati, Slovenska gospodarska zveza bo uredila koncertno dvorano v Celovcu in bo imela serija koncertov prihodnjo koncertno sezono. S tem se dviga prepoznavnost Slovenije. Rezultat bo, da za to za sabo potegne tudi večje zanimanje za znanje slovenskega jezika. </font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Samo prosila bi, če se bolj lahko / nerazumljivo/ na šolstvu. </font><br>
<br>
<font size="4">	</font><b><font size="4">PETER JOŽEF ČESNIK</font></b><font size="4">: Slovenska glasbena šola, ki je imela 530 učnih enot – so zdrsnile na 287</font><br>
<br>
<b><font size="4">20. TRAK: (DAG) - 10.40</font></b><br>
<br>
<b><font size="4">	</font></b><font size="4">(nadaljevanje) in število pedagogov s 50 na 16. Noben pedagog, ki sem ga jaz vprašal, iz Slovenije, noče iti več gor, pravi, »štrapac, čez Ljubelj hodit, plača ni dovolj«. Ali bo zdaj urad ali Ministrstvo za kulturo ali pa Vlada in država na splošno sofinancirala, ker s tem, da je zdrsnilo s 50 na 16 pedagogov, se je tudi aktivno zmanjšal vpis slovensko govoreče mladine. To je del te problematike. Z deželnim glavarjem sva se prejšnji teden privatno pogovarjala, ko je dr. Šturm predajal štafetno palico gospodu Jugu, o najinem skupnem srečanju, kako bi odpravili določene administrativne ovire pri izmenjavi učiteljskega, vaditeljskega kadra. Ena stvar pa je, če mi damo štipendijo avstrijskemu državljanu slovenskega porekla in je ta štipendija za eno šolsko leto, program je pa štirileten, ta dijak, študent nima garancije, da se bo to izteklo do konca; to je ena izmed stvari, ki jih moramo nasloviti. V Italiji je problem slabši, kar se šolstva tiče, zelo oster v primerjavi s Koroško. Na Štajerskem, oprostite, je suša, je zelo malo, ampak tudi to se da nasloviti. </font><br>
<font size="4">	Kar se tiče financ. Letošnje finančno leto, leto debelih krav se izteka, državni proračun naj bi po nalogu Evropske unije znižali, posledično smo vsi dobili manj. In zdaj bom rekel nekaj, kar je političen vroč krompir ali kostanj - 16 ministrstev, če odštejemo moj urad, jih je 15, če mi vsak da 25 tisoč evrov, imam 375 tisoč evrov. To so pa že »šoldi«, s katerimi se da delati. Tu potem lahko naslovim, dodatno je izmenjava med različnimi šolskimi ustanovami na različnih nivojih. Celovška dvojezična gimnazija sodeluje z gimnazijo v Tolminu. Druga osnovna šola v Celju bi se rada pobratila z eno izmed osnovnih šol v Avstriji, Porabju, Italiji ali na Hrvaškem, ni pomembno, bistveno je, da se ta korak naredi. S tem mi lahko predstavimo slovenstvo zamejcem in ti bodo potem to besedo in učinke širili. Podobno pa, če zamejci pridejo k nam in če pridejo v Celje, bodo videli, kaj je bil Herman Celjski, Celjski grad in druge stvari. Ali pa če gredo z osnovno šolo v Postojno, pa gredo v Postojnsko jamo. To so stvari, ki pa seveda zahtevajo sredstva. Pa smo spet tam / smeh/, na začetku, pes lovi svoj rep. In jaz se zahvaljujem komisiji, da boste porivali ta predlog za več finančnih sredstev, ker le na ta način lahko - propaganda stane in to ni drugega. Meni je pa zelo nerodno hodit po svetu, z zastavico mahat, obljub pa ne morem dajati. Obljubim pa, da bom poskušal več dobiti in več narediti. In pa, na deželni ravni je glavar bil pripravljen se usesti in sinhronizirati določene učne standarde v določenih deficitarnih poklicih na njegovi strani z našimi standardi. Hčerka mojega prijatelja iz Pertha, iz Avstralije, John Križman, njegova hčerka letos zaključuje turistično srednjo šolo v Rožu. Zakaj? Ker zna angleško tekoče kot Avstralka, zna slovensko in se bo naučila še nemško in francosko ali pa italijansko, in takoj dobiš službo v Švici, Nemčiji, Avstriji, ne pa pri nas, ne bo pa ostala v okolišu. Če pa mi damo štipendijo dekletu iz Borovelj za nekaj ali pa kje drugje, in da podpiše pogodbo, da bo pet let delala v tem okrožju, to dekle lahko začne tudi družino na tej osnovi, prinese svež jezik in spodbudi zaupanje. To so moji osebni občutki in za njimi stojim.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala, gospod minister. Ja, škoda, da niste ostalih ministrov pocukali na seji Vlade, da bi vam… / oglašanje v ozadju/ Ste? Pa niso hoteli dati iz svoje blagajne? / oglašanje v ozadju/ / smeh/</font><br>
<font size="4">	Zdaj vabim k besedi še predstavnika Ministrstva za izobraževanje, znanost in šport</font><br>
<br>
<b><font size="4">21. TRAK: (DAG) - 10.45</font></b><br>
<br>
<b><font size="4">	</font></b><font size="4">(nadaljevanje) in morda Ministrstva za zunanje zadeve, če se želita odzvati na razpravo. Izvolite, gospod.</font><br>
<br>
<font size="4">	</font><b><font size="4">ROMAN GRUDEN: </font></b><font size="4">Hvala lepa za dano besedo, gospa predsednica. </font><br>
<font size="4">	Morda bi začel nekje bolj proti koncu, par zadev sem si zabeležil. In sicer, kar se tiče - omenjeno je bilo nekako preverjanje nivoja znanja tudi pri otrocih tekom izobraževanja. To je seveda zadeva, ki je zanimiva, ampak na katero mi nimamo nobenega vpliva. Z veseljem bodo pa naši strokovnjaki sodelovali, če bodo povabljeni k sodelovanju. </font><br>
<font size="4">	Vse ostalo, kar se tiče učbenikov, mentorstva, CŠD-jev, recimo, vse te zadeve, to so dejansko zadeve, ki delno že potekajo oziroma potekajo. In zopet, seveda, ko bomo uradno naslovljeni oziroma zaprošeni, bomo tudi z veseljem sodelovali, tu ni nobenih zaprek, kar se tega tiče. </font><br>
<font size="4">	Nanti, glede Cirila Kosmača, to, kar si omenjal. To poletno šolo smo mi v preteklosti vedno redno plačevali, potem je bilo s strani šole rečeno, da tega ni več oziroma da ne rabijo več, in je zadeva zvodenela. Recimo, jaz zdaj prvič slišim, da to sploh tako poteka naprej, ker je bilo nekako rečeno, da se je zadeva izpela, na šoli se je zamenjalo vodstvo in tako naprej. </font><br>
<font size="4">	Kar se tiče dodatnih izobraževanj, recimo, za veroučitelje, če rabijo dodatno izobraževanje v slovenskem jeziku, za njih velja povsem enako kot za vse ostale učitelje, lahko se prijavijo na vse te ponudbe, ki obstajajo. Ampak do zdaj še nikoli za to nismo slišali, recimo. In tako naprej.</font><br>
<font size="4">	Kar se tiče izmenjav med visokimi šolami oziroma univerzami, seveda, tu vedno trčimo na avtonomijo univerzitetnega prostora. Vem pa, da obstajajo programi sodelovanja, recimo, med pedagoško v Celovcu, mariborsko, ljubljansko. In prepričan sem, da Korošci, ki so znotraj pedagoške, recimo, na Koroškem, bdijo ali naj bi bdeli nad tem, kaj se bodo dogovarjali s partnerji v Sloveniji. Ne moremo zdaj mi z ministrstva jim reči, kaj naj se oni grejo v svojem sodelovanju. Nekako logična pot bi bila, ker je kar nekaj zelo uspešnih teh profesur, recimo, v Celovcu, s katerimi tudi mi občasno sodelujemo, in mislim, da je treba na njih nasloviti, da naj te pobude dajo svojim partnerjem v Sloveniji; tu ni nobenih zaprek, da tega ne bi teklo. </font><br>
<font size="4">	Tako v bistvu vse te zadeve, ki so bile izpostavljene in se na nas nanašajo, ali že tečejo ali se lahko poglobijo, nadgradijo, dejansko ni nobenih ovir. Jaz predlagam, da vsi, ki ste imeli mogoče take konkretne predloge, da jih izpostavite pisno oziroma v pogovoru, konkretno, recimo, Deželnemu šolskemu svetu. Letos bomo imeli verjetno nekje do poletja ali jeseni srečanje, Koroška je tista, ki nas bo povabila. To ni to omizje, ki ga organizira MZZ, ampak to, kar imamo mi konkretno z njimi. In mi sproti naslavljamo vprašanja, ki se odpirajo, ki so izpostavljena, in do zdaj smo načeloma vedno vse lepo reševali. To je tudi nekako v duhu teh sklepov. V bistvu vse te zadeve so, kar se nas tiče, rešljive. Mi z veseljem pomagamo, moramo pa seveda za to tudi biti nekako uradno naprošeni in povabljeni k sodelovanju. </font><br>
<font size="4">	Toliko mogoče na kratko. Hvala lepa. </font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	Gospod Andolšek, želite besedo? </font><br>
<br>
<font size="4">	</font><b><font size="4">GOSPOD ANDOLŠEK: </font></b><font size="4">Hvala.</font><br>
<font size="4">	Brez posebnih komentarjev. Seveda, mi bomo ta priporočila oziroma sklepe komisije in vse, kar je bilo danes izrečeno, ugotovljeno, tudi ugotovitve obiska na avstrijskem Koroškem, upoštevali, v sodelovanju z Uradom za Slovence v zamejstvu in po svetu, z Ministrstvom za izobraževanje, šolstvo in šport, v bilateralnih stikih z Republiko Avstrijo in tudi z Deželo Koroško, to lahko zagotovimo. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNICA LJUDMILA NOVAK: </font></b><font size="4">Hvala lepa.</font><br>
<font size="4">	S tem zaključujem razpravo. </font><br>
<font size="4">	Zahvaljujem se vam za predstavitev položaja, za vaša mnenja ter podane predloge. 		</font><br>
<font size="4">	Zdaj bi najprej prebrala sklepe komisije in dopolnjeni zadnji sklep, kot smo prej predlagali: </font><br>
<font size="4">	»Komisija za odnose s Slovenci v zamejstvu in po svetu se je seznanila s problematiko dvojezičnega šolstva in rabe slovenščine v domačem okolju </font><br>
<br>
<b><font size="4">22. TRAK: (DAG) </font></b><br>
<br>
<b><font size="4">	</font></b><font size="4">(nadaljevanje) na avstrijskem Koroškem. </font><br>
<font size="4">	Komisija podpira aktivnosti Vlade za pripravo in izvedbo projektov sodelovanja in izmenjav med območji, kjer živi avtohtona slovenska narodna skupnost, in matično domovino. 	Komisija priporoča Vladi, da v sodelovanju z Deželnim šolskim svetom za Koroško preuči učinkovitost dvojezičnih pedagoških modelov, ki bodo nadgradili kakovost pouka slovenskega jezika na vseh ravneh izobraževanja. </font><br>
<font size="4">	Komisija ugotavlja, da obstaja potreba po bolj ciljno usmerjenem poučevanju slovenskega jezika na predšolski stopnji in v programih popoldanskega pouka na sekundarni stopnji ena. Komisija ugotavlja, da bi bilo v skladu s potrebami smiselno nadgraditi program mentorstva pedagoškim delavcem v podaljšanem varstvu. </font><br>
<font size="4">	Komisija ugotavlja, da obstaja potreba po posodobitvi učbenikov za dvojezično poučevanje. </font><br>
<font size="4">	Komisija priporoča Vladi, da se v dialogu s predstavniki Republike Avstrije zavzema za nadgradnjo sistemske ureditve in financiranja, ki bo pripadnikom avtohtone slovenske narodne skupnosti na avstrijskem Koroškem omogočila učenje slovenskega jezika na vseh stopnjah šolskega sistema in celotne izobraževalne vertikale, vključno s predšolsko stopnjo.« Torej, vključili smo tisto »celotno izobraževalno vertikalo«. 	</font><br>
<font size="4">	Mi na avtobusu nismo izgubljali časa, zato smo se pogovarjali, da bi sprejeli te sklepe v paketu, če seveda temu ne nasprotujete. Velja? (Velja.) No, potem dajem te sklepe na glasovanje. Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da so sklepi sprejeti. </font><br>
<font size="4">	Zahvaljujem se vam za sodelovanje. </font><br>
<font size="4">	Zaključujem 1. točko dnevnega reda in hkrati 3. sejo komisije. Hvala vsem za udeležbo in lep dan še naprej! </font><br>
<font size="4">	Zdaj vas pa vabimo, da naredimo sprehod po stari Radovljici, če ste za to, saj Radovljica ni tako velika, tisto staro mestno jedro. Z nami bo šel gospod Mencinger, ki je sodeloval tudi pri pripravi te seje. Seveda, lahko greste vsi, ne samo člani komisije, tudi vabljeni. To ne bo dolgo, naredili bomo sprehod in potem, upam, da zadovoljni šli domov. Hvala vsem za udeležbo in sodelovanje. </font><br>
<br>
<b><font size="4">Seja se je končala 28. februarja 2019 ob 17.28. </font></b>