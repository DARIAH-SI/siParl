<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>11. seja</b><br>
<br>
<b>(4. oktober 2018)</b></p></div><br>
<b>Sejo je vodil mag. Dejan Židan, predsednik Državnega zbora.</b><br>
<b>Seja se je začela ob 12.00.</b><br>
<br>
<b>1. TRAK: (NB) - 12.00</b><br>
<br>
 <b>	PREDSEDNIK MAG. DEJAN ŽIDAN:</b> Spoštovani poslanci, spoštovane gospe, spoštovani gospodje! <br>
	Pričenjam 11. sejo Kolegija predsednika Državnega zbora, ki je zlasti namenjena pripravi na izredno sejo, ki bo v torek. Hkrati vas informiram in prosim, da po končani seji začnemo tako, da imamo vmes pet minut pavze, delovni posvet, kjer imamo kar nekaj pomembnih točk z željo, da se dogovorimo. <br>
	V zvezi s sklicem 10. izredne seje Državnega zbora predlagam sledeče: <br>
	a. Predlog dnevnega reda. Mandatno-volilne zadeve. predlog za imenovanje guvernerja, člana sveta Banke Slovenije, kjer je tajno glasovanje in predlogi Sodnega sveta za izvolitev sodnikov v sodniško funkcijo, ki jih je Mandatno-volilna komisija danes pripravila za sejo zbora ter zadeve predložene do začetka obravnave te točke. <br>
	In kot datum seje, predlagam torek, 9. 10. 2018 ob 15. uri do zaključka seje. V praksi to pomeni takoj po pogovoru z generalnim sekretarjem Nata. Časa za razpravo Kolegij tokrat ne bo določal, saj bodo uvodne obrazložitve predlagatelja in predstavitve stališč poslanskih skupin ter razprava poslank in poslancev potekale skladno s parlamentarno prakso pri Mandatno-volilnih zadevah. Udeleženci seje boste z dopisom pozvani, da do ponedeljka, 8. oktobra do 12. ure sporočite imena poslank in poslancev, ki bodo predstavili stališča poslanskih skupin ter tudi imena razpravljavcev pri posamezni podtočki. <br>
	Ali želi kdo o tem razpravljati? Hvala. Ugotavljam, da ni želje po razpravi. <br>
	In s tem spoštovani prehajam na glasovanje. Glasujemo o naslednjem sklepu: <br>
	»V skladu z drugim odstavkom 58. člena Poslovnika Državnega zbora se na dnevni red 10. izredne seje Državnega zbora uvrsti naslednja točka dnevnega reda, 1. Mandatno-volilne zadeve.« <br>
	Kdo je za? (Soglasno.)<br>
	Ugotavljam, da je sklep soglasno sprejet. <br>
  <br>
<b>2. TRAK: (NB) - 12.05 </b><br>
<br>
	(Nadaljevanje) S tem zaključujem to točko in hkrati tudi 11. sejo Kolegija. <br>
	Vas pa informiram, da 12. redna seja Kolegija bo naslednji petek, predvidoma ob 12. uri. <br>
	S tem smo sejo Kolegij predsednika zaključili in se vam zahvaljujem. Predlagam samo tri minute odmora, da preidemo na delovni posvet. <br>
	Hvala.<br>
<br>
	<b>Seja se je končala 4. oktobra 2018 ob 12.05.</b><br>
<br>
  