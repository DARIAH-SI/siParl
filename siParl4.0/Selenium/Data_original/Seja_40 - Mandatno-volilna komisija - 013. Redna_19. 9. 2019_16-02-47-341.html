<h5 class="label"><span>Vsebina zapisa seje</span></h5>
<p></p><div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">13. redna seja</font></b><br>
<br>
<b><font size="4">(19. september 2019)</font></b><br>
</div><br>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br>
<b><font size="4">Seja se je začela ob 11.02 uri.</font></b><br>
<br>
<b><font size="4">1. TRAK: (ES)</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 13. sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam.</font><br>
<font size="4">	Obveščam vas, da so zadržani in se seje ne morejo udeležiti naslednji članice in člani komisije: na seji kot nadomestni članice in člani komisije s pooblastili sodelujejo: poslanec Boštjan Koražija nadomešča po pooblastilu dr. Mateja Tašner Vatovca, poslanka Tina Heferle nadomešča Lidijo Divjak Mirnik, poslanec Marko Bandelli nadomešča Mašo Kociper in pa poslanec Jože Lenart nadomešča Braneta Golubovića. </font><br>
<font size="4">	S sklicem seje ste prejeli naslednji dnevni red:</font><br>
<font size="4">	1. Predlog za imenovanje predsednice in članov Nacionalnega sveta za kulturo</font><br>
<font size="4">	2. Predlog za razrešitev in imenovanje člana Upravnega odbora Prešernovega sklada</font><br>
<font size="4">	3. Predlog za imenovanje članov Nadzornega sveta Slovenske tiskovne agencije</font><br>
<font size="4">	4. Predlog za izvolitev v sodniško funkcijo na sodniško mesto okrožne sodnice na Okrožnem sodišču Mariboru</font><br>
<font size="4">	5. Predlog za izvolitev v sodniško funkcijo na sodniško mesto okrajne sodnice na Okrajnem sodišču v Mariboru </font><br>
<font size="4">	6. Predlog za izvolitev v sodniško funkcijo na sodniško mesto okrajne sodnice Na Okrajnem sodišču v Novem mestu</font><br>
<font size="4">	7. Predlog za izvolitev v sodniško funkcijo na sodniško mesto okrožne sodnice na Okrožnem sodišču v Ljubljani</font><br>
<font size="4">	8. Predlog Sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju zlorab v zadevi Franc Kangler in drugi</font><br>
<font size="4">	9. Ugotovitev prenehanja mandata sodnika porotnika Delovnega sodišča v Mariboru</font><br>
<font size="4">	10. Nadzor po 21. členu Zakona o integriteti in preprečevanju korupcije.</font><br>
<font size="4">	10. in 13. 9. 2019 ste prejeli predloga za razširitev dnevnega reda z novima 7.a in 7.b točko, in sicer:</font><br>
<font size="4">	7.a Predlog za izvolitev v sodniško funkcijo na sodniško mesto okrajne sodnice na Okrajnem sodišču v Kranju</font><br>
<br>
<b><font size="4">2. TRAK: (ES) – 11.05</font></b><br>
<br>
<font size="4">	(nadaljevanje) 7.b Predlog sklepa o imenovanju članice oziroma člana Slovenske nacionalne komisije za UNESCO.</font><br>
<font size="4">	Ali želi kdo v imenu svoje Poslanske skupine predstaviti stališče o predlogih za razširitev dnevnega reda seje z navedenima točkama? (Ne.) Če ne, v skladu s 64. člena Poslovnika Državnega zbora prehajamo na glasovanje o predlogih za razširitev.</font><br>
<font size="4">	Glasujemo o predlagani razširitvi dnevnega reda z novo 7.a točko. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Sedaj pa glasujemo še o predlagani razširitvi dnevnega reda z novo 7.b točko. Glasujemo.</font><br>
<font size="4">	Kdo je za? (14 članov.) Kdo je proti? (Nihče.)</font><br>
<font size="4">	Ugotavljam, da je predlog sprejet.</font><br>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 101. členom Poslovnika, sejo zapreti za javnost. </font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZA IMENOVANJE PREDSEDNICE IN ČLANOV NACIONALNEGA SVETA ZA KULTURO,</font></b><font size="4"> ki ga je Državnemu zboru predložila Vlada. Del gradiva je objavljen pri EPI. Obrazložen predlog Vlade pa ste zaradi varstva podatkov prejeli v varovani predal v sistemu UDIS. K tej in naslednjima točkama dnevnega reda sem vabil Ministrstvo za kulturo. Pri tej točki dnevnega reda na seji sodeluje dr. Tanja Kerševan Smokvina, državna sekretarka, ki jo prav lepo pozdravljam. </font><br>
<font size="4">	Uvodna pojasnila: Zakon o uresničevanju javnega interesa za kulturo v 16. členu med drugim določa, da je Nacionalni svet za kulturo neodvisno telo, ki usmerja nacionalno strategijo za kulturo. Predsednika in šest članov sveta imenuje Državni zbor na predlog Vlade izmed osebnosti, ki uživajo javni ugled za obdobje pet let in so lahko ponovno imenovani. Predsedniku in članom Nacionalnega sveta za kulturo, ki jih je Državni zbor imenoval 4. 7. 2014 in 21. 4. 2016 poteče mandat 26. 9. 2019, zato je potrebno novo imenovanje za naslednji petletni mandat. Vlada tako predlaga Državnemu zboru, da v Nacionalni svet za kulturo z dnem 27. 9. 2019 za mandatno obdobje petih let imenuje: za predsednico Uršulo Cetinski, za člane pa: Mitja Čandra, dr. Andreja Gasparija, dr. Mašo Jazbec, Iztoka Kovača, Jurija Krpana in Marka Vatovca. </font><br>
<font size="4">	Želi predstavnica Ministrstva za kulturo predlog dodatno obrazložiti? (Da.)</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">DR.</font></b><font size="4"> </font><b><font size="4">TANJA KERŠEVAN SMOKVINA:</font></b><font size="4"> Hvala, predsedujoči.</font><br>
<font size="4">	Mogoče samo stavek. Gre za dejansko ugledna prepoznavna imena s področja različnih sfer kulturnega ustvarjanja, tudi varstva kulturne dediščine, zato predlagamo, da ta predlog podprete.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Sedaj pa odpiram razpravo članicam in članom komisije. Želi kdo o predlogu razpravljati? (Da.)</font><br>
<font size="4">	Izvolite, Janja Sluga.</font><br>
<br>
<font size="4">	</font><b><font size="4">JANJA SLUGA (PS SMC):</font></b><font size="4"> Hvala, kolega, za besedo.</font><br>
<font size="4">	Sama bi se mogoče samo odzvala, ne v smislu teh imen, ki so predlagana, pač pa v smislu tega, da s v Državnem zboru in tako pričakujem tudi od Vlade, upošteva enakomernejša zastopanost obeh spolov. Vidimo, da od šestih predlaganih članov je zgolj ena ženska in to se mi ne zdi najbolj prav. Veste, da imamo v postopku v tem Državnem zboru tudi zakon o enakih možnostih žensk in moških </font><br>
<br>
<b><font size="4">3. TRAK: (ES) – 11.10</font></b><br>
<br>
<font size="4">	(nadaljevanje in prav je, da smo na take stvari pozorni, da na take stvari opozarjamo in da se tudi Vlada tega drži.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Upam, da bodo v bodoče tudi to upoštevali. Želi še kdo razpravljati? (Da.)</font><br>
<font size="4">	Podpredsednica Anja Bah Žibert. Izvolite.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Če smo že pri spolnih kvotah, potem tukaj odpiramo tudi druga polja.</font><br>
<font size="4">	Na primer tudi geografska zastopanost. Meni je bilo pa zelo nenavadno, ko sem šla čez ta imena in v teh šest imen prihajata kar dva iz Zasavja iz iste občine. Zanimivo. Če pogledamo od kod prihaja minister, potem hitro pridemo skupaj. Mislim, da bomo težko prišli dokler se bodo takšne zadeve, kot je imenovanje članov Nacionalnega sveta za kulturo, gledale zgolj ozko politično. Ko bomo prešli to mejo in bomo gledali širše, potem bomo verjetno lahko tudi zastopanost imeli veliko bolj široko. Ker gre za neke ožje interese, se dogajajo potem takšne stvari. Prej je bila izpostavljena tako imenovana ženska kvota, jaz govorim o geografski razporeditvi. Dejstvo pa je, da bi bilo zelo dobro, da se pri takih predlogih upošteva dejansko samo strokovnost in pa tudi širino izven samo nekih koalicijskih interesov.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Želi še kdo razpravljati? (Da.)</font><br>
<font size="4">	Violeta Tomić, izvolite.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Mi v Levici bomo ta predlog podprli.</font><br>
<font size="4">	Gre za umetnike z različnih področij, ki so uveljavljeni. Mislim, da umetniki niso, bi rekli, politično kakorkoli opredeljeni ali označeni. Dejstvo je, da sta dva iz Zasavja, vendar bi se strinjala s kolegico Sluga, ki je omenila kvote, kajti sicer je ena ženska predsednica, ampak vendarle se veliko pogovarjamo o enakih možnostih. Naslednja točka bodo tudi člani Upravnega odbora Prešernovega sklada. Člane smo že predlagali v prejšnjem mandatu, da bi tudi sistem zadrge imeli pri imenovanju nagrajencev. Kajti ni res, da ni dovolj kvalitetnih umetnic, samo mogoče se ne spomnimo nanje. In ravno v tem primeru je isto.</font><br>
<font size="4">	Tako da, če bomo mislili na to, imeli v mislih s temi predlaganimi kandidati ni nič narobe, vendar imejmo v mislih, da obstajajo tudi umetnice, ki bi znale veliko doprinesti.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Želi še kdo razpravljati? (Ne.) Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija Državnemu zboru predlaga, da sprejme sklep, s katerim se v Nacionalni svet za kulturo za dobo petih letih imenujejo: Uršulo Cetinski za predsednico, ter za člane: Mitja Čander, dr. Andrej Gaspari, dr. Maša Jazbec, Iztok Kovač, Jurij Krpan in Marko Vatovec, pri čemer jim mandat začne teči 27. 9. 2019.« Glasujemo.</font><br>
<font size="4">	Kdo je za? (11 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA RAZREŠITEV IN IMENOVANJE ČLANA UPRAVNEGA ODBORA PREŠERNOVEGA SKLADA, </font></b><font size="4">ki ga je Državnemu zboru predložila Vlada. Del gradiva je objavljen pri EPI. Obrazložen predlog Vlade pa ste zaradi varstva podatkov prejeli v varovani predal v sistemu UDIS. Pri tej in naslednji točki dnevnega reda na seji sodelujeta dr. Tanja Kerševan Smokvina, državna sekretarka in Tamara Vonta, generalna direktorica direktorata za medije, ki jo prav lepo pozdravljam. </font><br>
<font size="4">	Uvodna pojasnila: Na podlagi prvega odstavka 6. člena Zakona o Prešernovi nagradi Upravni odbor Prešernovega sklada sestavlja 15 članov, ki jih na predlog Vlade imenuje Državni zbor iz vrst kulturnih ustvarjalcev ter uglednih strokovnjakov s področja kulture. V skladu z drugim odstavkom 6. člena navedenega zakona,</font><br>
<br>
<b><font size="4">4. TRAK: (ES) – 11.15</font></b><br>
<br>
<b><font size="4">	</font></b><font size="4">(nadaljevanje) se člani Upravnega odbora imenujejo za štiri leta. Posamezni član pa je lahko imenovan največ dvakrat. Državni zbor razreši člana Upravnega odbora na predlog Vlade iz razlogov, ki so navedeni v četrtem odstavku 6. člena, med drugim tudi, če sam zahteva razrešitev. Isti člen še določa, da se zaradi predčasnega prenehanja mandata članov Upravnega odbora več kot pol leta pred koncem mandata za čas do izteka mandata Upravnega odbora imenuje nadomestni član. </font><br>
<font size="4">	Državni zbor je 12. 7. 2016 imenoval 15 članov Upravnega odbora Prešernovega sklada, med njimi tudi Vinka Möderndorferja, ki je podal izstopno izjavo. Iz navedenega razloga Vlada Državnemu zboru predlaga, da razreši dolžnosti Upravnega odbora Prešernovega sklada Vinka Möderndorferja, ter za preostanek mandata za člana Upravnega odbora imenuje Aleša Novaka. </font><br>
<font size="4">	Želi predstavnica Ministrstva za kulturo svoj predlog dodatno obrazložiti? (Da.)</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">DR. TANJA KERŠEVAN SMOKVINA:</font></b><font size="4"> Hvala lepa.</font><br>
<font size="4">	Torej, novi kandidat oziroma nov član prihaja iz istega področja umetniškega ustvarjanja, torej s področja uprizoritvenih umetnosti, zato predlagamo, da ta predlog podprete.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Sedaj odpiram razpravo članic in članov komisije. Želi o predlogu kdo razpravljati? (Da.)</font><br>
<font size="4">	Izvolite, Violeta Tomić.</font><br>
<br>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Hvala za besedo, predsedujoči.</font><br>
<font size="4">	Tudi sama prihajam iz istega področja in mislim, da moram spregovoriti kaj na to temo. Kolega Vinko Möderndorfer je bil ves čas kritičen do kulturne politike. Vsaj enkrat letno ob kulturnem prazniku je to tudi jasno in glasno povedal. Kaj se je zgodilo? Nehal se je boriti z mlini na veter, s katerimi ne more zmagati. Kolega Aleša Novaka poznam, vendar je seveda iz istega področja, vendar je tudi direktor Borštnikovega srečanja in se mi zdi, da gre za nerazumljivo podvajanje zelo visokih funkcij. Verjamem, da bi bilo veliko ljudi, ki bi ga lahko nadomestili.</font><br>
<font size="4">	Mi v Levici temu predlogu sicer ne bomo nasprotovali, ampak podpreti ga pa tudi ne moremo. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Želi še kdo razpravljati o predlogu? (Ne.) Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v Upravnem odboru Prešernovega sklada razreši dolžnosti člana Vinko Möderndorfer ter se imenuje za člana Aleš Novak, in sicer za čas do izteka mandata Upravnega odbora imenovanega s sklepom o imenovanju članov Upravnega odbora Prešernovega sklada z dne 12. 7. 2016.« Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG ZA IMENOVANJE ČLANOV NADZORNEGA SVETA SLOVENSKE TISKOVNE AGENCIJE,</font></b><font size="4"> ki ga je Državnemu zboru predložila Vlada. Del gradiva je objavljen pri EPI. Obrazložen predlog Vlade pa ste zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: Zakon o Slovenski tiskovni agenciji v prvem in drugem odstavku 12. člena določa, da ima Nadzorni svet STA pet članov, pri čemer štiri člane imenuje Državni zbor na predlog Vlade, in sicer enega člana izmed strokovnjakov za medije, enega člana izmed ekonomsko-finančnih strokovnjakov, enega člana izmed pravnih strokovnjakov ter enega člana izmed strokovnjakov za informatiko. </font><br>
<font size="4">	V skladu z devetim odstavkom 12. člena traja mandat članov štiri leta z možnostjo enkratnega ponovnega imenovanja. Pogoji za člana Nadzornega sveta STA so določeni v četrtem, petem in sedmem odstavku 12. člena zakona.</font><br>
<font size="4">	Iz predloga Vlade izhaja, da je izpolnjevanje zakonskih pogojev preverila posebna komisija, v predlogu Vlade pa so priloženi tudi življenjepisi in </font><br>
<br>
<b><font size="4">5. TRAK: (ES) – 11.20</font></b><br>
<br>
<font size="4">	(nadaljevanje) izjave predlaganih kandidatov o izpolnjevanju pogojev iz sedmega odstavka 12. člena zakona. </font><br>
<font size="4">	Vlada na podlagi drugega odstavka 13. člena Zakona o Slovenski tiskovni agenciji Državnemu zboru predlaga, da za člane Nadzornega sveta Slovenske tiskovne agencije za obdobje štirih let imenuje: Jureta Brankoviča, mag. Aleksandra Igličarja, Mladena Terčelja in Marinko Šlibar Vende. </font><br>
<font size="4">	Tretji odstavek 13. člena Zakona o Slovenski tiskovni agenciji določa, da Državni zbor imenuje člane Nadzornega sveta z večino glasov vseh poslancev. </font><br>
<font size="4">	V skladu s četrtim odstavkom 13. člena Državni zbor glasuje o vsakem kandidatu posebej. </font><br>
<font size="4">	Želi predstavnica Ministrstva za kulturo predlog dodatno obrazložiti? (Da.)</font><br>
<font size="4">	Prosim, izvolite, beseda je vaša.</font><br>
<br>
<font size="4">	</font><b><font size="4">DR. TANJA KERŠEVAN SMOKVINA:</font></b><font size="4"> Hvala za besedo.</font><br>
<font size="4">	Imam pomembno informacijo, ki bo, predvidevam, vplivala na to odločanje. In sicer gospa Marinka Šlibar Vende je včeraj pozno zvečer podala umik svoje kandidature. Po elektronski pošti je seznanila naš generalni sekretariat, in sicer pravi, da so se pojavila nova dejstva in okoliščine, ki to njeno sodelovanje v Nadzornem svetu omejujejo. Sporoča, da je njena odločitev dokončna. </font><br>
<font size="4">	Mi predlagamo, glede na to, da se odloča o vsakem kandidatu posebej, da glasujete o preostalih treh članih. Če so ti imenovani, je po Zakonu o STA potem ta Nadzorni svet tudi konstituiran. Ministrstvo za kulturo bo objavilo ponovni poziv samo za to mesto, ki predvideva strokovnjaka s področja pravnih ved, ker namreč ta gospa je pokrivala to področje.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev.</font><br>
<font size="4">	Sedaj pa odpiram razpravo članic in članov komisije. Želi kdo besedo? (Da.)</font><br>
<font size="4">	Janja Sluga, izvolite.</font><br>
<br>
<font size="4">	</font><b><font size="4">JANJA SLUGA (PS SMC):</font></b><font size="4"> Hvala lepa.</font><br>
<font size="4">	Žal se moram oglasiti na isto temo, kot sem se predhodno oglasila pri prvi točki, ki smo jo imeli. Celo ta ena gospa od štirih predlogov odstopila od svoje kandidature, tako da nam ostanejo trije moški. Res apeliram na Vlado, da se malo tej tematiki posveti.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Gospa Tamara Vonta, izvolite, beseda je vaša.</font><br>
<br>
<font size="4">	</font><b><font size="4">TAMARA VONTA:</font></b><font size="4"> Hvala lepa za besedo.</font><br>
<font size="4">	Pojasnila bi samo, da ni bilo prijav. Z veseljem bi podprli žensko kandidatko, ampak ni bilo prijav. Izbirali smo med tistimi prijavami, ki smo jih dobili in so pač takšne kakršne so.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Razumem. Hvala.</font><br>
<font size="4">	Anja Bah Žibert, izvolite.</font><br>
<br>
<font size="4">	</font><b><font size="4">ANJA BAH ŽIBERT (PS SDS):</font></b><font size="4"> Hvala lepa za besedo.</font><br>
<font size="4">	Če gremo nekoliko bolj širše izven te razprave o kvotah, pa da povemo tudi nekaj o samih kandidatih. Upam, da je ministrstvo vendarle resno pretehtalo, ko je predlagalo omenjene kandidate. Meni se zdi zelo pomembno tudi vedenje, da je gospod Igličar nedolgo tega izstopil iz Nadzornega sveta RTV Slovenija na svojo lastno željo. Upam, da se ne bo to dogajalo tudi potem na tej funkciji. Tista obrazložitev pravzaprav ni povedala ničesar zakaj odstopa in dejstvo je, da ga sedaj zopet imenujemo v nek drug nadzorni svet. Tokrat gre za Slovensko tiskovno agencijo, ampak včasih je treba malo pogledati ali ljudje ne obupajo in prekinejo nekih stvari prehitro. Da ne bomo imeli čez nekaj mesecev na mizi zopet nove predloge, zato ker ljudje ne bodo pri tistem delu, ki so se ga enkrat zavezali vztrajali oziroma če res prihaja do tega, da odstopajo in so potem toliko »ekzaktni«, da tudi mi vemo ali to pomeni kakšen posebni alarm ali gre zgolj za neke osebne odločitve ali celo preobremenjenost.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Želi še kdo razpravljati? (Da.)</font><br>
<font size="4">	Alenka Jeraj, izvolite.</font><br>
<br>
<font size="4">	</font><b><font size="4">ALENKA JERAJ (PS SDS):</font></b><font size="4"> Mene pa zanima, če ni Jure Brankovič v koliziji interesov, ker v skladu s sedmim odstavkom ne more biti oseba, ki je član organa vodenja, upravljanja ali nadzora ali v delovnem razmerju oziroma pogodbeno sodeluje s podjetji, ki opravljajo enake oziroma podobne storitve kot STA, zaradi česar bi lahko prišlo do konflikta interesov. </font><br>
<br>
<b><font size="4">6. TRAK: (ES) – 11.25</font></b><br>
<br>
<font size="4">	(nadaljevanje) Tukaj v predstavitvi piše samo, da je novinar RTV od 2014 do 2018. Sedaj nič ne piše kje je zaposlen, ali je zaposlen ali ni zaposlen. Zanima me, če je to v redu, da ne bomo potem ugotavljali, tako kot smo pri kakšni drugi stvari potem ugotovili, da je bil nekdo tukaj potrjen in ne bi smel biti. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Mogoče lahko, gospa Tamara Vonta, odgovori na to vprašanje.</font><br>
<font size="4">	Prosim.</font><br>
<br>
<font size="4">	</font><b><font size="4">TAMARA VONTA:</font></b><font size="4"> Hvala lepa.</font><br>
<font size="4">	Ne, ni v koliziji. Gospod je sedaj zaposlen v Kliničnem centru, tako da ni v nobeni koliziji interesov in je vse tako, kot mora biti.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Želi še kdo razpravljati? (Da.)</font><br>
<font size="4">	Jožef Horvat, izvolite.</font><br>
<br>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Lep pozdrav vsem.</font><br>
<font size="4">	Imamo izjemno odgovorno nalogo. Imenujemo člane Nadzornega sveta Slovenske tiskovne agencije. Poudarek je na slovenska. Imam eno kratko vprašanje za državno sekretarko dr. Tanjo Kerševan Smokvina. Kdo je dopisnik oziroma kdo poroča za Slovensko tiskovno agencijo iz statistične regije Pomurje? To je tista skrajno severovzhodna regija.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Lahko mogoče odgovorite. </font><br>
<br>
<font size="4">	</font><b><font size="4">DR. TANJA KERŠEVAN SMOKVINA:</font></b><font size="4"> Se opravičujem, ampak na to vprašanje vam državna sekretarka ne more odgovoriti. To je vprašanje za Slovensko tiskovno agencijo. Mi ne posegamo v uredniške odločitve in razporejanje dopisništev. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Izvolite, gospod Jožef Horvat.</font><br>
<br>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa. Tudi hvala za ta odgovor.</font><br>
<font size="4">	Ampak glejte, moja sogovornica je Vlada, so predstavniki Vlade. V tem stanju duha včasih ne upam vprašati kakšne organizacije, kakšne državne družbe itd. Kolikor vem in mi tudi lokalni novinarji pravijo, da Pomurje pravzaprav nimajo dopisnika za STA. Zato vas lepo prosim, gospa državna sekretarka, da mi pisno odgovorite na to vprašanje. Vi boste dobili odgovor od STA in da bomo potem poslanci iz Pomurja najprej vedeli in da bomo potem preko Vlade, upam, tudi ukrepali.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Želi še kdo razpravljati? (Ne.) Če ne, zaključujem razpravo. </font><br>
<font size="4">	Glede na to, da je gospa Marinka Šlibar Vende umaknila soglasje h kandidaturi za članico Nadzornega sveta Slovenske tiskovne agencije in temu primerno spremenjen predlog Vlade, ki torej Državnem zboru predlaga imenovanje tri člane Nadzornega sveta Slovenske tiskovne agencije, bomo glasovanje opravili o treh preostalih kandidatih.</font><br>
<font size="4">	Na glasovanje dajem naslednje predloge sklepov:</font><br>
<font size="4">	1. »Mandatno-volilna komisija predlaga Državnemu zboru, da sprejme sklep, s katerim se za člana Nadzornega sveta Slovenske tiskovne agencije za dobo štirih let imenuje Jure Brankovič.« Glasujemo.</font><br>
<font size="4">	Kdo je za? (10 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<font size="4">	2. »Mandatno-volilna komisija predlaga Državnemu zboru, da sprejme sklep, s katerim se za člana Nadzornega sveta Slovenske tiskovne agencije za dobo štirih let imenuje mag. Aleksander Igličar.« Glasujemo. </font><br>
<font size="4">	Kdo je za? (10 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<font size="4">	3. »Mandatno-volilna komisija predlaga Državnemu zboru, da sprejme sklep, s katerim se za člana Nadzornega sveta Slovenske tiskovne agencije za dobo štirih let imenuje Mladen Terčelj.« Glasujemo.</font><br>
<font size="4">	Kdo je za? (10 članov.) Kdo je proti? (2 člana.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNE SODNICE NA OKROŽNEM SODIŠČU V MARIBORU,</font></b><br>
<br>
<b><font size="4">7. TRAK: (ES) – 11.30</font></b><br>
<br>
<font size="4">	(nadaljevanje) ki ga je Državnemu zboru predložil Sodni svet. Del gradiva je objavljen pri EPI. Obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS. </font><br>
<font size="4">	K tej točki ter 5., 6., 7. in 7a. točki dnevnega reda sem vabil predsednika Sodnega sveta dr. Erika Kerševana, ki ga prav lepo pozdravljam. </font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrožne sodnice na Okrožnem sodišču v Mariboru izvoli Simono Murko.</font><br>
<font size="4">	Predsednika Sodnega sveta dr. Erika Kerševana prosim za uvodno obrazložitev predloga.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Spoštovani predsedujoči, spoštovane gospe poslanke, gospodje poslanci!</font><br>
<font size="4">	V duhu učinkovitosti bom kratek. Rad bi poudaril uvodoma samo v zvezi z vsemi razpisi, ki smo jih imeli, da gre za pokrivanje različnih sodišč, zelo razpršeno po državi, različnih stopenj in da smo izvajali večje število navedenih postopkov v zadnjem času, tako da je sedaj po parlamentarnih počitnicah nekaj več predlogov pred vami. Zelo smo zadovoljni s kandidati in kandidatkami, ki se prijavljajo na te razpise. Prihajajo iz različnih profilov, tako znotraj samih sodišč kot strokovni sodelavci, ki so temeljito spoznali delo kot tudi kot je pred vami nekaj kandidatov iz vrst odvetnikov, tožilcev, torej tistih, ki so nastopali kot stranke in dobro poznajo sodne postopke in bodo lahko vnesli tudi novo kakovost v delo sodišč.</font><br>
<font size="4">	Kar se tiče prve kandidatke Simone Murko. Pred vami je obrazložen predlog. Gre za dobro kandidatko, ki je s svojim delom dokazala, da je bila med prijavljenimi najboljša za navedeno mesto, zato predlagam v imenu Sodnega sveta, da jo izvolite v sodniško funkcijo na prosto mesto okrožne sodnice na Okrožnem sodišču v Mariboru.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za to dodatno obrazložitev.</font><br>
<font size="4">	Sedaj pa odpiram razpravo članic in članov komisije. Želi kdo o predlogu razpravljati? (Da.)</font><br>
<font size="4">	Violeta Tomić, izvolite.</font><br>
<br>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Hvala lepa za besedo, predsedujoči.</font><br>
<font size="4">	V Levici načelno nasprotujemo temu, da politika imenuje sodnike, zato bomo pri vseh teh predlogih, verjamem celo, da so dobri, ampak bomo vzdržani.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Želi še kdo razpravljati? (Ne.) Če ne, zaključujem razpravo. </font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrožne sodnice v Mariboru izvoli Simona Murko.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V MARIBORU</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI. Obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Mariboru izvoli Ano Pečnik.</font><br>
<font size="4">	Predsednika Sodnega sveta dr. Erika Kerševana, prosim za uvodno obrazložitev predloga.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Hvala lepa.</font><br>
<font size="4">	Kot rečeno zelo na kratko. Kandidatka je bila izbrana po večfaznem postopku. Na razpis se je prijavilo, kot ste seznanjeni, 21 kandidatk in kandidatov, tako da je po presoji Sodnega sveta ona najprimernejša kandidatka in zato predlagam Državnemu zboru, da jo izvoli na razpisano prosto mesto okrajne sodnice na Okrajnem sodišču v Mariboru.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Sedaj pa odpiram razpravo članic in članov komisije. Želi kdo razpravljati? (Ne.) Če ne, zaključujem razpravo.</font><br>
<br>
<b><font size="4">8. TRAK: (ES) – 11.35</font></b><br>
<br>
<font size="4">	(nadaljevanje) Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Mariboru izvoli Ana Pečnik.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">6. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V NOVEM MESTU</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI. Obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Novem mestu izvoli mag. Karlo Balažic Nahtigal. </font><br>
<font size="4">	Predsednika Sodnega sveta dr. Erika Kerševana tudi tokrat prosim za uvodno obrazložitev predloga.</font><br>
<font size="4">	Izvolite.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Hvala.</font><br>
<font size="4">	Poudaril bi to, da je mag. Karla Balažic Nahtigal prav ena od kandidatk, ki izkazuje obsežne strokovne izkušnje na različnih področjih. Bila je odvetnica, državna tožilka, sodelovala je v postopkih s strani strank in ima dober vpogled tudi v delovanje sodišč od zunaj, kar je bil eden od razlogov, da smo jo izbrali kot najustreznejšo kandidatko in danes lahko predlagam, da se jo izvoli na razpisano prosto mesto okrajne sodnice na Okrajnem sodišču v Novem mestu.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Sedaj pa odpiram razpravo članic in članov komisije. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Novem mestu izvoli mag. Karla Balažic Nahtigal.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">7. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNE SODNICE NA OKROŽNEM SODIŠČU V LJUBLJANI</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI. Obrazložen predlog Sodnega sveta ste zaradi varstva osebnih podatkov prejeli v varovani predal v sistemu UDIS. </font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrožne sodnice na Okrožnem sodišču v Ljubljani izvoli Mojco Gosar Kegel. </font><br>
<font size="4">	Tudi tokrat predsednika Sodnega sveta dr. Erika Kerševana prosim za uvodno obrazložitev.</font><br>
<font size="4">	Izvolite.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Hvala.</font><br>
<font size="4">	Gre za izvolitev na prosto mesto okrožne sodnice na Okrožnem sodišču v Ljubljani, ki je namenjena reševanju predvsem družinsko pravnih sporov. Kandidatka Mojca Gosar Kegel je odvetnica, ki se je srečevala s tem področjem in kot rečeno sodi v krog oseb, ki jih je Sodni svet kot najustreznejše izbral izven okvirov dosedanjih izkušenj znotraj dela sodišča in zato predlagam, da jo izvolite v sodniško funkcijo na razpisano prosto mesto.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Sedaj pa odpiram razpravo članic in članov komisije. Kdo želi besedo?</font><br>
<font size="4">	Izvolite, Dušan Šiško.</font><br>
<br>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Hvala, predsednik.</font><br>
<font size="4">	Sem pričakoval, da se bo kolegica javila, ker je ženska kvota tukaj mislim, da več kot 50 %, ampak nisem se javil zaradi tega. Javil sem se zaradi tega, ker mi je na eni prejšnji komisiji, ko smo tudi imeli zelo hecno, da odvetniki zapuščajo odvetniška mesta in gredo med sodnike. Če kot odvetniki, ne vemo kakšne so imeli reference, in sedaj pa, da bodo kot sodniki </font><br>
<br>
<b><font size="4">9. TRAK: (ES) – 11.40</font></b><br>
<br>
<b><font size="4">	</font></b><font size="4">(nadaljevanje) kaj boljše delali, je vprašanje.</font><br>
<font size="4">	Pri tem glasovanju se bom vzdržal. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Želi še kdo razpravljati? (Ne.) Če ne, potem razpravo zaključujem.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrožne sodnice na Okrožnem sodišču v Ljubljani izvoli Mojca Gosar Kegel.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">7.A TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V KRANJU</font></b><font size="4">, ki ga je Državnemu zboru predložil Sodni svet. </font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Kranju izvoli Jano Škerbinek. </font><br>
<font size="4">	Tudi tokrat prosim dr. Erika Kerševana za uvodno obrazložitev predloga. Prosim.</font><br>
<br>
<font size="4">	</font><b><font size="4">DR. ERIK KERŠEVAN:</font></b><font size="4"> Kandidatka Jana Škerbinek pa prihaja iz vrst odličnih strokovnih sodelavcev na Vrhovnem sodišču. S tem je tudi in seveda tudi s strokovnim znanjem, prepričala člane Sodnega sveta, da jo izberejo na prosto mesto okrajne sodnice na Okrajnem sodišču v Kranju in zato predlagam Državnemu zboru, da jo izvoli na navedeno mesto.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Sedaj pa odpiram razpravo članic in članov komisije. Želi kdo razpravljati? (Ne.) Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Kranju izvoli Jana Škerbinek.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">7.B TOČKO DNEVNEGA REDA – PREDLOG SKLEPA O IMENOVANJU ČLANICE OZIROMA ČLANA SLOVENSKE NACIONALNE KOMISIJE ZA UNESCO.</font></b><font size="4"> Kot gradivo za to točko dnevnega reda ste prejeli: poziv poslanskim skupinam, delovno besedilo predloga sklepa in seznam predlaganih kandidatov in pa predloge kandidatk ste članice in člani zaradi varstva podatkov prejeli v varovani predal v sistemu UDIS. </font><br>
<font size="4">	Uvodna pojasnila: Vlada Republike Slovenije je v mesecu juliju 2019 sprejela novi sklep o ustanovitvi Slovenske nacionalne komisije za UNESCO. Z navedenim sklepom je Vlada med drugim spremenila sestavo komisije za UNESCO in v prehodni določbi 11. člena določila, da Urad za UNESCO v štirih mesecih od uveljavitve tega sklepa pozove predlagatelje, da imenujejo člane komisije. Mandat dosedanjih članov komisije v skladu z drugim odstavkom 11. člena sklepa namreč preneha s sklicem konstitutivnega plenarnega zasedanja komisije imenovane na podlagi novega sklepa. </font><br>
<font size="4">	Glede na navedeno je Državni zbor prejel dopis Urada za UNESCO, v katerem nas poziva k imenovanju nove članice oziroma člana komisije za UNESCO. </font><br>
<font size="4">	Na podlagi prvega in četrtega odstavka 3. člena sklepa svojega predstavnika v komisijo tako kot do sedaj imenuje tudi Državni zbor. Član komisije se imenuje za dobo štirih let in je lahko ponovno imenovan. </font><br>
<font size="4">	Glede na navedeno so bile poslanske skupine pozvane, da posredujejo predloge kandidatov za članico oziroma člana Slovenske nacionalne komisije za UNESCO. Prejeli smo dva predloga, in sicer: predlog Poslanske skupine Slovenske demokratske stranke, ki za članico predlaga Alenko Jeraj in predlog Poslanske skupine Lista Marjana Šarca, ki za članico predlaga Nino Maurovič. Oba predloga sta pravočasna in popolna. </font><br>
<font size="4">	Odpiram razpravo o predlaganih kandidatkah. Želi kdo razpravljati? (Da.)</font><br>
<font size="4">	Anja Bah Žibert, izvolite.</font><br>
<br>
<b><font size="4">10. TRAK: (ES) – 11.45</font></b><br>
<br>
<font size="4">	</font><b><font size="4">ANJA BAH ŽIBERT (PS SDS):</font></b><font size="4"> Hvala lepa za besedo.</font><br>
<font size="4">	Mislim, da je pomembno tudi za tiste, ki spremljajo to sejo, da nekaj rečemo tudi na to temo. Pred nami sta dve kandidatki. Osebno ju ne bom predstavljala. Vsi ju poznate. Poznate tudi njuno delo. Vendar je pomembno vedeti, da Alenka Jeraj prihaja iz opozicijskih vrst, Nina Maurovič pa iz koalicije. </font><br>
<font size="4">	Sama vem kako deluje Mandatno-volilna komisija in da se ponavadi podprejo predlogi, ki prihajajo iz vrst koalicije. </font><br>
<font size="4">	Sedaj pa dovolite, da v luči tega, da bi pa morda vendarle spremenili svoje mnenje, povem kako je sestavljena ta komisija. Sedaj verjetno nekateri dobro poznate, nekatere se morda niste toliko spustili v to zadevo. Sama sem se. Poglejte, v tej komisiji, ki je kar številčna, imajo zastopanost pravzaprav v veliki meri ministrstva, se pravi so notri koalicijski predstavniki in pa ogromno zavodov Republike Slovenije, zopet koalicijski predstavniki. Skratka tukaj ko vse skupaj pogledate pa gre za kar veliko število teh članov, ni notri pravzaprav nobenega opozicijskega predstavnika. In tukaj dajem v razmislek, da pri tako široki sestavi, bi pa morda vendarle razmisliti to, da daste možnosti, da v taki komisiji sodeluje tudi eden od opozicije. </font><br>
<font size="4">	Upam, da tukaj res ne bo šlo za koalicijo in opozicijo, ampak tudi to, da lahko tudi opozicijski kandidat pripomore k delovanju omenjene komisije.</font><br>
<font size="4">	Naj še povem, da ima ta komisija tudi izvršilni odbor, ki je sestavljen pravzaprav izključno iz predstavnikov ministrstev. Se pravi je ta delež moči tako majhen, da bi res tukaj pozvala koalicijo k razmisleku in da vendarle daste možnost tudi tokrat kandidatki Alenki Jeraj, da s svojim prispevkom in tudi ima izkušnje na tem področju, da lahko prispeva in sodeluje v tej komisiji.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Želi še kdo razpravljati? (Ne.) Če ne, zaključujem razpravo. </font><br>
<font size="4">	Prehajamo na določitev kandidatke, ki jo bomo vključili v predlog sklepa in ga poslali v odločanje Državnemu zboru. </font><br>
<font size="4">	Glede na to, da bomo glasovali o dveh kandidatkah za eno funkcijo, bomo glasovali z glasovnico, zato predlagam, da glasovanje vodi komisija v naslednji sestavi: za predsednico bi kot po navadi predlagal Anjo Bah Žibert, za članici pa mag. Bojano Muršič in pa Janjo Sluga. Če se strinjate s tem? Sam sem za 100 % žensko kvoto. Tukaj mislim, da ne bi smelo biti problemov. Če se strinjate, bi dal to na glasovanje. Glasujemo.</font><br>
<font size="4">	Kdo je za? (18 članov.) Kdo je proti? (Nihče.)</font><br>
<font size="4">	Ugotavljam, da je bil sklep sprejet. </font><br>
<font size="4">	Na glasovnici sta navedeni dve kandidatki izmed katerih bomo določili eno, in sicer sta to: pod zaporedno številko 1 Jeraj Alenka in pod zaporedno številko 2 Maurovič Nina. </font><br>
<font size="4">	Mandatno-volilna komisija bo odločala z večino opredeljenih glasov članov oziroma članic komisije. Predlagani kandidatki sta na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlagane kandidatke. Glasovnica na kateri bo obkrožena več kot ena kandidatka ne bo veljavna. Neveljavna bo tudi glasovnica, ki je bo izpolnjena in glasovnica iz katere volja poslanca oziroma poslanke ne bo jasno razvidna. Določena bo tista kandidatka, ki bo prejela najvišje število glasov članov oziroma članic Mandatno-volilne komisije. </font><br>
<font size="4">	Prosim komisijo, da razdeli glasovnice. Glasovanje se bo pričelo ob 11:50</font><br>
<font size="4">	</font><br>
<b><font size="4">11. TRAK: (ES) – 11.50</font></b><br>
<br>
<b><font size="4">	</font></b><font size="4">(nadaljevanje) in bo trajalo pet minut do 11:55. Predlagam, da po opravljenem glasovanju omogočimo članom komisije, da glasove preštejejo. Sejo bomo tako nadaljevali ob 12.00 uri. </font><br>
<font size="4">	Prekinjam sejo. Prosim da komisija začne s svojim delom. </font><br>
<br>
<font size="4">	(Seja je bila prekinjena ob 11.50.)</font><br>
<br>
<b><font size="4">12. TRAK: (DAG) - 12.00</font></b><br>
<br>
<b><font size="4">	</font></b><font size="4">(Seja se je nadaljevala ob 12.01.)</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Nadaljujemo sejo. </font><br>
<font size="4">	Prosim predsedujočo, da nas seznani z rezultati glasovanja.</font><br>
<font size="4">	Izvoli, Anja Bah Žibert.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa za besedo.</font><br>
<font size="4">	Razdeljenih je bilo 18 glasovnic, oddanih je bilo prav tako 18 glasovnic, 2 sta bili neveljavni, veljavnih je bilo 16 glasovnic. </font><br>
<font size="4">	Alenka Jeraj je prejela 7 glasov, Nina Maurovič 9 glasov, tako je ugotovljeno, da je Nina Maurovič prejela več glasov in je s tem seveda tudi imenovana. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa. </font><br>
<font size="4">	Komisiji se zahvaljujem za opravljeno delo in podano poročilo o izidu glasovanja. </font><br>
<font size="4">	Na podlagi izida glasovanja ugotavljam, da smo določili kandidatko, ki jo bomo vključili v besedilo predloga sklepa, ki ga bomo posredovali v odločanje Državnemu zboru. </font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se za članico Slovenske nacionalne komisije za Unesco za dobo štirih let imenuje Nina Maurovič.« Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem tudi to točko dnevnega reda. </font><br>
<br>
<font size="4">	Prehajamo na </font><b><font size="4">8. TOČKO DNEVNEGA REDA - PREDLOG SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ZLORAB V ZADEVI FRANC KANGLER IN DRUGI.</font></b><br>
<b><font size="4">	</font></b><font size="4">Kot gradivo za to točko dnevnega reda ste prejeli: delovno gradivo predloga sklepa, ki je objavljen na spletni strani, in poziv poslanskim skupinam ter predloge poslanskih skupin, ki ste jih prejeli v sistem Udis. </font><br>
<font size="4">	Uvodna pojasnila. Državni zbor je na zahtevo Državnega sveta na seji 12. julija 2019 odredil predmetno parlamentarno preiskavo. Zato je Mandatno-volilna komisija pozvala poslanske skupine, da ji posredujejo predloge o številčni zastopanosti poslanskih skupin v sestavi preiskovalne komisije ter predloge kandidatov za predsednika, podpredsednika, člane in namestnike članov predmetne preiskovalne komisije. </font><br>
<font size="4">	Do roka, navedenega v pozivu, ki je bil določen dan pred sklicem seje Mandatno-volilne komisije, ste poslanske skupine sporočile naslednje: Poslanska skupina Desus in Poslanska skupina Levica sta sporočili, da se odpovedujeta članstvu oziroma namestništvu v preiskovalni komisiji; Poslanska skupina SDS in Poslanska skupina NSi - Krščanski demokrati sta  predlagali vsaka po enega člana in namestnika člana, pri čemer je Poslanska skupina SDS predlagala tudi kandidata za predsednika preiskovalne komisije. Zato ste s sklicem seje kot delovno gradivo prejeli predlog sklepa, v katerem so bili navedeni predlogi upoštevani. Po sklicu seje Mandatno-volilne komisije ste prejeli še predlog Poslanske skupine </font><br>
<br>
<b><font size="4">13. TRAK: (DAG) - 12.05</font></b><br>
<br>
<b><font size="4">	</font></b><font size="4">(nadaljevanje) SNS, ki je v preiskovalno komisijo predlagala enega člana in namestnika člana. Danes pa ste prejeli tudi nov predlog Poslanske skupine SDS. </font><br>
<font size="4">	Za oblikovanje predloga sklepa, ki ga Mandatno-volilna komisija predloži v odločanje Državnemu zboru, so relevantne naslednje določbe Poslovnika o parlamentarni preiskavi: 	Državni zbor v skladu s 5. členom Poslovnika o parlamentarni preiskavi za vsako parlamentarno preiskavo imenuje posebno preiskovalno komisijo, in sicer na isti seji, na kateri izda akt o odreditvi oziroma najkasneje pa na prvi naslednji seji. V skladu s prvim odstavkom 6. člena poslovnika preiskovalno komisijo sestavlja najmanj 5 članov, vsak član preiskovalne komisije ima svojega namestnika, ki je član iste poslanske skupine. Poslanska skupina se lahko odpove članstvu oziroma namestništvu v preiskovalni komisiji. V skladu z drugim odstavkom 6. člena poslovnika se predsednika in podpredsednika preiskovalne komisije imenuje izmed članov. Ker je navedena parlamentarna preiskava odrejena na zahtevo Državnega sveta, je treba pri njeni sestavi upoštevati četrti odstavek 6. člena poslovnika, v skladu s katerim lahko vsaka poslanska skupina zahteva, da ima v preiskovalni komisiji sorazmerno število članov oziroma njihovih namestnikov, glede na številčno zastopanost poslanske skupine v Državnem zboru. </font><br>
<font size="4">	Odpiram razpravo članic in članov komisije. Postopkovno, izvoli, Tina Heferle.</font><br>
<br>
<font size="4">	</font><b><font size="4">TINA HEFERLE (PS LMŠ): </font></b><font size="4">Hvala za besedo.</font><br>
<font size="4">	Jaz bi rada v imenu Poslanske skupine LMŠ v skladu s 74. členom poslovnika predlagala, da obravnavo te točke preložimo na eno izmed naslednjih sej MVK. Vemo, da sta Vrhovno državno tožilstvo in generalni državni tožilec v zvezi s to parlamentarno preiskavo, ki naj bi ugotavljala politično odgovornost nosilcev pravosodnih funkcij, na Ustavno sodišče vložila pobudo za začetek postopka za oceno ustavnosti in zakonitosti ter ustavno pritožbo Zakona o parlamentarni preiskavi. Tudi Sodni svet je javno izrazil svoje ostro nasprotovanje tej parlamentarni preiskavi, in če nič drugega, slednje meče nek utemeljen dvom o dopustnosti tovrstne preiskave, in če hočemo ohraniti neko integriteto in verodostojnost institucije, ki jo predstavljamo, si v Državnem zboru nikoli in nikdar ne bi smeli dovoliti, da bi zaradi česarkoli kadarkoli pod vprašaj postavili temelje naše ustavne ureditve, delitev oblasti in spoštovanje neodvisnosti sodstva. Da se temu izognemo, je danes edina logična poteza ta, da odložimo obravnavanje te točke in z vsakršnim ravnanjem v zvezi s to preiskovalno komisijo počakamo, dokler Ustavno sodišče ne odloči o vloženi pobudi Vrhovnega državnega tožilstva, torej, da odloči o tem, ali je delovanje takšne parlamentarne komisije sploh dopustno. Še vedno verjamem, da vendar živimo v državi, kjer velja vladavina prava, kjer bi se moralo za vsako ceno spoštovati temeljno ustavno ureditev, delitev oblasti in neodvisnost sodstva, kot sem že prej omenila. Zato v imenu Poslanske skupine LMŠ vztrajam pri podanem postopkovnem predlogu, je utemeljen, vsebinsko je zelo potreben, nujen, če želimo dosledno spoštovati načela, naše ustavne temelje, in predlagam, da o mojem predlogu glasujemo.</font><br>
<font size="4">	Hvala, predsednik.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">	Zdaj imate poslanske skupine na voljo tri minute, da se izrečete o tem proceduralnem predlogu, nato pa bom dal ta proceduralni predlog na glasovanje. Želi kdo izraziti stališče? (Da.)</font><br>
<font size="4">	Izvoli, Anja Bah Žibert.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa za besedo.</font><br>
<font size="4">	V Slovenski demokratski stranki temu nasprotujemo. Dejstvo je, da če je začetek nekega postopka, to še ne pomeni, da to velja. In dejstvo je, da se preiskovalna komisija lahko ustanovi, ne nazadnje niti </font><br>
<br>
<b><font size="4">14. TRAK: (DAG) - 12.10</font></b><br>
<br>
<b><font size="4">	</font></b><font size="4">(nadaljevanje) ne vemo, kakšna bo odločitev. Bi pa rekla, da je zelo nenavadno, da od poslanske skupine, ki je v tej koaliciji največja in tvori vrh same Vlade, poslušamo o pomembnosti ustavne ureditve. Sami kršite ustavo, ker ne sprejmete stvari, ki jih je Ustavno sodišče jasno zapisalo, ko gre za pravice otrok, in je potem verjetno šolsko leto tudi neustavno. Kot drugo, v Državnem zboru se je že neustavno jemalo mandat. To so fakti in to so dejstva. Se pravi, imamo odločbe Ustavnega sodišča, ne postopkov, odločbe, pa jih vi ne spoštujete. Danes pa govorite o nekem postopku, za katerega sploh ne vemo, kako se bo končal. Dejstvo je, da so vsi pogoji za ustanovitev parlamentarne preiskovalne komisije, dejstvo je, da so lahko vse poslanske skupine participirale svoje predstavnike, da ni bilo za to nobenih ovir, zato v Slovenski demokratski stranki ne vidimo ovir in jasno nasprotujemo temu, da se zavlačuje. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Se želi še kdo izreči? (Da.)</font><br>
<font size="4">	Marko Bandelli, izvoli. </font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednik, za besedo. </font><br>
<font size="4">	Na številne pomisleke v zvezi z uveljavitvijo te preiskave smo opozarjali tudi v Stranki Alenke Bratušek, že od samega začetka. V SAB menimo, da je treba načela pravne države spoštovati in uresničevati brez izjem ter se ves čas zavedati pristojnosti, ki jih ima posamična veja oblasti. Strinjamo se z Vrhovnim sodiščem, ki je opozorilo, da je ugotavljanje politične odgovornosti nosilcev pravosodne funkcije nesprejemljivo, ker ti niso politično odgovorni. Prav tako se pridružujemo mnenju Sodnega sveta, ki izpostavlja, da je zakonodajna veja oblasti s takšno zahtevo presegla svoje ustavne pristojnosti. Obema institucijama se zdi v dani situaciji edino pravilno, da o ustavnosti parlamentarne preiskave presodi Ustavno sodišče. V Poslanski skupini SAB pa se nam zdi edino smiselno, da pred kakršnimikoli nadaljnjimi koraki vsi skupaj počakamo na to presojo. </font><br>
<font size="4">	Toliko z naše strani. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">	Se želi še kdo izreči? (Da.) Jože Tanko… / oglašanje v ozadju/ Postopkovno? / oglašanje v ozadju/ </font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Vem, vem, saj… </font><br>
<font size="4">	Jaz bi, gospod predsednik, predlagal, da še enkrat preberete tisto določbo poslovnika o preiskovalni komisiji, kdaj mora biti komisija ustanovljena, in da poveste istočasno, kdaj je bila odrejena, kdaj je skrajni rok za ustanovitev preiskovalne komisije, ker če se ne motim, mora biti to izpeljano na tej seji Državnega zbora. In bi rad, da to preberete še enkrat in poveste tudi te datume, kdaj je bila odrejena preiskovalna komisija - takrat se ni konstituirala - in kdaj je skrajni rok po poslovniku za odreditev preiskovalne komisije. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala. Bom odgovoril.</font><br>
<font size="4">	Ugotovim lahko, da ustava v 93. členu zahteva, da Državni zbor na zahtevo Državnega sveta odredi parlamentarno preiskavo, kar je bilo storjeno, ter tudi, da v ta namen imenuje posebno komisijo. 5. člen Poslovnika o parlamentarni preiskavi določa, da Državni zbor preiskovalno komisijo imenuje na isti seji, na kateri izda akt o odreditvi, najkasneje pa na prvi naslednji seji. Zato sem takoj po odreditvi parlamentarne preiskave na julijski seji Državnega zbora pozval poslanske skupine, da posredujejo predloge glede sestave komisije, in točko tudi uvrstil na dnevni red današnje seje. Po drugi strani je na Ustavno sodišče vložena pobuda za oceno ustavnosti in ustavna pritožba v zvezi z odreditvijo predmetne parlamentarne preiskave s predlogom za začasno zadržanje. Zato je stvar presoje poslancev, ali zadevo odložimo za krajši čas, do odločitve Ustavnega sodišča o začasnem zadržanju; to poslanci lahko. </font><br>
<font size="4">	Še kolegica Bojana Muršič, izvoli.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa, predsedujoči, za besedo.</font><br>
<font size="4">	Kolegica Anja Bah Žibert je lepo povedala, imamo odločbe Ustavnega sodišča, in ravno zato si ne želimo, da bi Ustavno sodišče po vložitvi pobude za začetek presoje ustavnosti odločilo drugače.</font><br>
<br>
<b><font size="4">15. TRAK: (JJ) - 12.15</font></b><font size="4"> </font><br>
<br>
<font size="4">	(nadaljevanje) Zato podpiramo predlagani sklep Poslanske skupine LMŠ, da se ta točka odloži do odločitve pobude za ustavnosti in zakonitosti, ki jo je vložilo Vrhovno državno tožilstvo in tudi generalni državni tožilec. Ne smemo se pa zavedati, da je Državni zbor tudi zakonodajna veja oblasti, zato obstaja resna zaskrbljenost zaradi ustavno nedopustnega posega v zakonodajno vejo oblasti v ustavno neodvisnost pravosodja, kar je izkazalo tudi že Vrhovno sodišče pred odreditvijo parlamentarne preiskave. Pomisleke na to je izkazala tudi naša Zakonodajno-pravna služba v delu o določnosti in načelu delitve oblasti. Rada bi še opozorila na to, da je skupina držav proti korupcije pri Svetu Evrope GRKO zoper Republiko Slovenijo uvedla ad hoc postopek po pravilu 34 zaradi poseganja zakonodajne veje oblasti v neodvisnost tožilstva in sodstva. Tako da Socialni demokrati podpiramo predlagani sklep, da počakamo, da se odloči Ustavno sodišče. </font><br>
<font size="4">	Še enkrat. Parlamentarna komisija pa je bila ustanovljena. Članov pač v tem trenutku ne moremo potrditi. Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> hvala.</font><br>
<font size="4">	Besedo ima kolega Igor Zorčič. Izvoli. </font><br>
<br>
<font size="4">	</font><b><font size="4">IGOR ZORČIČ (PS SMC):</font></b><font size="4"> Hvala za besedo.</font><br>
<font size="4">	Tudi mi smo že v preteklosti izrazili naše stališče v zvezi s to preiskovalno komisijo. Naša ocena je, da gre pravzaprav za farso Državnega sveta. Preiskovalna komisija je, bom rekel, neki svoji zasnovi komisija, ki naj bi zasledovala nek širši javni interes. Tu je pa več kot evidentno, da gre za interes enega posameznika iz Državnega sveta, ki želi nekako maščevati neke svoje postopke, do katerih se ne želim opredeljevati in zlorabiti te institute, ki so izključno njegovi lastni nameni.</font><br>
<font size="4">	Jaz mislim, da tu ne gre samo za to, gre za neko širše vprašanje tudi morda neke bodoče naše ustavne ureditve, ali bomo dovolili, da Državni svet ustanavlja nešteto preiskovalnih komisij v Državne zboru. Jaz mislim, da temu ne moremo slediti, takšni logiki. Jaz mislim, da se moramo in smo odgovorni za to, da se vedno znova vprašamo, kaj bi, za kakšno preiskovalno komisijo tudi, če jo ustanovi Državni svet, počeli, ne pa da to vzamemo kot neko gotovo dejstvo in sami sebe postavimo pred dejstvo, da bomo zdaj imenovali še ljudi v to komisijo. Skratka, v Poslanski skupni SMC ne bomo imenovali nikogar in ne bomo sodelovali v tej farsi, zato se bomo pridružili koalicijskim partnerjem in podprli ta sklep, da se ta zadeva odloži, da vidimo kakšno bo tudi stališče Ustavnega sodišča.</font><br>
<font size="4">	Jaz verjamem, da bodo razmišljanja nekako podobno, kot razmišlja tukaj neka zdrava večina in da ne bomo tudi v prihodnje šli na te »limance«, ko bodo posamezniki, zato ker imajo neko funkcijo to funkcijo zlorabili in potem celoten izvoljeni zbor postavili pred dejstvo, da se mora priklanjati njegovim parcialnim interesom. Mi bomo sklep absolutno podprli.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Zdaj ima besedo Jože Tanko. Postopkovno / medsebojno pogovarjanje/. </font><br>
<font size="4">	Postopkovno. </font><br>
<br>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa za besedo. </font><br>
<font size="4">	Poglejte, zdajle mene ne zanimajo vaše politične razprave in mnenja o tem. Če predsednik Državnega zbora ni imel nobenega zadržka, da je odredil preiskovalno komisijo, potem, ne vem, zakaj zdaj to razpravljamo tukaj o teh zadevah. Eno je to. </font><br>
<font size="4">	Drugo, gospod predsednik, sem vas prej vprašal, prvič, kdaj je bila odrejena </font><br>
<br>
<b><font size="4">16. TRAK: (JJ) - 12.20</font></b><font size="4"> </font><br>
<br>
<font size="4">	(nadaljevanje) in kdaj je skrajni rok za konstituiranje z imeni po Poslovniku o parlamentarni preiskavi. Če se ne motim je to na tej seji Državnega zbora skrajni rok. In jaz mislim, ni nobenega razloga in tudi nobene določbe v Poslovniku, kito odločitev suspendira. Nobene določbe. Kolikor jaz poznam pravila, pa najbrž jih ne slabo, po nobenem poslovniku, ne v Poslovniku Državnega zbora, ne v Poslovniku o parlamentarni preiskavi ni nobenega suspenznega kriterija, ki bi ta rok lahko podaljšal. Ga ni. In zdaj jaz bi rad od vas nedvoumno odgovor, ali mora biti ta komisija imenovana na tej seji Državnega zbora, ali ne. To morate vi pojasniti. In to pojasnilo želim. Ker glasovati kot da se suspenzira Poslovnik, ki je bil sprejet z dvema tretjinami, tako da bo koalicija odločila z navadno večino, ne gre. Ne gre. Zakon o parlamentarni preiskavi je, imamo Poslovnik o parlamentarni preiskavi, sprejeti so bili z ustreznimi večinami in ne morete z navadnim glasovanjem suspendirati dvotretjinskih odločitev. Predsednik od vas želim, kdaj ali do kdaj je skrajni rok za imenovanje sestave te preiskovalne komisije. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Proceduralno, Matjaž Han. </font><br>
<br>
<font size="4">	</font><b><font size="4">MATJAŽ HAN (PS SD):</font></b><font size="4"> Samo en stavek. Predsednik, mi smo v fazi postopkovnega postopka, ki ga je dala gospa Heferle in vemo, kako se v takem primeru ravna. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Jožef Horvat je bil prvi, postopkovno. </font><br>
<br>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa gospod predsednik.</font><br>
<font size="4">	Parlamentarna preiskovalna komisija je ustanovljena. Če bo Ustavno sodišče šlo nad Državni zbor, bomo mi to sprejeli. Ampak, tukaj danes pa moramo biti zelo eksaktni. Gospod predsednik Mandatno-volilne komisije predlagam, da za slovensko javnost zelo na glas preberete kako se ta parlamentarna preiskovalna komisija imenuje, ker sem prej slišal ob razpravi, konkretno gospoda Marka Bandellija, da bi naj ta komisija iskala politično odgovornost. Koga? Kje to piše? Nobene politične odgovornosti. Tako da prosim, da preberete za slovensko javnost naslov te komisije.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Kolega Franc Jurša. </font><br>
<br>
<font size="4">	</font><b><font size="4">FRANC JURŠA (PS DeSUS):</font></b><font size="4"> Hvala.</font><br>
<font size="4">	Mi smo v Poslanski skupini Desus o tej zadevi kar precej razpravljali. Lahko zagotovite predsednik mi možnost, da bom povedal to kar mislim, zelo na kratko, da me ne bodo kolegice in kolegi motili? Odločali smo se da v tej komisiji niti s članom niti z namestnikom ne bomo sodelovali. Ocenjujemo, da je potrebno predhodno dobiti odločitev Ustavnega sodišča ali je to v skladu z našo Ustavo ali ni. In to, da bi prej ustanovili komisijo in da bi komisija začela z delom, zasliševanji in tako dalje, potem pa ugotovili, da toni v skladu in da se nismo dobro odločili, jaz mislim, da si tega ne smemo privoščiti.</font><br>
<font size="4">	Zato bom glasoval za predlog, ki ga je podala predstavnica Poslanske skupine Liste Marjana Šarca. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">	Jaz bi samo tako rekel, da sem prej jasno prebral to kdaj je bila ustanovljena, kdaj mora biti popolnjena in sem povedal tudi, še enkrat bom prebral, novo dejstvo, da je po drugi strani na Ustavno sodišče vložena pobuda za oceno ustavnosti in ustavna pritožba v zvezi z odreditvijo predmetne parlamentarne komisije s predlogom za začasno zadržanje, zato je stvar presoje poslancev ali zadevo odložimo za krajši čas do odločitve Ustavnega sodišča o začasnem zadržanju.</font><br>
<font size="4">	Jaz sem dal, glede na demokracijo, sem dal, lahko bi ral ta </font><br>
<br>
<b><font size="4">17. TRAK: (JJ) - 12.25</font></b><font size="4"> </font><br>
<br>
<font size="4">	(nadaljevanje) proceduralni predlog takoj na glasovanje, pa sem dal, da se izrazite o tem postopkovnem predlogu.</font><br>
<font size="4">	Zdaj pa ne bom več dovolil, da se bo ta zadeva še kar odlašala oziroma da se bo blokirala, da ne bomo prišli. Jaz bom dal še eno možnost Danijelu Krivcu, ali je to postopkovno ali kaj je? Potem bom dal ta proceduralni predlog na glasovanje. </font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Ja, hvala za besedo.</font><br>
<font size="4">	Mislim, da se vedno bolj zapletamo in se bomo očitno še bolj. Dejstvo je, da je bila možnost, da se ta komisija ustavi s strani koalicije na tisti seji pred počitnicami. Glede na to, da je bila komisija imenovana, kolega Jože je lepo povedal in vi ste tudi prebrali, mora biti imenovana tudi sestava na naslednji redni seji. Naslednja redna seja je drugi teden. Se pravi, da ni nobene možnosti, da to zadevo odlagamo. In če gremo mi s predlogom nekega proceduralnega sklepa kršimo Poslovnik. To kar je bilo prej opozorjeno, Poslovnik je sprejet z dvotretjinsko večino in ne moremo povoziti tega z večino koalicije, ki bo sedaj spreminjala Poslovnik. V tem primeru gremo v neko nevarno smer.</font><br>
<font size="4">	In prej ste rekli, mora Ustavno sodišče odločiti, zato ker so neke vloge bile posredovane s strani nekaterih organov. Se pravi, v primeru odvzema mandata bi tudi ne smeli glasovati in čakati odločitev Ustavnega sodišča? Poglejte, vi sedaj govorite neko čudno prakso, ki jo ni možno uveljaviti. In kaj bo, če bo ni v naši pristojnosti. Mi moramo spoštovati pravila, ki v tem Državnem zboru veljajo in za nas je pravilo poslovnik. Poslovnik Državnega zbora in tudi poslovnik preiskovalne komisije, ki jasno napotuje na imenovanje. Kaj se bo v nadaljevanju dogajalo, ne moremo mi odločati. In če bomo sedaj glasovali o tem proceduralnem predlogu, da povozimo Poslovnik, kršimo marsikatero pravilo v tem državnem zboru, da ne rečem, da delamo nezakonito.</font><br>
<font size="4">	Tako da, dajte se vprašati, kaj delate. Lahko daste na glasovanje, lahko to izglasujete, vendar bo postopek stekel kasneje na drugih področjih. Najmanj kar je, se mora opredeliti do tega tudi Zakonodajno-pravna služba. Nismo slišali, kaj meni o tem, da kršimo Poslovnik. In verjetno Komisija za poslovnik v takih primerih bo morala nekaj odrediti. Če se bo vedno dogajalo ko koaliciji ne bo ugajala neka odločitev, da bo kršila Poslovnik s te, da bo z navadno večino to povozila, potem smo nazaj v nekem sistemu, ki je že veljal. Tega pa si jaz ne želim, zato predlagam, da tudi koalicija dobro razmisli kaj dela. </font><br>
<br>
<font size="4">	</font><b><font size="4">PREDSEDNIK IVAN KRŠAK:</font></b><font size="4"> Hvala.</font><br>
<font size="4">	Zdaj bom dal ta proceduralni predlog, ki ga je predstavila Tina Heferle na glasovanje, in se glasi: »V skladi s 74. Členom Poslovnika Državnega zbora se razprava in odločanje o predlogu sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju zlorab v zadevi Franc Kangler in drugi preloži na eno od naslednjih sej«. Pričenjamo z glasovanjem.</font><br>
<font size="4">	Kdo je za? (9 članov.) Kdo je proti? (7 članov.) </font><br>
<font size="4">	Ugotavljam, da je sklep sprejet in s tem zaključujem to točko dnevnega reda. </font><br>
<br>
<font size="4">	Prehajamo na </font><b><font size="4">9. TOČKO DNEVNEGA REDA - UGOTOVITEV PRENEHANJA MANDATA SODNIKA POROTNIKA DELOVNEGA SODIŠČA V MARIBORU.</font></b><font size="4"> Gradivo za to točko dnevnega reda ste članice in člani zaradi varstva podatkov prejeli v varovani predal v sistemu UDIS. Uvodna pojasnila: predsednik Delovnega sodišča v Mariboru je Državnemu zboru 4. 9. 2019 posredoval odstopno izjavo Janka Stojkovića, sodnika porotnika Delovnega sodišča v Mariboru, ki ga je Državni zbor za sodnika porotnika izvolil 21. 9. 2015. Zakon o sodiščih v tretjem odstavku 51. člena določa, da sodniku porotniku med drugim preneha mandat, če se odpove mandatu sodnika porotnika iz šestega odstavka istega člena nadalje izhaja, da se v teh primerih izda ugotovitvena odločba o prenehanju mandata sodnika porotnika. </font><br>
<br>
<b><font size="4">18. TRAK: (JJ) - 12.30</font></b><font size="4"> </font><br>
<br>
<font size="4">	(nadaljevanje) Želi kdo razpravljati? (Ne.) Če ne, zaključujem razpravo.</font><br>
<font size="4">	Predlagam, da se Mandatno-volilna komisija seznani z naslednjim ugotovitvenim sklepom: »Janku Stojkoviću preneha mandat sodnika porotnika Delovnega sodišča v Mariboru.« O sklepu se ne glasuje. </font><br>
<font size="4">	S tem zaključujem to točko dnevnega reda. </font><br>
<br>
<font size="4">	Prehajamo na </font><b><font size="4">10. TOČKO DNEVNEGA REDA. </font></b><font size="4">Naslednja točka bo v skladu z 2. odstavkom 101. člena Poslovnika poteka brez navzočnosti javnosti. </font><br>
<font size="4">	Zaradi izvedbe zaprtega dela, sejo prekinjam za 10. minut in jo bomo nadaljevali ob 12.40. </font><br>
<br>
<b><font size="4">Odprti del seje se je končal 19. septembra 2019 ob 12.31.</font></b>