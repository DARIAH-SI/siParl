<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>117. seja</b><br>
<br>
<b>(5. oktober 2021)</b></p></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 14.01. </b><br>
<br>
<b>1. TRAK: (DAG) </b><br>
<br>
<b>	PREDSEDNIK IGOR ZORČIČ: </b>Spoštovane kolegice in kolegi, gospe in gospodje! Začenjam 117. sejo Kolegija predsednika Državnega zbora. <br>
	Včeraj sem vas obvestil, da bo na dnevni red uvrščena tudi 1.a točka, dogovor o sklicu izredne seje Državnega zbora. 	Obveščam vas, da kolega Franca Juršo po pooblastilu nadomešča Robert Polnar. <br>
	<br>
	Prehajamo na <b>1. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</b><br>
<b>	</b>S sklicem seje kolegija ste prejeli osnutek časovnega poteka obravnave Predloga sprememb proračuna Republike Slovenije za leto 2022 in Predloga proračuna Republike Slovenije za leto 2023 ter razpored sej zainteresiranih delovnih teles za njuno obravnavo. Včeraj ste prejeli tudi nov razpored sej zainteresiranih delovnih teles, ki je prilagojen predvideni 84. izredni seji zbora. <br>
	V zvezi s sklicem 83. izredne seje Državnega zbora predlagam sledeče. Predlog dnevnega reda se glasi: točka 1, predstavitev proračunskega memoranduma 2022-2023, predlog sprememb proračuna Republike Slovenije za leto 2022, predlog proračuna Republike Slovenije za leto 2023. <br>
	Datum seje: četrtek, 7. 10. 2021, ob 14. uri. <br>
	Najava časa za razpravo: predsednik Vlade in minister za finance imata za predstavitev na voljo do 60 minut. <br>
	Odpiram razpravo. Želi kdo besedo? (Ne.) Zaključujem razpravo.<br>
	Prehajamo na glasovanje. V skladu z drugim odstavkom 58. člena Poslovnika Državnega zbora se na dnevni red 83. izredne seje Državnega zbora uvrsti naslednja točka: točka 1, predstavitev proračunskega memoranduma 2022-2023, predlog sprememb proračuna Republike Slovenije za leto 2022 in predlog proračuna Republike Slovenije za leto 2023. Glasujemo.<br>
	Kdo je za? (Narodni skupnosti, SNS, DeSUS, SDS, NSi, SMC.) Kdo je proti? (…) Vzdržani? (…)<br>
	Ugotavljam, da je sklep sprejet. <br>
	Še en sklep bi dal na glasovanje, in sicer za predstavitev proračunskih dokumentov na seji Državnega zbora imata predsednik Vlade in minister za finance na voljo skupaj do 60 minut. Glasujemo.<br>
	Kdo je za? (Enako kot prej.) Kdo je proti? (Nihče.) Vzdržani? (…)<br>
	Ugotavljam, da je sklep sprejet.<br>
	Časovni potek in razpored sej zainteresiranih delovnih teles bo posredovan poslankam in poslancem skupaj s pojasnili glede vlaganja amandmajev. <br>
<br>
	Prehajamo na <b>1.A TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</b><br>
<b>	</b>Z dopisom za širitev dnevnega reda seje kolegija ste včeraj kot gradivo k tej točki prejeli zahtevo skupine 43 poslank in poslancev s prvopodpisano mag. Alenko Bratušek za sklic izredne seje. <br>
	V zvezi s sklicem 84. izredne seje Državnega zbora predlagam sledeče. Predlog dnevnega reda je določen z zahtevo in se glasi: točka 1, predlog priporočila v zvezi z načrtnim finančnim izčrpavanjem hrbtenice slovenskega novinarstva STA s strani Vlade Republike Slovenije. <br>
	Datum seje: petek, 8. 10. 2021, ob 13. uri, do zaključka seje.<br>
	Najava časa za razpravo: za poslanske skupine ena točka po tretjem odstavku 67. člena Poslovnika Državnega zbora do 15 minut za dopolnilno obrazložitev <br>
<br>
<b>2. TRAK: (NB) – 14.05</b><br>
<br>
	(Nadaljevanje): predlagatelja predloga priporočila in do 60 minut za razpravo predlagatelja ter do 15 minut za predstavitev mnenja Vlade in do 60 minut za razpravo Vlade. <br>
	Odpiram razpravo. Ni želje po razpravi. zaključujem razpravo. <br>
	Na glasovanje dajem naslednji predlog sklepa: »Poslanke skupine k točki dnevnega reda 84. izredne seje Državnega zbora najavijo čas v skladu s tretjim odstavkom 67. člena Poslovnika zbora.«<br>
	Kdo je za? ( Soglasno.) <br>
	Ugotavljam, da je soglasno sprejeto. <br>
	Na glasovanje dajem še en predlog sklepa. Za uvodno obrazložitev ima predlagatelj predloga poročila, to je skupina poslancev s prvo podpisano mag. Alenko Bratušek, na voljo do 15 minut za razpravo pa do 60 minut. Vlada ima za uvodno predstavitev mnenja k predlogu priporočila na voljo do 15 minut in do 60 minut za razpravo. <br>
	Kdo je za? ( Soglasno.) <br>
	Ugotavljam, da je soglasno sprejeto. <br>
	Glede na to, da bo izredna seja že ta petek, v naslednjih dneh pa je že sklicanih veliko sej delovnih teles, predlagam, da odločamo še o sklepu, s katerem bi matičnemu delovnemu telesu izjemoma omogočili delo po 22. uri, če bi bilo to potrebno za pripravo predloga akta za obravnavo na izredni seji Državnega zbora. torej, na glasovanje dajem še naslednji predlog sklep: »Odbor za kulturo lahko za obravnavo predloga priporočila v zvezi z načrtnim finančnim izčrpavanjem hrbtenice slovenskega novinarstva STA s strani Vlade Republike Slovenije zaseda tudi po 22. uri. <br>
	Kdo je za? ( Soglasno.) <br>
	Ugotavljam, da je soglasno sprejeto. <br>
	S tem zaključujem to točko dnevnega reda. <br>
<br>
	Prehajamo na <b>2. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU. </b><br>
	Predlog ste prejeli s sklicem seje Kolegija. Razpravljali in odločali bomo o štirih predlogih za obravnavo predloga zakona po skrajšanem postopku. <br>
	Najprej o tem, da se po skrajšanem postopku obravnava Predlog zakona o spremembah in dopolnitvah Zakona o postopnem zapiranju rudnika Trbovlje Hrastnik in razvojnem prestrukturiranju regije. Želi besedo predstavnica Vlade? Besedo ima mag. Janja Garvas Hočevar. <br>
<br>
<b>	MAG. JANJA GARVAS HOČEVAR:</b> Hvala predsednik. <br>
	Vlada Republike Slovenije predlaga Državnemu zboru, da se Predlog zakona o spremembah in dopolnitvah Zakona o postopnem zapiranju Rudnika Trbovlje Hrastnik in razvojnem prestrukturiranju regije v skladu s 142. členom Poslovnika Državnega zbora obravnava po skrajšanem postopku, saj gre za manj zahtevno spremembo in dopolnitev zakona. S predlaganim zakonom se podaljšuje rok za zaključek zapiralnih del iz do sedaj predvidenega obdobja konec leta 2020 na konec leta 2023. predlagane spremembe in dopolnitve bodo omogočile, da se v predvidenem obdobju izvede dokončanje postopkov za popolno in trajno opustite rudarskih del ob popravi posledice, ki so nastale za izvajanje rudarskih del ter izvede ukrepe zavarovanja, da se izključi nevarnost za zdravje in življenje ljudi in živali ter možna povzročitelja onesnaževanja okolja oziroma predvidljive škode na objektih in okolju. Prav tako se v predlaganem obdobju izvede likvidacija in izbris združbe RTH Rudnik Trbovlje-Hrastnik, d. o. o., v likvidaciji sodnega registra. 	Najlepša hvala. <br>
<br>
<b>	PREDSEDNIK IGOR ZORČIČ:</b> Hvala lepa. Odpiram razpravo. Želi kdo razpravljati? Ugotavljam, da ne. <br>
	Zaključujem razpravo. <br>
	Na glasovanje dajem naslednji predlog sklepa: »Predlog zakona o spremembah in dopolnitvah Zakona o postopnem zapiranju Rudnika Trbovlje-Hrastnik in razvojnem prestrukturiranju regije se obravnava po skrajšanem postopku. <br>
	Kdo je za? (Narodne, SNS, Desus, SDS, NSi, SMC, SD, Nepovezani.) Proti? (Nihče.) Ostalo vzdržano. <br>
	Ugotavljam, da je sklep sprejet. <br>
	Prehajam na obravnavo predloga, da se po skrajšanem postopku obravnava Predlog zakona o dopolnitvi Zakona o praznikih in dela prostih dnevih v Republiki Sloveniji. Želi besedo Janja Sluga? Prvo podpisana predlagateljica.  <br>
<br>
<b>	JANJA SLUGA (PS NP):</b> Hvala predsednik. <br>
	Nepovezani poslanci smo vložili predlog spremembe Zakona o praznikih in o njem spreminjamo zgolj en sam člen v katerem predlagamo, da v primeru, ko pride do tega, da si sledita koledarsko dva praznika, ki sta tudi dela prosta dneva in prideta na soboto in nedeljo, da potem se en dan prenese na naslednji delovni dan, torej en prost dan, praviloma na ponedeljek. Veste vsi, da imamo v Sloveniji samo štiri tovrstne praznike, pogostost njihovega pojavljanja na <br>
<br>
<b>3. TRAK: (SC) – 14.10</b><br>
<br>
<b>	</b>(nadaljevanje) vikende je še bistveno manjša. Je pa seveda to v primerih kot je letošnje leto, ko smo imeli od 13 dela prostih dni v bistvu jih kar 9 na vikende nekaj takega, za kar mi verjamemo, da prvič ne bo prizadelo gospodarstva oziroma bo nasprotno celo pomagalo tistim panogam, ki so bile v covid epidemiji najbolj prizadete govorim seveda o turizmu, govorim o gostinski dejavnosti, o kulturnih dejavnostih, o industriji, srečanj in tako naprej. Po drugi strani pa se na tak način poveča neko zadovoljstvo zaposlenih in s tem tudi njihova produktivnost. Kot rečeno gre za spremembo enega člena, zato predlagamo obravnavo po skrajšanem postopku. <br>
<br>
	<b>PREDSEDNIK IGOR ZORČIČ: </b>Hvala lepa. Še kdo? Ugotavljam, da ne. Zaključujem razpravo. <br>
Na glasovanje dajem naslednji predlog sklepa: »Predlog zakona o dopolnitvi Zakona o praznikih in dela prostih dnevi v Republiki Sloveniji se obravnava po skrajšanem postopku.« <br>
	Kdo je za? (Soglasno.) Kdo je proti? (Nihče.)<br>
	Ugotavljam, da je soglasno sprejeto. <br>
	Prehajam na obravnavo predloga, da se po skrajšanem postopku obravnava Predlog zakona o spremembah Zakona o ureditvi določenih vprašanj, zaradi končne razsodbe arbitražnega sodišča na podlagi arbitražnega sporazuma med Vlado Republike Slovenije in Vlado Republike Hrvaške. Želi besedo predstavnica Vlade? Mag. Garvas Hočevar, imate besedo. <br>
<br>
	<b>MAG. JANJA GARVAS HOČEVAR: </b>Hvala. Tudi tukaj Vlada predlaga Državnemu zboru, da predlog zakona sprejme po skrajšanem postopku, saj je predlagana sprememba predloga zakona predstavlja manj zahtevne spremembe. Namen predloga zakona je uresničevanja načela enake obravnave državljanov Republike Slovenije, na katerih pravice in obveznosti je vplivala razsodba tako, da se jim v čim večji meri ohranijo pravice, ki so jih uživali do razglasitve razsodbe. Za tiste pravice, za katere pa so prikrajšani pa se uvaja ustrezno nadomestilo. Glede na to, da imetniki dovoljenja za gospodarski ribolov pri izvajanju svoje dejavnosti lahko utrpijo škodo na ribolovnem orodju oziroma ribiškem plovilu morju Republike Slovenije, ki jo povzročajo tuja plavila je predlog zakona določil, da se imetnikov dovoljenja za gospodarski ribolov omogoči, da so v tem primeru opravičeni do nadomestila v višini nastale škode v okviru pomoči deminimis pri ribištvu. Sprememba predloga zakona bo določila šest letno obdobje od začetka porabe zakona, v katerem so imetniki dovoljenj za gospodarski ribolov upravičeni do nadomestila v višini nastale škode kot posledice poškodovanja ribolovnih orodij oziroma ribiških plovil od tujih plovil in nadomestila, zaradi izpada dohodka to je do 30. decembra 2023. <br>
	Hvala. <br>
<br>
	<b>PREDSEDNIK IGOR ZORČIČ: </b>Hvala lepa. <br>
	Odpiram razpravo. Želi kdo besedo? Ugotavljam, da ne. Zaključujem razpravo. <br>
Na glasovanje dajem naslednji predlog sklepa: »Predlog zakona o spremembah Zakona o ureditvi določenih vprašanj, zaradi končne razsodbe Arbitražnega sodišča na podlagi arbitražnega sporazuma med Vlado Republike Slovenije in Vlado Republike Hrvaške se obravnava po skrajšanem postopku.«<br>
	Kdo je za? (Narodne skupnosti, SNS, Desus, SDS, NSi, SMC) Kdo je proti? (Nihče.) Ostali vzdržani. <br>
	Ugotavljam, da je sklep sprejet. <br>
	Prehajam še na obravnavo predloga, da se po skrajšanem postopku obravnava Predlog zakona o spremembah in dopolnitvah Zakon o ustanovitvi občin ter o določitvi njihovih območij. Želi besedo Dušan Šiško, predlagatelj zakona? Imate besedo. <br>
<br>
	<b>DUŠAN ŠIŠKO (PS SNS): </b>Predsednik, hvala. <br>
	Gradivo je oddano na 55 straneh. Vsebuje tudi sklep Občinskega sveta o podelitvi statusa Mestne občine Krško. K gradivu imamo tudi podpisano lastnoročni podpis vseh političnih strank, ki zasedajo v občinskem svetu in vam moram povedati, da me je pa razžalostilo dobesedno, ker so me nekateri poslanci že vprašali, da prihajajo klici, da sem oddal to gradivo sam brez vednosti župana, občinskega sveta in občine Krške in s tem podpisom tudi upam, da ne boste nasedali takim provokacijam, da je to nekaj kar tako vloženo, zato smo tudi po sklepu na občinskem svetu, ki je bil soglasno sprejet vložili po skrajšanem postopku, ker se spreminjajo samo trije členi. <br>
	Hvala.        <br>
<br>
	<b>PREDSEDNIK IGOR ZORČIČ: </b>Hvala lepa. <br>
	Odpiram razpravo. Želi kdo besedo? Ugotavljam, da ne. Zaključujem razpravo. <br>
	Na glasovanje dajem naslednji predlog sklepa: »Predlog zakona o spremembah in dopolnitvah Zakona o ustanovitvi občin ter o določitvi njihovih območij se obravnava po skrajšanem postopku.« <br>
	Kdo je za? (Narodne, SNS, Desus, SDS, NSi, SMC, SD) Je kdo proti? <br>
<br>
<b>4. TRAK (VI) 14.15</b><br>
<br>
	(Nadaljevanje) Ne. Vzdržani?<br>
Ugotavljam, da je sklep sprejet. <br>
S tem zaključujem to točko in 117. sejo Kolegija. <br>
<br>
<b>Seja Kolegija se je končala 5. oktobra 2021 ob 14.16.</b>