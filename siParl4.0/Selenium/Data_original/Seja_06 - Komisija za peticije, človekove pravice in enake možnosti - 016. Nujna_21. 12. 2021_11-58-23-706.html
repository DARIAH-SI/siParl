<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</font></b><br>
<b><font size="4">16. nujna seja</font></b><br>
<br>
<b><font size="4">(21. december 2021)</font></b><br>
</p></div><br>
<b><font size="4">Sejo je vodila Nataša Sukič, predsednica Komisije za peticije, človekove pravice in enake možnosti.</font></b><br>
<b><font size="4">Seja se je začela ob 16.03 uri.</font></b><br>
<br>
<b><font size="4">	PREDSEDNICA NATAŠA SUKIČ:</font></b><font size="4"> Spoštovane in spoštovani, lepo pozdravljeni. </font><br>
<font size="4">	Začenjam 16. nujno sejo Komisije za peticije, človekove pravice in enake možnosti. Članice in člane Komisije ter vabljene prav lepo pozdravljam.</font><br>
<font size="4">	Obveščam vas, da so zadržani in se seje ne morejo udeležiti naslednji člani oziroma članice Komisije: Janja Sluga, Vojko Starović, Meira Hot. Poslanka Tina Heferle pa nadomešča poslanca Aljaža Kovačiča. </font><br>
<font size="4">	Prehajamo na določitev dnevnega reda seje. In sicer s sklicem seje, ki ste ga prejeli 14. 12. 2021, ste prejeli naslednji dnevni red: Kršitve pravic zaposlenih pri izplačilu letne nagrade za poslovno uspešnost podjetja takoimenovane božičnice. </font><br>
<font size="4">	Ker je seja sklicana na podlagi zahteve in ni bil podan predlog za umik podpore zahtevi, je določen dnevni red kot je bil predlagan s sklicem. </font><br>
<br>
<font size="4">	Prehajamo torej na obravnavo </font><b><font size="4">1. TOČKE DNEVNEGA REDA – KRŠITVE PRAVIC ZAPOSLENIH PRI IZPLAČILU LETNE NAGRADE ZA POSLOVNO USPEŠNOST PODJETJA OZIROMA BOŽIČNICE.</font></b><font size="4"> Na sejo so bili vabljeni: Primož Siter, predstavnik vlagatelja zahteve, Janez Cigler Kralj, minister za delo, družino, socialne zadeve in enake možnosti, Miha Lobnik, zagovornik načela enakosti, Inšpektorat Republike Slovenije za delo, Zveza svobodnih sindikatov Slovenije, Konfederacija sindikatov Slovenije Pergam in Konfederacija sindikatov 90 Slovenije.</font><br>
<font size="4">	S strani vabljenih se je opravičila Konfederacija sindikatov Slovenije Pergam. </font><br>
<br>
<b><font size="4">2. TRAK: (ES) – 16.05</font></b><br>
<br>
<b><font size="4">	</font></b><font size="4">(nadaljevanje) S sklicem seje ste kot gradivo prejeli zahtevo Poslanske skupine Levica za sklic nujne seje z dne 13. 12. 2021, ki je objavljena na spletnih straneh Državnega zbora s sklicem.</font><br>
<font size="4">	Začenjamo obravnavo te točke, zato najprej prosim predstavnika vlagatelja zahteve Primoža Siterja, da pove nekaj uvodnih besed o razlogih za sklic te seje. </font><br>
<font size="4">	Proceduralno kolega Černigoj. Izvolite.</font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Spoštovana gospa predsednica, hvala za besedo. </font><br>
<font size="4">	Imam eno proceduralno vprašanje. Ko sem prišel v dvorano, sem v dvorani videl samo dva člana, ki imata glasovalno pravico, zato me zanima prvič kako smo sploh lahko začeli sejo, ker niste bili sklepčni, zato naprošam, sklepčnost se je zagotovila šele z našimi glasovi s tremi koalicijskimi poslanci, zato vas naprošam, da začnete ponovno sejo, ko smo bili sklepčni. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Spoštovani kolega, nismo še v fazi glasovanja. Gotovo tudi ne bomo prišli v fazo glasovanja, če se izkaže, da ne bomo sklepčni. Ta trenutek smo sklepčni in tudi prav je, da spoštovani gostje in vabljeni, ki so danes tukaj vsaj pojasnijo zakaj so tukaj. Potem pa seveda bomo ugotovili sklepčnost ali ne. Gotovo ne bomo glasovali v nesklepčnem stanju. </font><br>
<font size="4">	Tako da prosim predlagatelja Primoža Siterja, da nam poda uvodno besedo. </font><br>
<br>
<font size="4">	</font><b><font size="4">PRIMOŽ SITER (PS Levica):</font></b><font size="4"> Hvala lepa za besedo. Lep dober dan, spoštovane kolegice in kolegi, predstavniki ministrstva in drugi gostje. Dobrodošlica v Državnem zboru. </font><br>
<font size="4">	Pred nami je eno ključno vprašanje iz naslova delovno-pravne zakonodaje oziroma zagotavljanje delavskih pravic. Božičnica oziroma trinajsta plača je ena kategorija iz nabora delavskih pravic, ki je potrebna posebne pozornosti. In tudi sklic seje oziroma naziv točke Kršitve pravic zaposlenih pri izplačilu letne nagrade za poslovno uspešnost podjetja oziroma božičnice gre v smeri zagotavljanja enakopravne obravnave pri izplačilu božičnice oziroma trinajste plače za vse delavce.</font><br>
<font size="4">	Delodajalci trinajsto plačo oziroma božičnico izplačajo, če je podjetje doseglo neko raven uspeha. Na terenu pa se ugotavlja, da tukaj prihaja do nekaj težav. In sicer; več podjetij v Sloveniji je pri izplačilu letne nagrade iz naslova poslovne uspešnosti, torej božičnice, trinajste plače, omogočilo posredno diskriminacijo zaposlenih zaradi njihovih osebnih okoliščin, bodisi zdravstvenega stanja, bodisi starševstva, nosečnosti, tudi spola v nekaterih primerih. Podjetja so delovala na način po katerem so nižjo božičnico prejeli tisti, ki so bili tokom leta bodisi v bolniškem staležu, na porodniškem oziroma starševskem dopustu mesec ali več. Na ta način so delodajalci neenako obravnavali torej tiste zaposlene, ki so bili tokom leta upravičeno odsotni zaradi zdravstvenega stanja, nosečnosti, starševstva ali pa na podlagi katerih drugih osebnih okoliščin. To je slaba praksa in ki še posebej negativno učinkuje na bolnike, na starše, na nosečnice, torej na tiste skupine zaposlenih pri katerih je, da rečem, v delovnem procesu štartni položaj postavljen malce nižje kot pri vseh drugih, ki delujejo ali pa živijo v nekih, da rečem, siceršnjih pogojih.</font><br>
<font size="4">	Opozarjamo, da tudi za sektor zaposlovanja v gospodarstvu velja, da nihče ne sme biti slabše obravnavan zgolj zaradi svojega zdravstvenega stanja, nege otroka ali starševstva, o čemer seveda govori izčrpno tudi protidiskriminacijska zakonodaja. Zakon o varstvu pred diskriminacijo po katerem je diskriminacija torej vsaka neopravičena neenaka obravnava oseb zaradi njihovih osebnih okoliščin kot sta spol, starost, barva kože, narodnost, etično poreklo, invalidnost, spolna usmerjenost, zdravstveno stanje, starševstvo in nosečnost. Torej to ne sme biti faktor pri določanju upravičenosti do izplačila trinajste plače.</font><br>
<br>
<b><font size="4">3. TRAK: (ES) – 16.10</font></b><br>
<br>
<b><font size="4">	</font></b><font size="4">(nadaljevanje) Delavci in delavke so bili v večih primerih, tako ugotavlja stroka, obravnavani neenako, diskriminatorno glede na prispevek k uspehu podjetja, ki torej ne sme biti pogojevan oziroma postavljen v odvisnost od njihove navzočnosti na delovnem mestu. Nagrada za poslovno uspešnost podjetja pripada vsem zaposlenim. </font><br>
<font size="4">	Faktor odsotnosti z dela zaradi bolezni ali druge upravičene odsotnosti, ki sem jih prej naštel, pa se pri tej vrsti nagrajevanja zaposlenim torej ne sme upoštevati. Prevečkrat se torej zgodila praksa, da so delavke in delavci, ki so bili zaradi osebnih okoliščin največkrat v bolniški odsotnosti torej zdravstvenega stanja, prikrajšani za božičnico ali delež božičnice.</font><br>
<font size="4">	Treba je izpostaviti, ker verjamem, da bo v razpravi na dan prišla tudi ta dilema, razliko med dvema kategorijama uspešnosti v podjetjih oziroma v delovnem procesu. Eno je nagrada za delovno uspešnost posameznika, ki jo pridela dejansko delavec oziroma delavka s svojim lastnim delom in na drugi strani nagrada za poslovno uspešnost podjetja, v katerem pa sodeluje celoten tim, vsi zaposleni, vsi delavci. </font><br>
<font size="4">	Posamezniki lahko, torej prvo kot rečeno prejemajo za svoje dejanske delovne rezultate, nagrado za poslovno uspešnost podjetja pa v primeru, če se jo je podjetje odločilo izplačati prejmejo torej vsi zaposleni. </font><br>
<font size="4">	Zagovornik načela enakosti je doslej zaključil več primerov ugotavljanja tovrstne diskriminacije na delovnem mestu, v katerih je potrdil diskriminacijo pri določitvi višine božičnice. Nekaj primerov pa kolikor razumemo domnevne diskriminacije pa še vedno obravnavajo. Zagovornik ugotavlja, da imajo podjetja zelo različne načine določanja meril za izplačilo božičnic. Nekatera podjetja zaposlene še vedno prikrajšujejo iz razlogov, ki so izrecno prepovedani po Zakonu o varstvu pred diskriminacijo in tudi po drugi strani po ZDR, to se pravi po Zakonu o delovnih razmerjih, ki pa tako ali tako velja kot neka hrbtenica delovno-pravne zakonodaje.</font><br>
<font size="4">	Torej, pri določanju višine božičnice so nekateri delodajalci eksplicitno diskriminatorni. Zagovornik je ugotovil, da je nižanje božičnice zaradi odsotnosti zaradi bolezni, nosečnosti, spola ali zdravstvenega stanja jasna diskriminacija. </font><br>
<font size="4">	Spoštovani kolegice in kolegi, mi smo v sklicu seje navedli tudi nekaj primerov podjetij, ki se tovrstnih spornih praks poslužujejo. Ne bom se sedaj sprehajal po vseh teh primerih. Imajo pa en skupni imenovalec. To pa je diskriminatorna obravnava delavk in delavcev, ki so iz delovnega procesa izključeni zaradi osebnih okoliščin največkrat zaradi bolniške odsotnosti in se jim to potem neposredno pozna pri izračunu božičnice, bodisi v deležu ali pa v celoti. </font><br>
<font size="4">	Zato kot neko zakonodajno telo je seveda sedaj na plečih Državnega zbora, da ugotovitve Zagovornika načela enakosti vzame resno, da obravnava te primere Komisija za peticije, človekove pravice in enake možnosti in naj tukaj služi kot nek vzvod, da tudi ministrstvo, da tudi izvršna veja oblasti stvari vzame pod drobnogled in vsled tega deluje v smeri izboljšave delovnih pogojev za te delavke in delavce. </font><br>
<font size="4">	Govorim o jasni in odprti diskriminaciji pri belem dnevu, da rečem, v primerih, ko je Zagovornik ugotovil namreč diskriminacijo pri božičnici je to praviloma ugotovil zato, ker so merila za določitev višine božičnice, čeprav so veljala za vse zaposlene enako, v slabši položaj, kar pa je še posebej žalosten te zgodbe. Postavila zaposlene zaradi njihovih osebnih okoliščin, zdravstvenega stanja, starševstva, nosečnosti, družinskega statusa, morebiti skrbi za invalidnega otroka ali kakorkoli, kar je pa seveda tista še bolj črna plat te zgodbe.</font><br>
<font size="4">	Seveda je dobrodošlo in pozitivno, da podjetja ob vsakoletni bilanci, ko ugotovijo uspeh, na koncu leta potem dobiček delijo z zaposlenimi. </font><br>
<br>
<b><font size="4">4. TRAK: (ES) – 16.15</font></b><br>
<br>
<b><font size="4">	</font></b><font size="4">(nadaljevanje) V končni fazi so zaposleni v gospodarstvu v vsakem delovnem procesu tisti, ki dejansko dobiček ustvarjajo in ki so zanj zaslužni. Ampak je treba ob tem nujno upoštevati zakonodajo, tudi prepoved diskriminacije. Tudi Upravno sodišče je tukaj v praksi pritrdilo, da ta zakonodaja velja tudi za zaposlovalce v gospodarstvu, kjer bi sicer argumentirali, da pa ostaja nekaj več tega umestnega prostora in osebnega dogovarjanja med zaposlovalcem in delavcem. </font><br>
<font size="4">	Zato v Poslanski skupini Levica predlagamo vsled ugotovitev, ki so prišle s strani Zagovornika in torej, ki jasno kažejo na to diskriminatorno klimo v nekaterih podjetjih, da Komisije za peticije, človekove pravice in enake možnosti predlaga najprej Inšpektoratu za delo, da v naslednjem letu izvede konkretno akcijo nadzora na področju diskriminacije pri izplačilih nagrad za poslovno uspešnost podjetja oziroma pri božičnicah, glede na to, da je praksa iz preteklih let takšna kakršna je, da Zagovornik ugotavlja diskriminacijo pri že tako ranljivih skupinah. Torej v luči tega, da poskusimo vsaj v prihodnje te sporne prakse odpraviti.</font><br>
<font size="4">	Komisiji predlagamo, da pozove Ministrstvo za delo, torej pristojno ministrstvo na področju delovno-pravne zakonodaje, da izvede analizo o vrstah in pogostnosti plačne diskriminacije zaposlenih na podlagi osebnih okoliščin, ki sem jih torej prej naštel, pregled relevantnih zakonskih določb in predloge za njihovo izboljšavo ter o tem v roku 30 dni poroča tej pristojni Komisiji, torej do 21. 1. 2022.</font><br>
<font size="4">	Predlagatelji preko Komisije za peticije pozivamo Ministrstvo za delo, torej pristojno ministrstvo na področju delovno-pravne zakonodaje, da pa sedaj proaktivno govorimo za naprej, pa pristopi k organizaciji nacionalne kampanje za ozaveščanje zaposlenih in iskalcev zaposlitve o njihovih pravicah, zato ker roko na srce največ sivine oziroma največ umestnega polja v, po domače rečeno, hvatanju krivine, ki si jih delodajalci največkrat poslužujejo in so v tem zelo kredibilni prihaja iz naslova, da delavci sami ne poznajo delovno-pravne zakonodaje dovolj, da bi se znali obrniti, da bi jo sami vedeli kakšne so njihove pravice in možnosti v odnosu do delodajalca. </font><br>
<font size="4">	Torej govorimo kot sem uvodoma rekel, o diskriminaciji pri belem dnevu. Gre za diskriminacijo delavcev, ki zaradi svojih osebnih okoliščin, na katere ne morejo vplivati, bodisi bolezen, spol, bolniška odsotnost, odsotnost zaradi nosečnosti, starševski dopust so torej prikrajšani za osnovno in jedrno delavsko pravico in to je plačilo za opravljeno delo, bodisi svoje, bodisi znotraj tima delovnega procesa, v katerem delujejo. Osebno menimo, da je tukaj velika odgovornost na ministrstvu, na pristojnih institucijah, da nemudoma vzame zagovornikove ugotovitve v račun in začne s konkretno akcijo tako preprečevanja nadaljnje diskriminacije na tem področju, kot tudi ozaveščanje delavcev o njihovih pravicah.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa. </font><br>
<font size="4">	Preden predam besedo vabljenim naj povem, da poslanko Lidijo Ivanuša nadomešča poslanec Jure Ferjan. </font><br>
<font size="4">	Sedaj pa predajam besedo vabljenim. K besedi vabim spoštovano državno sekretarko Matejo Ribič, državno sekretarko iz Ministrstva za delo, družino, socialne zadeve in enake možnosti. Izvolite.</font><br>
<br>
<font size="4">	</font><b><font size="4">MATEJA RIBIČ:</font></b><font size="4"> Hvala za besedo, spoštovana predsedujoča. Članice in člani Komisije za peticije, človekove pravice in enake možnosti in vse ostali vabljeni!</font><br>
<font size="4">	V zvezi z zahtevo Poslanske skupine Levica za sklic nujne seje Komisije za peticije, človekove pravice in enake možnosti za obravnavo diskriminacije pri izplačilih nagrade za poslovno uspešnost podjetja naj v zvezi z ureditvijo plače uvodoma pojasnim, da drugi odstavek 126. člena Zakona o delovnih razmerjih določa, da je plača sestavljena iz osnove plače, dela plače za delovno uspešnost in dodatkov, pri čemer je sestavni del plače tudi plačilo za poslovno uspešnost, </font><br>
<br>
<b><font size="4">5. TRAK: (ES) – 16.20</font></b><br>
<br>
<b><font size="4">	</font></b><font size="4">(nadaljevanje) če je le to dogovorjeno s kolektivno pogodbo ali pogodbo o zaposlitvi. </font><br>
<font size="4">	Za plačila za poslovno uspešnost pa se v pogovornem jeziku uporablja več izrazov, kot na primer božičnica, trinajsta plača ali letna nagrada. </font><br>
<font size="4">	Plačilo za poslovno uspešnost je torej sestavni del plače, če je le to dogovorjeno s kolektivno pogodbo ali pogodbo o zaposlitvi. Konkretno pa plačilo za poslovno uspešnost ni določeno z Zakonom o delovnih razmerjih, se pa določa v nekaterih kolektivnih pogodbah na ravni dejavnosti in v podjetniških kolektivnih pogodbah, splošnih aktih ali s pogodbo o zaposlitvi. Vsekakor pa so narava plačila za poslovno uspešnost višina in pogoji za izplačilo v celoti odvisni od opredelitve v kolektivni pogodbi, ki zavezuje konkretnega delodajalca ali konkretni pogodbi o zaposlitvi. </font><br>
<font size="4">	Na tem mestu je treba omeniti, da so za uradno razlago posameznih kolektivnih pogodb pristojni posebni organi oziroma komisije, v katere podpisniki kolektivne pogodbe na strani delodajalcev in na strani delavcev imenujejo svoje člane. </font><br>
<font size="4">	Glede zatrjevane neenake obravnave pa izpostavljam, da Zakon o delovnih razmerjih v okviru splošnih določb v 6. členu določa prepoved diskriminacije, to je postavljanja v neenakopravni položaj iskalca zaposlitve pri zaposlovanju in že zaposlenega delavca v času trajanja delovnega razmerja ter v zvezi z prenehanjem pogodbe o zaposlitvi, in sicer zaradi osebnih okoliščin, spola, rase, barve kože, starosti, zdravstvenega stanja oziroma invalidnosti, verskega, političnega ali drugega prepričanja, članstva v sindikatu, nacionalnega in socialnega porekla, družinskega statusa, premoženjskega stanja, spolne usmerjenosti ali drugih osebnih okoliščin. </font><br>
<font size="4">	V zvezi z izpostavljeno problematiko velja opozoriti, da Zakon o delovnih razmerjih v drugem odstavku 6. člena z naštevanjem nekaterih najpomembnejših vidikov delovnih razmerij še bolj jasno nakazuje v zvezi s čim mora delodajalec delavcem zagotavljati enako obravnavo ne glede na osebne okoliščine, in sicer mora enako obravnavo med drugim zagotavljati tudi v zvezi s plačo. Zakon prepoveduje tako neposredno kot posredno diskriminacijo, pri čemer neposredna diskriminacija obstaja, če oseba zaradi določene osebne okoliščine bila, je ali bi lahko bila v enakih ali podobnih situacijah obravnava manj ugodno kot druga oseba. Posredna diskriminacija zaradi osebne okoliščine pa obstaja kadar je oseba z določeno osebno okoliščino bila, je ali bi lahko bila zaradi navidezno nevtralnega predpisa, merila ali prakse v enakih ali podobnih situacijah in pogojih v manj ugodnem položaju kot druge osebe, razen če ta predpis, merilo ali prakso objektivno opravičuje zakoniti cilj in če so sredstva za doseganje tega cilja ustrezna in potrebna. Manj ugodno obravnavanje delavcev, ki je povezano z nosečnostjo ali starševskim dopustom se tudi šteje za diskriminacijo.</font><br>
<font size="4">	Zakon o delovnih razmerjih določa tudi izjemo, ko različno obravnavanje temelječe na kakšni od osebnih okoliščin ne pomeni diskriminacije in je to torej dopustno. Gre za primere, ko je osebna okoliščina bistven in odločilen pogoj za delo, poleg tega pa mora prestati tudi test sorazmernosti, saj mora biti sorazmerna in upravičena zakonitim ciljem. </font><br>
<font size="4">	Upoštevaje navedeno lahko ugotovimo, da ureditev prepovedi diskriminacije izhaja iz sistema odprtega seznama osebnih okoliščin, saj je zagotovljeno varstvo pred nedopustnim manj ugodnim obravnavanjem na podlagi katerekoli osebne okoliščine. Ena izmed takšnih nedopustnih okoliščin bi lahko bila odsotnost delavca v določenem obdobju zaradi bolezni ali druge osebne okoliščine, v kolikor določitev takšne okoliščine ne predstavlja zakonsko dopustne izjeme. </font><br>
<font size="4">	Ministrstvo pristojno za delo si v okviru svojega delovanja prizadeva za zaščito pravic vseh delavcev in zasleduje enako obravnavo pri vseh vidikih delovnega razmerja, zato daje poudarek tudi o osveščanju delavskih pravicah tako delavcev kot delodajalcev. Informiranje in osveščanje o pravicah iz delovnega razmerja lahko izvajamo v okviru šestletnega projekta Inšpektorata Republike Slovenije za delo, odpravimo konflikte na delovnem mestu. Zelo uspešno pa smo informiranje in osveščanje izvajali tudi v že zaključenih projektih konzorcijev socialnih partnerjev in sicer Regijskega centra za dostojno delo Ljubljano in Regionalnega stičišča dostojnega dela Celje, ki sta v okviru svojih aktivnosti izvajala celovito storitev informiranja in svetovanja. </font><br>
<br>
<b><font size="4">6. TRAK: (ES) – 16.25</font></b><br>
<br>
<b><font size="4">	</font></b><font size="4">(nadaljevanje) In še na kratko opredelitev do predlaganih sklepov. In sicer prvi sklep govori o tem, da se predlaga Inšpektoratu Republike Slovenije za delo, da v letu 2022 izvede akcijo nadzora na področju diskriminacije pri izplačilih nagrad za poslovno uspešnost podjetja. Tukaj kot ministrstvo tak sklep podpiramo. </font><br>
<font size="4">	Pri drugem sklepu bi želela poudariti, da s temi podatki, ki tukaj nalagajo, da ministrstvo opravi analizo, ministrstvo ne razpolaga, da z njimi razpolaga in jih obdeluje IRSD in da je rok glede na način vodenja teh evidenc, ki se večinoma vodijo ročno in da določena osebna okoliščina ni identifikator pri evidentiranju kršitev, se nam ta rok 30 dni zdi izjemno kratek. Tako da če bo že ta sklep sprejet, bi predlagali, če lahko, 90 dni. </font><br>
<font size="4">	</font><br>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> (Ni vključena). Lahko vzamemo odmor in se dogovorimo o tem.</font><br>
<br>
<font size="4">	</font><b><font size="4">MATEJA RIBIČ:</font></b><font size="4"> Pri tretjem sklepu bi pa tako kot je bilo že prej predstavljeno želela povedati, da se to že izvaja in da je tak sklep v bistvu že v izvajanju. Od leta 2017 je ta Odpravimo konflikte na delovnem mestu. V teku sta tudi Delovanje regijskega centra za dostojno delo Ljubljana in pa Regionalno stičišče dostojnega dela Celje.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Najlepša hvala. </font><br>
<font size="4">	Predlagam, da morda ko opravimo vse te predstavitve vzamemo mogoče 10 minut odmora in mogoče uskladimo te sklepe. Kar se zadnjega tiče mogoče, da se napiše, da bi bil poudarek na teh božičnicah kot nekem posebnem primeru, da se malo izpostavim, ampak to se da vse dogovoriti. Tako da bi sedaj na tej točki raje nadaljevali.</font><br>
<font size="4">	K besedi vabim Zagovornika načela enakosti Miho Lobnika. Izvolite.</font><br>
<br>
<font size="4">	</font><b><font size="4">MIHA LOBNIK:</font></b><font size="4"> Spoštovana predsednica Komisije gospa Nataša Sukič, spoštovane članice in člani! Lepo pozdravljeni tudi vsi ostali vabljeni. </font><br>
<font size="4">	Zagovornik načela enakosti je večkrat doslej, torej štirinajstkrat, prejel prijavo oziroma predlog za obravnavo zatrjevane diskriminacije v zvezi z izplačilom letne nagrade za poslovno uspešnost. V zvezi s tem smo izdali 9 odločb, v katerih smo ugotovili diskriminacijo, v dveh primerih pa smo postopek ustavili, ker prijavitelj ni predložil zadostnih dokazov za svoje navedbe. V treh primerih pa postopek trenutno še poteka. </font><br>
<font size="4">	Ugotovitve: V primerih ko je Zagovornik ugotovil diskriminacijo pri božičnici, je to običajno ugotovil zato, ker so bila merila za določitev višine božičnice, čeprav so veljala za vse zaposlene enako, v slabši položaj postavljala zaposlene zaradi njihovih osebnih okoliščin zdravstvenega stanja, starševstva, nosečnosti, družinskega statusa in tudi spola. </font><br>
<font size="4">	Zagovornik je v obravnavanih primerih največkrat ugotovil posredno diskriminacijo, ki jo opisuje drugi odstavek 6. člena Zakona o varstvu pred diskriminacijo, da so torej podjetja določila merila, v katerih so govorila o odsotnosti na splošno in so bila na videz ta merila za vse enaka. Njihov učinek pa je bil v praksi tak, da je negativno vplival samo na zaposlene, ki so bili z dela odsotni zaradi prej opisanih osebnih okoliščin. Ugotovili smo torej tudi obstoj neposredne diskriminacije. V enem primeru, ko je podjetje izrecno navedlo, da bodo nižjo božičnico prejeli zaposleni, ki bodo med letom odsotni zaradi bolezni. </font><br>
<font size="4">	Osebne okoliščine: Zagovornik je ugotovil diskriminacijo samo v primeru tistega prikrajšanja zaposlenih, pri katerih je prišlo do odsotnosti zaradi osebnih okoliščin. Kaj šteje kot osebna okoliščina določa Zakon o varstvu pred diskriminacijo. To so predvsem tiste prirojene in pridobljene osebne značilnosti, lastnosti stanja ali statusi, ki so praviloma trajno in nezdružljivo povezani z določenimi posamezniki in njihovo osebnostjo, zlasti identiteto ali pa jih posameznik ne spreminja zlahka. In mednje skladno s 1. členom ZVARD štejemo spol, narodnost, rasa, etično poreklo, jezik, vera ali prepričanje, invalidnost, starost, spolna usmerjenost, identiteta in spolni izraz, družbeni položaj, premoženjsko stanje, izobrazbo </font><br>
<font size="4">	</font><br>
<b><font size="4">7. TRAK: (ES) – 16.30</font></b><br>
<br>
<b><font size="4">	</font></b><font size="4">(nadaljevanje) ali katerakoli druga osebna okoliščina, ki ima tovrstne značilnosti. In v skladu z definicijo osebnih okoliščin Zagovornik med druge osebne okoliščine šteje nosečnost, starševstvo, družinski status, zdravstveno stanje in državljanstvo. Kriteriji se lahko nanašajo na vidike, ki niso povezani z osebnimi okoliščinami zaposlenih, torej dopustni kriteriji so seveda trajanja zaposlitve pri delodajalcu v posameznem letu, zaposlitev osebe za polni ali skrajšani delovni čas, zaposlitev za določenem delovnem mestu ali v določenem sektorju oziroma oddelku, zaposlitev na podlagi sistematizacije in na podlagi individualne vodstvene pogodbe in odsotnosti dela zaradi okoliščin, ki pa niso prej opisane v osebne okoliščine npr. neplačan dopust. </font><br>
<font size="4">	To pomeni, da niso sporni vsi kriteriji in vse časovne odsotnosti iz dela, temveč le tiste, ki so posledica osebnih okoliščin posameznika kakor jih določa Zakon o varstvu pred diskriminacijo. To so tiste lastnosti posameznika, kot rečeno, so prirojene in pridobljene, nesprejemljive in neodtuljive in jih posameznik načeloma ne more spremeniti oziroma od njega ali nje ne pričakujemo oziroma ne zahtevamo, da jih bo spremenil. Po obravnavanih primerih je to vključevalo spol, starševstvo in zdravstveno stanje.</font><br>
<font size="4">	Zagovornik je v odločbah večkrat opozoril na nujnost razlikovanja med nagrado za delovno uspešnost posameznika, torej individualno in nagrado za poslovno uspešnost podjetja. Gre za dva različna instrumenta. Individualno nagrado lahko posamezniki prejmejo za svoje dejanske delovne rezultate, poslovna uspešnost pa je nagrada za vse v delovnem razmerju, ki jo prejmejo pod pogojem, da je bila družba dovolj poslovno uspešna. Pri nagradi za poslovno uspešnost podjetja se dejanski prispevek posameznega ne vrednoti in so zato do izplačila dela plače za poslovno uspešnost upravičeni vsi, ki so bili v tistem letu v delovnem razmerju. Pri nagradi za individualni delovno uspešnost pa je prispevek posameznika k uspehu podjetja dejansko ovrednoten in bistven. Ko se podjetje odloči izplačati božičnico, mora pri tem upoštevati tudi prej opisano protidiskriminacijsko zakonodajo. Torej poslovna uspešnost se tudi drugače obdavčuje kot izplačilo individualne uspešnosti. </font><br>
<font size="4">	Še nekaj besed o skladnosti s sodno prakso. Odločitve Zagovornika so skladne s sodbo Vrhovnega sodišča Republike Slovenije. Sodba 8-145/2013 iz katere izhaja, da je bolniška odsotnost okoliščina, na katero posameznik nima nobenega vpliva in zato na njegove pravice iz delovnega razmerja ne more vplivati. Eno od podjetij, ki se z odločbo Zagovornika v preteklosti ni strinjalo, je pritožbo v skladu z zakonom vložilo na Upravno sodišče. Upravno sodišče je novembra lani v zvezi s tem primerom v celoti pritrdilo zagovornikovi odločbi. Na Upravnem sodišču sedaj potekata še dva postopka, ki sta bila proti odločbi Zagovornika vloženi v preteklem letu. </font><br>
<font size="4">	Pri Zagovorniku smo seznanjeni s tem, da nekateri delodajalci pri določanju višine poslovne uspešnosti na posameznega zaposlenega ne uporabljajo oziroma ne uporabljajo več kriterija odsotnosti oziroma prisotnosti na delu, temveč druge kriterije. Ob tem pa nekateri delodajalci vsem, ki so bili pri njih zaposleni celo leto, izplačujejo poslovno uspešnost v enaki višini.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Najlepša hvala. </font><br>
<font size="4">Sedaj pa besedo predajam Jasmini Rakita Cencelj, direktorici Inšpekcije nadzora delovnih razmerij. Izvolite.</font><br>
<br>
<b><font size="4">JASMINA RAKITA CENCELJ:</font></b><font size="4"> Najlepša hvala za besedo, predsedujoča. Lepo pozdravljeni tudi vse članice in člani Komisije kot tudi vsi ostali vabljeni.</font><br>
<br>
<b><font size="4">8. TRAK: (ES) - 16.35</font></b><br>
<br>
<b><font size="4">	</font></b><font size="4">(nadaljevanje) Poskušala bom danes malo predstaviti v bistvu aktivnosti Inšpektorata za delo in mogoče tudi komentirala ta sklep, ki je predlagan, ki se nanaša na Inšpektorat za delo.</font><br>
<font size="4">	Inšpektorat za delo izvajanju delovno-pravne zakonodaje, ki se nanaša na splošno naplačilo za delo že zadnja leta posveča precej pozornosti, kajti v bistvu na to temo prejemamo številne prijave kot tudi ugotovimo največ kršitev na področju delovnih razmerij. Ta trend se nadaljuje tudi v letošnjem letu, saj je trenutno skupaj evidentiranih 9.608 kršitev. To se pravi vseh iz področja delovnih razmerij. Od tega se nanaša kar 5.845 kršitev na področju plačila za delo, na splošno govorim. Od tega največ zapade potem na neizplačilo  regresa, in sicer beležimo trenutno, to so seveda trenutni podatki, ker leto še ni končano, 3.775 kršitev. In moram povedati, da temu področju posvečamo pozornost na način, da izvajamo tudi poostren celoletni nadzor, tako da na tem področju smo že, bom rekla, tudi poleg ostalih aktivnosti izvajali že dosedaj usmerjene nadzore. </font><br>
<font size="4">	Glede izplačila božičnice, to bom pač ta termin uporabila, saj prej so bile predstavljene pravne podlage, pa lahko rečemo, da gre za zelo redke prijave zaenkrat. Če pogledamo prejšnji obseg, ko sem navedla prejšnje podatke in zato tudi posledično ugotovimo manj kršitev. Približno smo jih nekako beležili okoli 10 na leto, pri čemer smo vključili tudi obravnavo vseh teh zadev, ki nam jih je posredoval Zagovornik.</font><br>
<font size="4">Ugotovljene kršitve glede enakopravne obravnave pa se ne vštevajo v številčne podatke o plačilu za delo, tiste, ki sem jih prej navedla, temveč se vštevajo v podatke o prepovedi kršitve diskriminacije, kajti tovrstne zadeve obravnavamo iz vidika neenakopravne obravnave.  </font><br>
<font size="4">Inšpektorat za delo kot, sem omenila, obravnava vse primere, ki nam jih posreduje tudi Zagovornik načela enakosti. Seveda časovni potek nadzornih dejanj pa se izvaja v okviru razpoložljivih zmožnosti, saj tudi inšpektorji za delo zaradi razmer povezanih z novim korona virusom poostreno in prednostno izvajajo nadzore nad izvajanjem Zakona o nalezljivih bolezni pač v okviru podeljenih pristojnosti.</font><br>
<font size="4">Poudarjamo pa, da se inšpekcijski nadzori glede na tematiko plačil različnih višin božičnic in diskriminatornih pravil zanje izvajajo oziroma so se do sedaj izvajali pretežno na podlagi prejetih prijav oziroma predlogov v konkretnih primerih, saj kot je bilo omenjeno božičnica ni posebej regulirana v Zakonu o delovnih razmerjih oziroma v drugih veljavnih delovno-pravni zakonodaji, zato k plačilu nagrad za poslovno uspešnost, kot ta termin imenuje ZDR, torej niso zavezani vsi delodajalci. Večinoma pa seveda, kot je bilo že omenjeno, je plačilo božičnice pač prepuščeno kolektivnemu dogovarjanju oziroma je predmet splošnih aktov delodajalcev ali pa je lahko tudi predmet pogodbe o zaposlitvi.</font><br>
<font size="4">Ugotovljene kršitve prepovedi diskriminacija, ki jih pač ugotovi Inšpektorat za delo predstavljajo prekršek po Zakonu o delovnih razmerjih, po Zakonu o varstvu pred diskriminacijo. Povedano pa pomeni, da inšpektor za delo lahko v primeru ugotovljene kršitve izreče le sankcijo o prekrškovnem postopku. Treba pa se je zavedati, da Inšpektorat za delo ne razpolaga s pravnimi podlagami na podlagi bi delodajalcu naložil izplačilo božičnice. Kajti neizplačilo te nagrade za poslovno uspešnost, o kateri govorimo, ali pa prenizko izplačilo predstavlja denarno terjatev, ki jo lahko delavec terja le s tožbo na pristojnem Delovnem sodišču ali v mediaciji. To se je treba tudi zavedati.</font><br>
<font size="4">Omenjena je bila tudi naša projekta enota. Gospa državna sekretarka je to omenila. Mislim, da do danes, projekta enota deluje že kar nekaj let, ni bilo niti enega primera evidentiranega, da bi bil izveden postopek posredovanja v sporu.</font><br>
<font size="4">Moram tukaj poudariti, da za te postopke je potrebno tudi soglasje delodajalca, kajti v bistvu so neke zakonske predpostavke na podlagi katerih lahko te postopke torej izvajamo.</font><br>
<font size="4">Moram pa povedati, da Inšpektorat za delo tudi na obravnavanem področju tudi izvaja kar precej svoje preventivne vloge, in sicer v obliki nudenja strokovne pomoči vlagateljem, ki vprašanja v zvezi z plačevanjem božičnice </font><br>
<br>
<b><font size="4">9. TRAK – (ŠS) 16.45</font></b><br>
<br>
<font size="4">	(nadaljevanje) na nas naslavljajo običajno ob koncu leta in do sedaj je bila nekako praksa taka, da so teh vprašanj prejeli bistveno več kot pa samih prijav in na ta vprašanja smo poskušali dati obširne in zadovoljive odgovore.</font><br>
<font size="4">	No vsekakor pa se strinjamo, da se praksa v primerih, ko delodajalec, pri katerih za odmero denarne nagrade za poslovno uspešnost upošteva prisotnost delavcev na delu oziroma odsotnost bolniškega staleža precej problematična vsaj z dveh vidikov, katera v širšem smislu sodita v pristojnost inšpektorata za delo in sicer glede posredne diskriminacije zaposlenih delavcev, kajti zaradi navidezne nevtralnega kriterija oziroma merila prisotnosti na delu in s tem večjega prispevka produktivnosti delodajalca so pač te osebe z določenimi osebnimi okoliščinami a ne, ki so že bile predhodno izpostavljene seveda postavljene v manj ugoden položaj kot druge osebe, in sicer noseče delavke, delavke s kroničnimi boleznimi in dalj časa trajajočimi boleznimi ali poškodbami, ki terjajo več zdravstvene nege, posege ali rehabilitacijo, delavci ali delavke s statusom invalida potem delavci ali delavke, ki negujejo ali spremljajo družinskega člana v primerih bolezni ali poškodb. Potem imamo tukaj še samohranilce, samohranilke v bistvu, ki težje usklajujejo svojo poklicno in družinsko življenje in nenazadnje tudi starejši delavci.</font><br>
<font size="4">	Zaradi svojih osebnih okoliščin, kot je torej zdravstveno stanje, invalidnost, družinsko stanje, nosečnost, materinstvo, očetovstvo in starost in tako dalje, kajti zakon, kot je bilo omenjeno, ponuja široki krog osebnih okoliščin, bodo ti delavci seveda težje dosegli kriterij prisotnosti na delu oziroma odsotnosti bolniške s čimer bodo seveda postavljeni v manj ugoden položaj v primerjavi z delavci, ki na navedenih pač osebnih okoliščin nimajo in seveda so s tega vidika potem tudi ti delavci, ki so ranljive skupine prikrajšani.</font><br>
<font size="4">	Bi pa nenazadnje seveda želela še na en vidik opozorit kateri se nam tudi na inšpektoratu za delo zdi precej pomemben, in sicer, da lahko take prakse spodbujajo prezentizem na delovnem mestu. Zdaj praksa, da delodajalec nagrajuje delavce, da ne izostajajo iz dela oziroma ne koristijo zdravstvene odsotnosti z dela takrat, ko so bolni, ko se slabo recimo počutijo, ko so v slabem psihofizičnem stanju je lahko zelo problematična z vidika zagotavljanja varnosti in zdravja pri delu kajti tudi to je ena od temeljnih obveznosti delodajalca. In po nekaterih strokovnih ocenah, to so mi pač povedali kolegi, ker jaz tega področja ne pokrivam lahko predstavlja za delodajalca taka praksa tudi veliko višji strošek, kot sam absentizem in to vprašanje pa se nam zdaj zdi pomembno še posebej v tem času, ko se soočamo s pač korona virusno boleznijo, tako da recimo da bi delavec se bal prit v službo, mislim it v bolniški stalež in bi prišel bolan na delo zato, da ne bi bil prikrajšan recimo, to se nam zdi v bistvu res nesprejemljivo z vidika varnosti in zdravja pri delu in vsekakor, če mislim inšpektorat je tudi pripravljen seveda izvedet to akcijo, v kolikor bo to izglasovano. Hvala lepa. </font><br>
<br>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala za to res izčrpna pojasnila. Zdaj, če prav vidim, predstavnikov sindikatov ni danes, opravičil se je samo eden. Prav. Predlagatelj želi besedo, preden bi odprla seveda odprla razpravo poslank in poslancev. Izvoli.</font><br>
<br>
<b><font size="4">	PRIMOŽ SITER (PS Levica):</font></b><font size="4"> Ja, hvala lepa za besedo Nataša. Hvala lepa vsem za ta v bistvu navdušujoča odgovore oziroma prispevke. </font><br>
<font size="4">	Zdaj jaz bi tako za morebiti čisto za tehnično razumevanje snovi najprej še enkrat poudaril, kar je gospod Lobnik že nakazal. Mi danes govorimo, ker vem, da je tudi na terenu razumevanje te problematike, to mora bit največja dilema. Mi, ko govorimo o uspešnosti nagrajevanju uspešnosti, mi imamo tukaj dve kategoriji. Se pravi, eno je poslovna uspešnost, ki pritiče podjetju, drugo je delovna uspešnost, ki pritiče posamezniku, delavki oziroma delavcu in mi danes govorimo oziroma problematiziramo ta del, </font><br>
<br>
<b><font size="4">10. TRAK – (ŠS) 16.50</font></b><br>
<br>
<font size="4">	(nadaljevanje) ko se poslovna uspešnost ne prevede v božičnico. </font><br>
<font size="4">	Se pravi poslovna uspešnost, ki je tudi po ZDR-ju definirana kot nagrada torej za vse, če je podjetje uspešno. Torej za vse, ki so bili v tem časovnem obdobju zaposleni, če se ta ne prevede tudi v nagrajevanje delavk in delavcev in primeru diskriminacije na katere smo opozorili so torej primeri kršenja tega, te zakonske določbe. Ne govorimo o nenagrajevanju posameznikove uspešnosti torej delovne uspešnosti za delavca.</font><br>
<font size="4">	Toliko samo, če se bo morebiti tudi razprava razširila v to smer, še posebej v gospodarstvu recimo v zasebnih panogah jaz verjamem, da bi ta stvar znala biti mogoče komu, bi morebiti kdo potreboval še en vpogled v to.</font><br>
<font size="4">	Zdaj pa kar k ministrstvu bom šel na zadnje, ker se bom tudi uprl na predlagano spremembo sklepa. Zdaj hvala lepa gospa … Cenzelj za tole ta odziv iz inšpektorata. Zdaj sam sem tudi želel v bistvu opozoriti na ta problem prezentizma, ki mislim, da je kot ste omenili v tem času še toliko bolj alarmantna torej okoliščina, prezentizem torej pomeni zahtevana prisotnost na delovnem mestu ne glede na kar koli. Ne glede na delovno pravno zakonodajo ali pa v teh aktualnem družbenem in javno zdravstvenem stanju ne glede na epidemijo ali nevarnost širjenja le-te.</font><br>
<font size="4">	Žal praksa, ki smo jo v zadnjih dveh letih pri slovenskih delodajalcih prevečkrat videli. Na eni strani  smo zapirali so se zapirale šole in neke družbene dejavnosti, na drugi strani pa smo bili priča tem prezentizmu za vsako ceno v halah in natrpanih pisarnah in smo se potem spraševali, zakaj so številke okuženih takšne, kakršne so. </font><br>
<font size="4">	Ok, zdaj pa hvala lepa gospa Ribič tudi za vaš odziv. Jaz v imenu predlagateljev nimam nikakršne težave za to, da ošilimo te sklepe, kot ste predlagali. Torej, če prav razumem s 1. sklepom, kjer inšpektorat predlagamo inšpektoratu, da izvede akcijo nadzora na področju diskriminacije nimate težav, da bi drugega prebesedili. Torej tistega, ki govori o analizi o vrstah in pogostostih plačne diskriminacije zaposlenih. Torej na podlagi osebnih okoliščin, da bi če prav razumem preusmerili to stvar na inšpektorat, če sem prav razumel in podaljšali se pravi 30 dni na 90 dni.</font><br>
<font size="4">	Potem pa tudi pri 3. sklepu pa tudi 3. sklep, ki poziva ministrstvo, da pristopi k organizaciji neke nacionalne kampanje za ozaveščenje pa bi jaz tukaj kot predlagatelj sledil morebiti predlogu kolegice Nataše Sukič, ki je predlagala, da gremo poentirano torej na poudarek na področje pravic pri izplačilu letne nagrade za poslovno uspešnost. Torej da komisija poziva ministrstvo, da pristopi k organizaciji nacionalne kampanje za ozaveščanje zaposlenih in iskalcev zaposlitve v njihovih pravicah še posebej oziroma s poudarkom na področju pravic do izplačilu letne nagrade za poslovno uspešnost. </font><br>
<font size="4">	Jaz mislim, da bi to bil tak skupen imenovalec s katerim bi bili vsi zadovoljni. Toliko za enkrat. Hvala.</font><br>
<br>
<b><font size="4">	PREDSEDNICA NATAŠA SUKIČ:</font></b><font size="4"> Ja, najlepša hvala. Jaz se tudi mislim, da bomo vzeli potem ta odmor kratek, da sformuliramo, da bo to res stalo in res ne vidim nobenega problema, da se to preformulira.</font><br>
<font size="4">	Sedaj pa vabim k besedi poslanke in poslance, če želi kdo kaj morda razpravljati. Ne želi, potem bom jaz preden mogoče vzamemo odmor samo zaokrožila.</font><br>
<font size="4">	Jaz se tudi zahvaljujem za ta zelo kvalitetne prispevke vseh. Saj stvar je relativno zelo jasna. Če nas nekdo zdaj prvič posluša. Na žalost je tako, da pač prihaja do situacij.</font><br>
<br>
<b><font size="4">11. TRAK – (ŠS) 16.55</font></b><br>
<br>
<font size="4">	(nadaljevanje) Imamo dva problema po mojem mnenju. Eno je, da delavke in delavci niti niso zares dovolj osveščeni, da bi prijavljali zagovorniku enakih možnosti te primere diskriminacije pa zato morda, če bomo izvedli to široko nacionalno kampanijo s tem poudarkom s točno s fokusom na to bo morda se odprlo še več takih primerov, kar bo seveda tudi v pomoč inšpektoratu za delo, da boste lažje torej detektirali te situacije in da se potem neka skupna strategija o bodočnosti nastavi kako se s temi problemi pravzaprav spopadati. </font><br>
<font size="4">	Kajti dejstvo je, da sploh v teh časih korona krize, kjer je res problem, kjer je spet ne bomo rekli imamo spet več problemov in to je, da vsaj dva problema sta torej zdaj že zakaj se recimo delavke in delavci z blagimi simptomi so se odločali, da hodijo raje na delo. Eno je, da če so, če bi ostali doma bi že itak dobili manjše nadomestilo dohodka in zdaj tisti, ki imajo samo 80% plače in tisti, ki imajo zelo nizke plače za njih je to verjetno precej težka okoliščina in potem so raje pač hodili na delo. To je en vidik na katerega že vseskozi opozarjamo.</font><br>
<font size="4">	Drugi je pa seveda tudi ta, ki se zdaj izkazuje pri tej 13 plači oziroma tako imenovani božičnici, kjer pa ponovno zapadejo pač na žalost v to situacijo, da je potem njihova božičnica okrnjena. Tako da jaz mislim, da je to danes zelo koristna razprava, da odpiramo neko temo o kateri se morda premalo ve. Vsaj javno se ne govori zadosti, tako da se zahvaljujem res zagovorniku načela enakosti, da je sprožil to pomembno pobudo in da jo lahko obravnavamo na pristojni komisiji, ki se seveda ukvarja s kršitvami človekovih pravic iz vseh področjih življenja. Seveda tudi iz področja dela. </font><br>
<font size="4">	Tako da spoštovane in spoštovani, če nimate nič proti, bi jaz, mislim, da rabimo kaj 10 minut, maksimalno 5 minut. 5 minut vzamemo odmora, da samo sformuliramo te sklepe, da bomo vsi zadovoljni z njimi in potem morda in potem nadaljujemo s sejo. Tako da nadaljujemo sejo ob 5 bomo rekli no, da bo zaokrožena številka. 7 minut imamo torej na voljo. Hvala lepa za enkrat. </font><br>
<br>
<font size="4">	(Seja je bila prekinjena ob 16.58.)</font><br>
<br>
<b><font size="4">12. TRAK – (ŠS) 17.00</font></b><br>
<br>
<font size="4">	(Seja se je nadaljevala ob 17.00.)</font><br>
<br>
<b><font size="4">	PREDSEDNICA NATAŠA SUKIČ:</font></b><font size="4"> Spoštovane in spoštovani, ura je natanko 5, tako kot smo rekli. Nadaljujemo s prekinjeno. K besedi se je prijavil še predlagatelj Primož Siter. Izvolite.</font><br>
<br>
<b><font size="4">	PRIMOŽ SITER (PS Levica):</font></b><font size="4"> Ja, hvala lepa za besedo. Zdaj samo pred glasovanje nekaj sklepnih torej misli ob tem, kako smo vsebino sklepov zdaj uskladili.</font><br>
<font size="4">	Torej pred sabo imamo tri sklepe, ki so usklajeni z Ministrstvom, ki mu v končni fazi tudi dajemo napotke oziroma pozive s sklepi. Sem vesel in se tukaj zahvaljujem predstavnici ministrstva, da je pokazala to pripravljenost sodelovat. Zdaj jaz verjamem, da bodo tudi poslanke in poslanci iz koalicijskih vrst sledili svojim kolegom iz pristojnega ministrstva in te sklepe podprli. </font><br>
<font size="4">	Sicer pa o sklepih takole, 1. v imenu Komisije za peticije predlaga inšpektoratu za delo, da v naslednjem letu izvede akcijo nadzora na področju diskriminacije pri izplačilu nagrad za poslovno uspešnost podjetja. Torej, da bo inšpektorat za delo v bistvu opravil tisto, k čemu so zdaj sami delavci v povezavi z zagovornikom načela enakosti nekako v svojem delu storili.</font><br>
<font size="4">	Potem 2. sklep, pri tem sklepu je tudi že predstavnica ministrstva nekako potrdila strinjanje. Pri 2. sklepu Komisija poziva Ministrstvo za delo, ni s tem smo se največ, najbolj usklajevali in v njem Ministrstvo za delo torej pozivamo, da izvede analizo o vrstah in pogostosti plačne diskriminacije zaposlenih na podlagi osebnih okoliščin, pregled relevantnih zakonskih določb in predloge za njihovo izboljšavo. Torej te tri točke ter o tem v roku 30 dni in ne v roku 90 dni se opravičujem in ne 30, kot smo sprva poroča komisiji. Torej nekako do 21.marca.</font><br>
<font size="4">	Potem pa 3. sklep, Komisija poziva Ministrstvo za delo, da pristopi k organizaciji nacionalne kampanije za ozaveščanje zaposlenih in iskalcev zaposlitve o njihovih pravicah z dodatkom zdaj s poudarkom na področju pravic pri izplačilu letne nagrade za poslovno uspešnost podjetja. </font><br>
<font size="4">	Torej najlepša hvala vsem za razpravo oziroma za prispevke in ministrstvu za podporo torej pri teh sklepih, poslankam in poslancem, ki jih boste podprli pa tudi prav tako hvala lepa.</font><br>
<br>
<b><font size="4">	PREDSEDNICA NATAŠA SUKIČ:</font></b><font size="4"> Ja, hvala lepa. Zdaj med tem sem prejela opravičilo poslanke Tine Heferle, ki ima neodložljive druge obveznosti na žalost je bila, je že itak nadomeščala. Imamo pač tak dan, tako da ugotavljam, da ta trenutek na žalost resnično nismo sklepčni tako kot je ugotovil že pred mano kolega Černigoj, zato na žalost več kot očitno danes ne bomo mogli glasovati o sklepih. Sem pa vesela, da smo te sklepe uskladili z najbolj pristojnimi, se pravi z Ministrstvom za delo, družino in socialne zadeve in pa seveda z inšpektoratom za delo.</font><br>
<font size="4">	Pa naj še enkrat te usklajene sklepe preberem, ker bodo pač to ti sklepi, o katerih bomo glasovali v nadaljevanju seje, ki bo pač se bomo dogovorili. Verjetno jo bom sklicala na način, da bomo tisti dan potem imeli še kakšno sejo, da smo čim bolj racionalni s časom, da ne bomo poslanke in poslance mučili samo zato, da pridejo zaradi enega samega glasovanja na komisiji.</font><br>
<font size="4">	Torej 1. klep se glasi: Komisija za peticije, človekove pravice in enake možnosti predlaga Inšpektoratu Republike Slovenije za delo, da v letu 2022 izvede akcijo nadzora na področju diskriminacije pri izplačilih nagrad za poslovno uspešnost podjetja v oklepaju lahko dodam tako imenovane božičnice.</font><br>
<font size="4">	2. sklep: Komisija za peticije, človekove pravice in enake možnosti poziva Ministrstvo za delo, družino, socialne zadeve in enake možnosti, da izvede analizo o vrstah in pogostostih plačne diskriminacije zaposlenih na podlagi osebnih okoliščin, pregled relevantnih zakonskih določb in predloge za njihovo izboljšavo ter o tem v roku 90 dni poroča komisiji in </font><br>
<br>
<b><font size="4">13. TRAK – (ŠS) 17.05</font></b><br>
<br>
<font size="4">	(nadaljevanje) 3. sklep: Komisija za peticije, človekove pravice in enake možnosti poziva Ministrstvo za delo, družino, socialne zadeve in enake možnosti, da pristopi k organizaciji nacionalne kampanije za ozaveščanje zaposlenih in iskalcev zaposlitve o njihovih pravicah s poudarkom na področju pravic pri izplačilu letne nagrade za poslovno uspešnost podjetja.</font><br>
<font size="4">	Tako da, jaz sem zelo vesela, da smo tako pozitivno naravnane sklepe sprejeli tik pred Božičem. Govorimo vendarle o božičnici in o žalostni realnosti ko nekateri pač niso deležni takšnega plačila, kot bi ga morali ali moralo biti. Vsem skupaj se zelo, zelo lepo zahvaljujem za današnje prispevke in vam želim srečno novo leto. Hvala lepa.</font><br>
<br>
<b><font size="4">Seja je končana  21. decembra 2021 ob 17.06</font></b><font size="4">.</font>