<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">77. seja</font></b></p></div><div align="center"><b><font size="4">(17. marec 2021)</font></b></div><br>
<br>
<b><font size="4">Sejo je vodila Monika Gregorčič, predsednica Odbora za zunanjo politiko.</font></b><br>
<b><font size="4">Odprt drl seje se je začel ob 9.31.</font></b><br>
<br>
<b><font size="4">1. TRAK: (IP) </font></b><br>
<br>
<b><font size="4">PREDSEDNICA MONIKA GREGORČIČ: </font></b><font size="4">Spoštovane kolegice in kolegi, nadaljujemo s 77. sejo Odbora za zunanjo politiko, ki je zdaj za javnost odprta. Medtem smo prejeli še eno opravičilo. In sicer je danes s seje upravičeno odsoten dr. Matej Tašner Vatovec iz Poslanske skupine Levica. </font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO. </font></b><br>
<font size="4">Na začetku vas kot običajno samo spomnim na smiselno uporabo Poslovnika, da ustna predstavitev poslanskega vprašanja traja tri minute, dopolnilno vprašanje poslanca dve minuti in poslanec lahko na eni seji postavi največ dve  vprašanji. </font><br>
<font size="4">Prvi dobi besedo za postavitev vprašanja gospod Matjaž Nemec. Izvolite. </font><br>
<br>
<font size="4"> </font><b><font size="4">MATJAŽ NEMEC (PS SD): </font></b><font size="4">Dober dan, hvala lepa, predsedujoča. Spoštovani minister. Spoštovane kolegice, kolegi. </font><br>
<font size="4">Prvo od mojih dveh vprašanj se bo dotikalo nadaljevanja te seje. In sicer 4. točke, kjer bomo razpravljali tudi o ustanovitvi skupine prijateljstva s Tajvanom. V parlamentarni praksi je, da v vsakem mandatu, v času teka mandata parlamenta se formirajo skupine prijateljstva, ki so orodje za, bom rekel, neko parlamentarno diplomacijo in krepitve v odnosu z državami širom sveta, ne samo v Evropski uniji. Za Republiko Slovenijo je znano, zaradi naše preteklosti, to nam priznavajo tudi večinoma naši evropski kolegi, da imamo posebno afiniteto do tistih pokrajin, regij, ki se znotraj svoje države borijo za neko večjo avtonomijo, za neko večjo samostojnost. </font><br>
<font size="4">Danes bomo pa odločali o tem, da bomo ustanovili skupino prijateljstva, katera je predmet bil pogovorov že v preteklih mandatih, preteklih letih. Govorim o ustanovitvi skupine prijateljstva s Tajvanom. Namreč, Zakonodajno-pravna služba nas na podlagi zaprosila o mnenju v svojem zadnjem odstavku, ne bom ga bral zaradi omejitve časa, ampak verjamem, da ste si ga prebrali, tudi na Ministrstvu za zunanje zadeve, v svojem predzadnjem odstavku piše: »Obveznost ravnanja Državnega zbora v skladu z uredbo se tako nanaša tudi na določbo tretjega odstavka skupne izjave, s katero Vlada Republike Slovenije priznava, da je Vlada Ljudske republike Kitajske edina zakonita Vlada Kitajske in da je Tajvan neodtujljiv del kitajskega ozemlja.« Zakaj to govorim? Govorim o tem in sprašujem, kakšno je stališče Ministrstva za zunanje zadeve in mogoče celo vaše osebno, spoštovani minister, kajti tukaj se slovenski parlament odpira zelo pomembna vprašanja v odnosu ne samo do Tajvana, ampak predvsem do Ljudske republike Kitajske. Vemo, da Ljudska republika Kitajska je drugo največje gospodarstvo, vemo, da si naše gospodarstvo zelo prizadeva, da bi bilo še močneje prisotno na tem hitro rastočem trgu,</font><br>
<br>
<b><font size="4">2. TRAK: (IP) – 9.35</font></b><br>
<br>
<b><font size="4">	</font></b><font size="4">(nadaljevanje) ki bo v naslednjih letih prevzel vodilno vlogo, kar se tiče gospodarske sile. Torej, za primerjavo, sicer je zelo nehvaležno podajati tovrstne primerjave, je, kako bi bilo, če bi se mi opredeljevali do ene od, bom rekel, držav Združenih držav Amerike ali pa protektoratu, kot je recimo Portoriko, kot primerjava, sicer je nehvaležna. Zanima me, ali bi lahko s takšnim dejanjem ne glede na zelo dobre odnose s Tajvanom, in si želimo seveda tudi okrepiti, lahko spremenilo odnose z drugo največjo gospodarsko velesilo, govorim o Ljudski republiki Kitajski, kot že rečeno, gre za drugo največje gospodarstvo, ki ima perspektivo postati največje, kjer si naši gospodarstveniki, naše gospodarstvo zelo prizadeva biti še močneje prisotno. Ali bi to lahko poslabšalo naš položaj v Ljudski republiki Kitajski in ali bi to lahko škodovalo našemu gospodarstvu? </font><br>
<font size="4">	Hvala lepa. </font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Naslednji na vrsti bo dobil besedo gospod Jožef Horvat. Samo dovolite mi še eno obvestilo, da danes gospa Tina Heferle nadomešča poslanko gospod Lidijo Divjak Mirnik iz Poslanske skupine LMŠ. </font><br>
<font size="4">	Gospod Jožef Horvat, izvolite. </font><br>
<br>
<b><font size="4">	JOŽEF HORVAT (PS NSi): </font></b><font size="4">Hvala za besedo, spoštovana gospa predsednica. Spoštovani gospod minister, kolegice in kolegi. </font><br>
<font size="4">	Priznam. Mojega vprašanja za ministra za zunanje zadeve ne bi bilo, če bi Odbor za zunanjo politiko bil bolj obveščen preko depeš, in sicer s strani veleposlaništva Republike Slovenije v Beogradu. Te depeše so zelo skromne, jih je zelo malo, vsaj tistih, do katerih lahko dostopamo člani Odbora za zunanjo politiko. Zakaj gre? Spoštovani gospod minister, evropska poslanka iz Slovenije in voditeljica Socialnih demokratov, gospa Tanja Fajon, je ponovno, nazadnje pa ob volitvah, parlamentarnih namreč, v Srbiji, razburila politično sceno v Srbiji. To vprašanje postavljam zato, gospod minister, ker mi je veliko do tega, da ima Slovenija s Srbijo dobre odnose. Namreč, predsednica odbora Evropskega parlamenta za odnose s Srbijo, gospa Tanja Fajon, je že pred časom govorila o ogroženosti demokracije in svobode medijev v Srbiji. Po, kot rečeno, lanskih parlamentarnih volitvah pa je očitke na račun srbskih medijev in demokracije ponovila. Med drugim je zapisala: »Po volitvah v Srbiji 21. junija,« lani namreč, »ne obstaja,« citiram, »ne obstaja več parlamentarna opozicija. To pa vodi v vprašanje legitimnosti celotnega sklica novega parlamenta.« In dodaja: »Nivo demokracije je po nedeljskih volitvah v Srbiji znatno padel, da o situaciji s svobodo medijev niti ne govorim.« </font><br>
<font size="4">	Zdaj, ta zadeva se je intenzivirala tudi januarja letos. Predsednik skupščine Srbije Ivica Dačić je izjavil, da se je predsednica odbora Evropskega parlamenta za stabilizacijo in pridružitev Srbije in EU Tanja Fajon diskreditirala zaradi pristranskega sodelovanja v medstrankarskem dialogu med koalicijo in opozicijo v Srbiji. Evropska poslanka iz Slovenije in voditeljica SD je v zadnjem obdobju že torej večkrat razburila politično sceno v Srbiji. Nekateri naši mediji generalno gledano sicer zelo skromno o tej zadevi poročajo, gre pa za očitno mednarodno zelo pomembno situacijo, vsaj po mojem razumevanju, in kot rečeno, nekateri mediji jo označijo kot persono non grata, resda da dajo to oznako v apostrofe in jaz osebno tudi ne razumem, da je s strani Srbije razglašena za persono non grata v skladu z dunajsko konvencijo o diplomaciji. </font><br>
<font size="4">	Torej, gospod minister, kako vi kot minister za zunanje zadeve ocenjujete to situacijo in kako ta neljuba, milo rečeno, neljuba situacija, to ravnanje evropske poslanke iz Republike Slovenije vpliva na odnose med Republiko Slovenijo in Srbijo? Hvala lepa. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Tudi sama bi želela zunanjemu ministru zastaviti kratko vprašanje. In sicer povezano z njegovim včerajšnjim delovnim obiskom v Ukrajini. Pa bi vas prosila, če nam lahko iz </font><br>
<br>
<b><font size="4">3. TRAK: (IP) – 9.40</font></b><br>
<br>
<b><font size="4">	</font></b><font size="4">(nadaljevanje) prve roke poveste kaj o vsebini vaših pogovorov, morebitnih dogovorov z ministrom za zunanje zadeve in predsednikom vlade Ukrajine ter generalno o vaši oceni tega obiska. </font><br>
<font size="4">	Pa bi vam kar dala besedo, spoštovani minister, za odziv na ta prvi niz treh vprašanj. Hvala. </font><br>
<br>
<b><font size="4">	DR. ANŽE LOGAR: </font></b><font size="4">Ja, hvala, predsednica. </font><br>
<font size="4">	Zdaj, kar se tiče vprašanje odnosov Republike Slovenije do Kitajske. Odnosi so dobri, sam se že relativno v začetku mojega mandata govoril s kitajskim zunanjim ministrom po telefonu. Nedavno je podpredsednik Vlade, gospod Počivalšek, gospodarski minister, sodeloval pri iniciativi 17 + 1, kjer je predstavljal stališče Republike Slovenije. V bistvu je ponovil tista ključna sporočila, ki so za Slovenijo pomembna v odnosu do Kitajske. Namreč, s Kitajsko imamo izrazito neuravnoteženo bilateralno menjavo, kjer večinoma proizvode uvozimo in le malo izvozimo, kar z vidika izvozne blagajne ni optimalno. In vsak odnos oziroma vsak stik z Ljudsko republiko Kitajsko predstavniki Vlade Republike Slovenije izkoristijo za opozarjanje na to, da je potrebno uravnotežiti bilateralno menjavo. </font><br>
<font size="4">	Kar se tiče odnosov s Tajvanom, je tu stališče Republike Slovenije nespremenjeno. Slovenija in tudi ostali svet deluje v smeri politike ene Kitajske, kar konkretno v zvezi s Tajvanom to pomeni, da gre za odpoved uradnih stikov s Tajvanom, ne pa tudi gospodarske in kulturne izmenjave oziroma sodelovanja. Republika Slovenija deluje tudi v Evropski uniji in večino odnosov s Kitajsko države Evropske unije so povezane z odnosi Evropska unija-Kitajska. Kot veste, je bilo konec lanskega leta doseženo soglasje na ravni institucij v zvezi s sporazumom o investicijah s Kitajsko in v okviru tega Republika Slovenija tudi udejanja svoje interese. </font><br>
<font size="4">	Kar se tiče vprašanja Tajvana, imajo številne države članice gospodarska predstavništva v Tajvanu, preko katerih udejanjajo svoje gospodarske interese. In nekateri parlamenti v državah članicah imajo tudi skupine prijateljstev s Tajvanom. Glede na to, da nisem dobil nobenega uradnega zaprosila v zvezi s skupino prijateljstva s Tajvanom, več od tega s strani Ministrstva za zunanje zadeve nimam za dodati. </font><br>
<font size="4">	Kar se tiče vprašanja gospoda Horvata, in sicer javnih nastopov evropske poslanke Tanje Fajon, ki pač javno izraža težka stališča do notranjepolitičnih tem drugih držav. Lahko z obžalovanjem ugotovim samo to, da podobna stališča izraža tudi o Sloveniji v Evropskem parlamentu, kar zagotovo ne pripomore k ugledu Slovenije. Največ pa pove to o tistem, ki te besede izreka o svoji lastni domovini. </font><br>
<font size="4">	Kar se tiče vprašanja njenih izjav v zvezi s Srbijo, vprašanje je bilo, kako to vpliva na odnose med Republiko Slovenijo in Srbijo. Zdaj, če bi bila Tanja Fajon zunanja ministrica, bi to zelo slabo vplivalo na odnose Republike Slovenije do Srbije. Ker pa imam sam dobre odnose s predstavniki Vlade Republike Srbije in tudi ostali predsedniki oziroma predstavniki Vlade, gre pa to verjetno bolj za vprašanje predstavnikov Vlade Republike Srbije napram evropski poslanki Tanji Fajon. Moja želja pa vendarle je, da tisti, ki predstavlja Republiko Slovenijo na mednarodni sceni, deluje vedno v interesu Republike Slovenije, torej da v tej smeri tudi uravnoteži oziroma sporočajo tiste stvari, ki so za nas ključnega pomena. Ali pa, če so na neki drugi misiji s svojimi dejanji </font><br>
<br>
<b><font size="4">4. TRAK: (IP) – 9.45</font></b><br>
<br>
<b><font size="4">	</font></b><font size="4">(nadaljevanje) in ne škodijo ugledu Republike Slovenije. </font><br>
<font size="4">	Kar se tiče vprašanja predsednice Odbora za zunanjo politiko, gospe Gregorčič, o mojem obisku v Ukrajini. Ukrajina je relativno velik trg, približno 45 milijonov ljudi. Gre za trg, ki se bliskovito razvija, in trg, ki je bil v nekem pogledu zanemarjen iz enega preprostega razloga, ker pretekla zunanja politika je bila bolj usmerjena v še malce bolj vzhodno državo in je pozabljala na tkanje kulturnih in tudi gospodarskih vezi z Ukrajino. Sam smatram, da je Ukrajina velik potencial. Je tudi največji trg oziroma imamo največjo bilateralno menjavo z Ukrajino iz držav skupine vzhodnega partnerstva. Kot veste, bo v času slovenskega predsedovanja potekal vrh Evropske unije, vzhodno partnerstvo, in to je bil eden od razlogov, da sem obiskal Ukrajino. Srečal sem se tako z zunanjim ministrom kot s predsednikom Vlade kot s predsednikom njihovega parlamenta. In ključna razprava je bila o prioritetah, o perspektivi Ukrajine in o poglabljanju sodelovanja med obema državama. V okviru tega obiska je predsednik vlade obljubil povratni obisk v Ljubljani. Hkrati pa so predstavniki ukrajinske vlade potrdili njihov interes, da čim prej in ko bodo razmere to omogočale, naredijo vse, kar je v njihovi moči, da se vzpostavi neposredna letalska povezava med Kijevom in Ljubljano, ki bo bistveno omogočala in izboljšala gospodarsko sodelovanje med obema državama. </font><br>
<font size="4">	Kot veste je ukrajinski gospodarstvenik tudi lastnik Perutnine Ptuj. S strani zunanjega ministra sem sprejel pohvale, da s strani njihovega gospodarstva je jasna pohvala delu Vlade Republike Slovenije predvsem v smer zmanjšanja birokratskih ovir in želje po nadaljnjem sodelovanju. Hkrati pa v Ukrajino izvaža 35 večjih slovenskih podjetij in tudi izkušnje s tem trgom so več kot dobre. Tako da v tem pogledu mislim, da je, da velja okrepiti medsebojno sodelovanje. In ko bo situacija omogočala, torej ko bomo ustrezno precepljeni, bomo lahko v okviru teh bilateralnih izmenjav začeli tudi izmenjavo gospodarskih delegacij. In Ukrajina je en od teh trgov, ki v bistvu kar kliče po tem, da se tesneje povežemo. </font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Prošnjo za dopolnitev odgovora, gospod Matjaž Nemec, izvolite. </font><br>
<br>
<font size="4">	</font><b><font size="4">MATJAŽ NEMEC (PS SD): </font></b><font size="4">Hvala, predsedujoča. Jaz bom samo prebral zadnji odstavek mnenja Zakonodajno-pravne službe na temo ustanovitve skupine prijateljstva s Tajvanom. Zaradi tega, da bo za magnetogram jasno, kaj počnemo v tem trenutku in da zadeva gotovo ni v skladju z akti o delovanju tega odbora ali pa Ministrstva za zunanje zadeve, glede na to, da je pravilnik o mednarodni dejavnosti Državnega zbora v prvem odstavku 15. člena opredeljuje skupino prijateljstva v Državnem zboru kot neformalno obliko delovanja poslancev, ki se v Državnem zboru oblikuje glede na interes poslancev za sodelovanje s posamezno državo, ki odločitev Odbora za zunanjo politiko o ustanovitvi skupine prijateljev s Tajvanom, bi pomenila, da odbor, torej pristojno delovno telo Državnega zbora, obravnava Tajvan kot državo, kar seveda ni. Kar bi bilo v neskladju z navedeno vsebino skupne izjave kot dela ratificirane in objavljene uredbe, ki ima pravne učinke mednarodne pogodbe, povzete v tem mnenju. </font><br>
<font size="4">	Toliko, da se bo vedelo, kaj počnemo. Hvala lepa. </font><br>
<br>
<b><font size="4">PREDSEDNICA MONIKA GREGORČIČ: </font></b><font size="4">Ja, spoštovani gospod Nemec, na tejle točki bi vam želela oziroma vsem v informacijo podati mojo odločitev, da v okviru 5. točke dnevnega reda danes ne bomo odločali o predlogu sklepa za ustanovitev te skupine prijateljstva. Seveda se ne želimo prenagliti in bomo tudi naročili neko primerjalno raziskovalno nalogo, v kolikor je zadeva, da se prepričamo, da je zadeva ustrezna in da so spoštovane vse pravne norme. Toliko v pojasnilo in da bo to razjasnjeno. </font><br>
<font size="4">Še kakšen interes za vprašanje? Ja, gospod </font><br>
<br>
<b><font size="4">5. TRAK: (IP) – 9.50</font></b><br>
<br>
<b><font size="4">	</font></b><font size="4">(nadaljevanje) Černigoj, izvolite. </font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovana gospa predsednica, hvala za besedo. Spoštovani gospod minister, kolegice in kolegi. </font><br>
<font size="4">	Iz Bruslja prihajajo novice, da bo danes narejen drzen korak na področju prihodnosti unije na področju zdravja. Danes bo obravnava, posredovana zakonodaja na področju certifikatov, na področju covid-19 testiranja in tako naprej. Zato me, gospod minister, zanima me vaše mnenje, mnenje zunanjega ministrstva na področju interoperatibilnosti zelenega in digitalnega certifikata, uvedbe, a je to mogoče v Evropi in v Sloveniji. Hvala za vaš odgovor. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Še kakšen interes za vprašanje? V kolikor ne, potem dajem še besedo ministru za odziv. Izvolite. </font><br>
<br>
<font size="4">	</font><b><font size="4">DR. ANŽE LOGAR: </font></b><font size="4">Ja, hvala. </font><br>
<font size="4">	Saj intervencije gospoda Nemca nisem razumel kot vprašanje, tudi nič se ni nanašalo na Ministrstvo za zunanje zadeve, tako da, mislim, da glede na to, kaj sem prej povedal, nimam kaj dodati. </font><br>
<font size="4">	Glede vprašanja gospoda Černigoja, pa verjetno sprašuje o tako imenovanem »green pass« certifikatu, torej razprava o tem, kako olajšati mobilnost državljank in državljanom v covid času v okviru tistih, ki so ustrezno, ki so se že cepili. Zdaj v tem pogledu, kot veste, Slovenija je bila ena od tistih pobudnic te iniciative, Slovenija je tudi turistična destinacija. Kot taki smo zainteresirani za to, da se tisti, ki so sprejeli to odgovornost, da so poskrbeli za lastno varnost in s tem za varnost državljank in državljanov – kot veste Republika Slovenija nudi cepljenje v skladu z dobavljenimi količinami cepiva in naš nacionalni načrt želi do junija cepiti 60 % prebivalstva Republike Slovenije. Podoben načrt je sestavljen na ravni vseh držav Evropske unije. Naslednji teden na vrhu predsednikov vlad in držav članic bo razprava o tej temi. Pač o cepilni politiki z namenom čim bolj učinkovite in hitrejšega dosega precepljenosti evropske populacije. In v tem pogledu mi podpiramo in bomo naredili vse, kar je v naši moči, da se tovrsten način lažjega prehajanja mej čim prej doseže, da se dogovori na ravni Evropske unije. Nekatere države pa bilateralno že sklepajo podobne sporazume, zato da lajšajo svoje turistične poti z državami, ki so zunaj Evropske unije. </font><br>
<font size="4">	Skratka, mi to podpiramo. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa.</font><br>
<font size="4">	S tem zaključujem to točko dnevnega reda in se … Pardon. </font><br>
<br>
<font size="4">	</font><b><font size="4">MATJAŽ NEMEC (PS SD): </font></b><font size="4">Se opravičujem. Jaz bi imel še eno vprašanje. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Gospod Nemec, imate še drugo vprašanje.</font><br>
<br>
<font size="4">	</font><b><font size="4">MATJAŽ NEMEC (PS SD): </font></b><font size="4">Tako je, ja. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Se opravičujem. Boste … </font><br>
<br>
<font size="4">	</font><b><font size="4">MATJAŽ NEMEC (PS SD): </font></b><font size="4">Hvala lepa, bom poskušal biti čim krajši. </font><br>
<font size="4">	Moje vprašanje se pa dotika priprav na predsedovanje Svetu EU. To se bo začelo s 1. 7. Jaz bi spoštovanega ministra povprašal, kako potekajo priprave in kakšne so prioritete. Namreč, seveda je treba izluščiti vse informacije, ki prihajajo. Tiste, ki so kredibilne, tiste, ki niso kredibilne. Seveda pri predsedovanju je tudi stvar zaupanja, zaupanja v Republiko Slovenijo in to, kaj bo komisija, katera vprašanja in katere vsebine nam bo sploh dovolila, da jih obravnavamo v svojem šestmesečnem obdobju predsedovanja. </font><br>
<font size="4">	Namreč, slišati je, da je ena od želj slovenske diplomacije, da bi imeli vrh, in sicer vrh, ki bi se dotikal odpornosti v času pandemije. To se na nek način tiče vsebin, kot je zaščite verig, bom rekel, predvsem tistih verig, ko dostavljamo cepiva, ko zaščitimo naravne vire ali pa proizvodnjo pri vseh pripomočkih ali pa dostopnost, seveda to, kar je vprašanje v zadnjih nekaj dneh. </font><br>
<font size="4">	Seveda zanima me, kakšen je odnos do tistega, kar je s strani tujih držav največje pričakovanje v času predsedovanja. To se pravi odnos do zahodnega Balkana. Ne samo odnos do širitev, ne samo do odprtih vprašanj, kot so odprta vprašanja med Bolgarijo in Makedonijo. Vemo, da vsaj vtis je tak, da tukaj predsednik vlade ima določene prioritete, predvsem, kar se Makedonije tiče, vemo, da je zelo dober prijatelj z Gruevskim, to je bivši premier, ki zaradi korupcije se nahaja v Budimpešti. </font><br>
<font size="4">	Zanima me, kakšno je stališče, to je zaskrbljenost, kolikor slišim, Republike Slovenije do Srbije. Videli smo vprašanje gospoda Jožefa Horvata, kjer so aktivnosti predsednice Socialnih demokratov zelo zmotile, ampak to ni vprašanje Tanje Fajon, to je vprašanje odnosa komisije do vprašanj Republike Srbije in delovanja. Vemo, da se je od nas pričakovalo, da bo Republika Slovenija tista, ki bo spreminjala </font><br>
<br>
<b><font size="4">6. TRAK: (IP) – 9.55</font></b><br>
<br>
<b><font size="4">	</font></b><font size="4">(nadaljevanje) filozofijo regije, ampak občutek je, da je filozofija regije tista, ki spreminja Republiko Slovenijo. Tukaj govorim predvsem o odnosu do vladavine prava, vprašanje velja tako za Madžarsko, Slovenijo kot za Srbijo, ali pa odnos do svobode medijev, do dostopnosti medijev. Ali pa odnos do korupcije. Se pravi, Republika Slovenija bo naslanjala določena vprašanja, ko govorimo o Srbiji, da katera drugih naslavljajo na nas. </font><br>
<font size="4">	Torej, spoštovani minister, zanima me, kako se pripravljamo, kakšen je odnos do Republike Srbije in do vseh teh očitkov, ki letijo na to, in seveda do enega od ključnih vprašanj, širitev nadaljnjega, širitve, kar se dotika predvsem odnosov med Bolgarijo in Makedonijo. Vemo, da se je včeraj predsednik vlade zapeljal z avionom z bolgarskim predsednikom vlade na Dunaj. Pri reševanju, bom rekel, dostopnosti do cepiva, do tega vprašanja se ne bom opredeljeval, kajti ni tema današnjega OZP, ker vidimo, da se tudi na področju nabav cepiva zelo zatika, kar se tiče delovanja Republike Slovenije, ampak vem, da to ni vaše področje. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Ja, hvala lepa. </font><br>
<font size="4">	Še zadnjič sprašujem, še kakšen interes? V kolikor ne, potem bomo to točko, potem ko bo minister odgovoril, zaključili. </font><br>
<font size="4">	Izvolite, gospod minister. </font><br>
<br>
<font size="4">	</font><b><font size="4">DR. ANŽE LOGAR: </font></b><font size="4">Ja, hvala.</font><br>
<font size="4">	Zdaj, vprašanje je rahlo iz vseh vetrov. Ampak v prvem delu izluščim ključni namen vprašanja. To je priprave na predsedovanje Svetu EU. Predsedovanje potekajo, priprave potekajo skladno z načrtom. Slovenija je na zadnji seji ožje delovne skupine za predsedovanje že drugič obravnavala osnutek prioritetnih nalog. V času teh priprav se je zaradi aktivnosti v času portugalskega predsedstva pojavila še tretja ključna prioriteta. To je konferenca o prihodnosti Evrope, ki bo hkrati z dvema ključnima nosilnima temama, torej odpornost in krizno upravljanje, postala povsod na nek način prisotna tema. Torej, razprava konference o prihodnosti Evrope. </font><br>
<font size="4">Kot veste, je bil nedavno s strani predsednikov treh institucij podpisan sporazum o skupnem delovanju. V okviru te konference, v okviru tega bo 9. maja uradno začela potekati ta konferenca. In ključni del te konference se bo odvijal v času slovenskega predsedovanja, kjer bo sodeloval tudi slovenski Državni zbor. Predsednik vlade bo kot član ključnega vodstva konference, potem predstavnik Ministrstva za zunanje zadeve bo v izvršilnem odboru tega in predsednik Odbora za zadeve Evropske unije bo na nek način član izvršilnega odbora brez glasovalne pravice, tako da bo Slovenija nadproporcionalno zastopana v tem / nerazumljivo/ razprave o prihodnosti Evrope. Poleg tega pa bo Slovenija vodila razpravo o odpornosti na področju zdravstva in kriznega upravljanja na področju kibernetske varnosti. </font><br>
<font size="4">V zadnje pol leta je bila slovenska diplomacija zelo aktivna, da je ti dve temi postavila visoko na agendo Evropske komisije in tudi Sveta Evropske unije. Uspeli smo, da je bil na zadnjem vrhu predsednikov vlad in držav članic konec februarja v sklepe Evropskega sveta vključena referenca na obe temi, torej točki 9 in točki 13 zaključkov Evropskega sveta. Govorita o tem, da bo Evropska komisija pripravila pregled stanja na teh dveh področjih. Torej na področju zdravstva in na področju kibernetske varnosti, ki bosta potem podlaga za razpravo v času slovenskega predsedovanja na tako imenovanem neformalnem vrhu odpornosti. </font><br>
<font size="4">Zdaj, ne drži, da Evropska komisija česa ne bi dovolila. To je, slovensko predsedstvo upravlja s programom slovenskega predsedstva, ki je že zelo tesno in skoraj dokončno definiran. Na njem je 20 neformalnih ministrskih zasedanj, potem pa še 80 in 70 dogodkov različnih ravni v Sloveniji in hkrati v vseh formacijah </font><br>
<br>
<b><font size="4">7. TRAK: (IP) – 10.00</font></b><br>
<br>
<b><font size="4">	</font></b><font size="4">(nadaljevanje) Sveta Evropske unije, hkrati pa bo potekal neformalni vrh o odpornosti, kot sem dejal, in poleg tega še o zahodnem Balkanu. Zdaj, zahodni Balkan je strateško, bom rekel, območje znotraj meja Evropske unije, ki še ni v Evropski uniji. In v okviru tega je v interesu vseh držav članic, da te države naredijo čim več. Torej, da pospešijo reformne procese, da se jih postopno v pogovorih in po izpolnjevanju vseh kriterijev, ki jih predvideva pogajalski proces, postanejo članice Evropske unije. In vrh v zahodnem Balkanu bo nudil zelo dobro priložnost, prvič, pregleda stanja po posameznih državah kandidatkah oziroma tistih, ki želijo postati kandidatke. Potem omogočil razpravo na najvišjem nivoju o morebitnih usmeritvah prihodnjega delovanja in hkrati dodal to strateško dimenzijo, ki jo je nujno potrebno vključiti v razpravo, ko govorimo o perspektivi zahodnega Balkana v Evropski uniji. </font><br>
<font size="4">	Sam zelo podpiram aktivnosti predsednika vlade na tem področju. Tudi me veseli, da se je peljal z avionom bolgarskega predsednika vlade, ker to priča o tem, da predsedniki vlad med seboj sodelujejo. In kot vidite, je slovenska zunanja politika na vseh ravneh praktično dobila to novo dimenzijo povezovanja z isto oziroma na tematikah, ki nas vse družijo. In s tem samo dodatno krepi ključna sporočila, ki so pa namenjena predvsem temu, kar si želijo državljanke in državljani Republike Slovenije. Torej varne, perspektivne in čim prej precepljene družbe, ki bo omogočala vrnitev nazaj v meje normale. Hkrati pa omogočala ustrezno perspektivo za nadaljnji razvoj. </font><br>
<font size="4">	Toliko z moje strani. Hvala. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa.</font><br>
<font size="4">	S tem zaključujem to točko dnevnega reda in se ministru za zunanje zadeve lepo zahvaljujem za vse podane odgovore. </font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA. </font></b><br>
<b><font size="4">	</font></b><font size="4">Pred tem mi pa prosim dovolite, da preberem še eno pooblastilo. Gospod Andrej Černigoj nadomešča gospoda Jožefa Horvata iz Poslanske skupine NSi. </font><br>
<font size="4">	</font><b><font size="4">3. TOČKA DNEVNEGA REDA IMA NAZIV POBUDA ZA SKLENITEV SPORAZUMA MED VLADO REPUBLIKE SLOVENIJE IN FEDERATIVNO REPUBLIKO BRAZILIJO O IZMENJAVI IN MEDSEBOJNEM VAROVANJU TAJNIH PODATKOV. </font></b><br>
<b><font size="4">	</font></b><font size="4">Gradivo k tej točki je bilo objavljeno na spletnih straneh Državnega zbora 24. februarja 2021 in ste ga tudi prejeli. </font><br>
<font size="4">	Besedo za predstavitev pobude dajem direktorju Urada Vlade Republike Slovenije za varovanje tajnih podatkov, gospod Igor Eršte. Izvolite, beseda je vaša. </font><br>
<br>
<font size="4">	</font><b><font size="4">IGOR ERŠTE: </font></b><font size="4">Hvala za besedo, gospa predsednica. Spoštovane gospe in gospodje poslanci. </font><br>
<font size="4">	Gre za podoben sporazum o izmenjavi in medsebojnem varovanju tajnih podatkov, kot jih ima Republika Slovenija že sklenjene s posameznimi državami članicami Evropske unije in Zvezo Nato. Zaradi interesa po izmenjavi tajnih podatkov pri sodelovanju na varnostnem področju je bila v letu 2017 s strani Federativne republike Brazilije podana pobuda za sklenitev bilateralnega sporazuma o izmenjavi in medsebojnem varovanju tajnih podatkov. V zadnjem obdobju so bili izkazani interesi tudi, za podpis tega sporazuma tudi s strani državnih organov Republike Slovenije in pa gospodarstva. </font><br>
<font size="4">V osnutku sporazuma o izmenjavi in medsebojnem varovanju tajnih podatkov med Vlado Republike Slovenije in Vlado Federativne republike Brazilije so določena načela varovanja in izmenjave tajnih podatkov. Najpomembnejše načelo je, da pogodbenici zagotavljata tajnim podatkom, ki se bodo izmenjevali na podlagi tega sporazuma, enako raven varovanja, kakor svojim tajnim podatkom, enakovredne stopnje tajnosti. Nadalje so v osnutku sporazuma opredeljeni način prenosa tajnih podatkov, pravila razmnoževanja, prevajanja in uničevanja tajnih podatkov, obiskov med pogodbenicami, in tu vključuje dostop do tajnih podatkov, postopki ravnanja s pogodbami, ki vključuje tajne podatke, in pa pristojna varnostna organa, odgovorna za splošno izvajanje </font><br>
<br>
<b><font size="4">8. TRAK: (IP) – 10.05</font></b><br>
<br>
<b><font size="4">	</font></b><font size="4">(nadaljevanje) tega sporazuma in nadzor nad vsemi njegovimi vidiki. </font><br>
<font size="4">S sklenitvijo bilateralnega sporazuma o medsebojnem varovanju tajnih podatkov se bo ustvarilo primerno podlago za izvajanje nalog državnih organov in poslovanja gospodarskih subjektov, ki pri svojem delu izmenjujejo tajne podatke na različnih področjih bilateralnega sodelovanja. Hvala. </font><br>
<br>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa za to predstavitev. </font><br>
<font size="4">Sedaj odpiram razpravo poslank in poslancev. Ugotavljam, da ni interesa, zato razpravo zaključujem in predlagam, da glasujemo o naslednjem predlogu sklepa. Odbor za zunanjo politiko potrjujejo podano pobudo. </font><br>
<font size="4">Pričenjam z glasovanjem. Glasujemo. </font><br>
<font size="4">Kdo je za? (11 članov.) Je kdo proti? (Nihče.)</font><br>
<font size="4">Ugotavljam, da je z 11 glasovi za in brez glasu proti sklep sprejet. </font><br>
<font size="4">S tem zaključujem 3. točko dnevnega reda in se sodelujočim pri tej točki lepo zahvaljujem. </font><br>
<br>
<font size="4">Ker ugotavljam, da za 3.a točko dnevnega reda z nami še ni predstavnikov vlade oziroma Ministrstva za obrambo, v skladu s 65. členom Poslovnika predlagam, da nadaljujemo z obravnavo 4. in 5. točke dnevnega reda. Ali kdo temu nasprotuje? Ugotavljam, da ne. </font><br>
<br>
<font size="4">Prehajamo na </font><b><font size="4">4. TOČKO DNEVNEGA REDA – MEDNARODNA DEJAVNOST DRŽAVNEGA ZBORA. </font></b><br>
<font size="4">Pod to točko ste prejeli pobudo poslanca, gospoda Nika Prebila, za ustanovitev stalne parlamentarne delegacije Državnega zbora za OECD. Pobudo smo prejeli na podlagi 275. člena Poslovnika Državnega zbora ter 17. in 18. člena Pravilnika o mednarodni dejavnosti Državnega zbora. Omenjeni členi poslovnika in pravilnika določajo, da o članstvu v mednarodnih parlamentarnih institucijah, v mednarodnih organizacijah in mednarodnih telesih odloči Kolegij predsednika Državnega zbora na predlog pristojnega delovnega telesa. Torej našega Odbora za zunanjo politiko. </font><br>
<font size="4">Gospod Nik Prebil, kot predlagatelj želite morda besedo? Izvolite. </font><br>
<br>
<b><font size="4">NIK PREBIL (PS LMŠ): </font></b><font size="4">Hvala lepa, spoštovani, bom probal biti zelo kratek. Namreč, o tem smo s kolegicami in kolegi govorili kar veliko. </font><br>
<font size="4">Pred vami je predlog za ustanovitev stalne parlamentarne delegacije Državnega zbora za OECD, katerega naslavlja vodja naše poslanske skupine na ta spoštovani odbor z namenom predvsem, da se mednarodno sodelovanje Državnega zbora s to mednarodno organizacijo okrepi. </font><br>
<font size="4">Sam sem opravil kar nekaj pogovorov po tistem, ko je bilo name naslovljeno pismo veleposlanice, stalne predstavnice, stalnega predstavništva pri OECD v Parizu, da je nekako želja tudi na njihovi strani, da se sodelovanje Državnega zbora in pa kontinuiteta sodelovanja na različnih dogodkih, ki jih OECD pripravlja, zagotovi. V ta namen sem seveda pristopil k zbiranju predlogov in pa pobud za takšno ustanovitev. Opravljeni so bili pogovori z večino predsednikov delovnih teles Državnega zbora, ki so takšno pobudo tudi pozdravili. </font><br>
<font size="4">Zdaj, nadaljnje, se pravi tekom prejšnjega leta in pa nekaj tudi v začetku letošnjega že, so bili opravljeni tudi pogovori s predsednikom Državnega zbora in tudi z vami, spoštovana predsednica odbora. In nekako je bil predstavljen predlog, pregledali smo različne postopke in ta je tisti, ki je najbolj ustrezen za ustanovitev takšne delegacije. Sam menim, da gre, je takšna ustanovitev, nudi nek izreden pomen za parlamentarno delovanje, njen cilj pa je predvsem pridobivanje dodatnega strokovnega gradiva in pa tudi analiz v Državnem zboru, zlasti za delo na delovnih telesih, kar pa posledično omogoča tudi kvalitetnejše in bolj z dejstvi osnovano razpravo v Državnem zboru, in pa, kot rečeno, aktivno in kontinuirano sodelovanje na dogodkih, ki jih OECD organizira. </font><br>
<font size="4">Za zaključek naj še povem to, da so vse vodje poslanskih skupin, torej vse politične strukture tega Državnega zbora takšno ustanovitev pozdravile in se z njo strinjajo. Pomembno pa je tudi dejstvo, da oblikovanje takšne stalne delegacije ne zahteva nikakršnih dodatnih finančnih sredstev</font><br>
<br>
<b><font size="4">9. TRAK: (IP) – 10.10</font></b><br>
<br>
<b><font size="4">	</font></b><font size="4">(nadaljevanje) razen v okviru teh, ki jih v Državnem zboru že imajo, torej tudi recimo članarina(?), ki jo Državni zbor že plačuje pri tej mednarodni organizaciji, sam pa ocenjujem tudi, da zaenkrat skladno s pravilnikom neko novo, nov pravilnik ali oblika delovanja te organizacije vsaj zaenkrat ni potrebna. </font><br>
<font size="4">	Tako da, spoštovane kolegice in kolegi, upam na podporo temu predlogu in se vam zahvaljujem. Hvala lepa. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	Odpiram tudi razpravo poslank in poslancev, če želi še kdo dodati kakšno besedo. Ugotavljam … Ja, gospod Černigoj, izvolite. </font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Predsednica, najlepša hvala za besedo. Bom zelo kratek. </font><br>
<font size="4">	V Novi Sloveniji – krščanski demokrati podpiramo idejo in bomo zato tudi glasovali za. Hvala. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br>
<font size="4">	S tem razpravo zaključujem in na glasovanje dajem naslednji predlog sklepa: Odbor za zunanjo politiko predlaga Kolegiju predsednika Državnega zbora ustanovitev stalne parlamentarne delegacije z OECD v sestavi: vodja delegacije gospod Nik prebil, Poslanska skupina LMŠ, in namestnik vodje gospod Andrej Černigoj, Poslanska skupina NSi. V stalno parlamentarno delegacijo z OECD se lahko kot člani vključujejo vsi poslanci Državnega zbora. Predlog tega sklepa dajem na glasovanje in pričenjam z glasovanjem. Glasujemo. </font><br>
<font size="4">Kdo je za? (13 članov.) Je kdo proti? (Nihče.) </font><br>
<font size="4">	Ugotavljam, da je s 13 glasovi za in brez glasu proti sklep sprejet.  </font><br>
<font size="4">	Odbor bo to sprejeto odločitev z obrazložitvijo posredoval v odločanje Kolegiju predsednika Državnega zbora.</font><br>
<font size="4">	</font><br>
<font size="4">S tem zaključujem to točko dnevnega reda in prehajam na </font><b><font size="4">5. TOČKO DNEVNEGA REDA, TO JE TOČKA RAZNO. </font></b><br>
<font size="4">Želi morda kdo besedo? Ugotavljam, da ne, zato zaključujem tudi 5. točko dnevnega reda. </font><br>
<br>
<font size="4">Ker z nami še vedno ni predstavnikov Vlade oziroma MORS-a za obravnavo 3.a točke dnevnega reda, sejo prekinjam za 15 minut in nadaljujemo ob 10.30. </font><br>
<br>
<font size="4">(Seja je bila prekinjena ob 10.15 in se je nadaljevala ob 10.30.)</font><br>
<br>
<b><font size="4">10. TRAK: (IP) – 10.30</font></b><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Nadaljujem s prekinjeno 77. sejo Odbora za zunanjo politiko. </font><br>
<font size="4">Obveščam vas, da so se predstavniki Ministrstva za obrambo ustno opravičili za današnjo odsotnost. In zato, ker niso izpolnjeni poslovniški pogoji za obravnavo 3.a točke dnevnega reda, vas obveščam, da bomo obravnavo te točke opravili na naslednji redni seji Odbora za zunanjo politiko. </font><br>
<font size="4">S tem zaključujem 77. sejo Odbora za zunanjo politiko, vsem se zahvaljujem za sodelovanje in želim lep dan. </font><br>
<br>
<b><font size="4">Seja se je končala 17. marca 2021 ob 10.31.</font></b>