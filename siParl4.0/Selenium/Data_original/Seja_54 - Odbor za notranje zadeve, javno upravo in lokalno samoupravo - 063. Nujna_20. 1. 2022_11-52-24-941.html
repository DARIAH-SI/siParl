<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<b><font size="4">63. nujna seja</font></b><br>
<br>
<b><font size="4">(20. januar 2022)</font></b><br>
</p></div><br>
<b><font size="4">Sejo je vodil mag. Branko Grims, predsednik odbora.</font></b><br>
<b><font size="4">Seja se je začela ob 12.02. </font></b><br>
<br>
<b><font size="4">1. TRAK: (TB)</font></b><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Spoštovani, vsem prav lep pozdrav!</font><br>
<font size="4">Sklepčni smo, začenjamo 63. nujno sejo Odbora za notranje zadeve, javno upravo in lokalno samoupravo. Danes so se upravičili gospod Robi Polnar, gospod Rudi Medved, gospa Nataša Sukič, gospod Boštjan Koražija, z nadomestili pa poslanec gospod Aleksander Reberšek nadomešča poslanca gospoda Blaža Pavlina, gospod Jani Ivanuša nadomešča poslanca gospoda Dušana Šiška in poslanec dr. Franc Trček nadomešča poslanca gospoda Predraga Bakovića. Vsem torej še enkrat lep pozdrav!</font><br>
<font size="4">Glede dnevnega reda ni bilo pripomb do roka, tako da ugotavljam, da je tak, kot je bil poslan s sklicem seje.</font><br>
<br>
<font size="4">Prehajamo torej na </font><b><font size="4">1. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) ŠT. 910/2014 V ZVEZI Z VZPOSTAVITVIJO OKVIRA ZA EVROPSKO DIGITALNO IDENTITETO.</font></b><br>
<font size="4">Med nami bi pozdravil tudi predstavnika Vlade, s Službe Vlade za digitalno preobrazbo in bi ga kar povabil za kratko predstavitev k besedi, prosim.</font><br>
<font size="4">Aha, pa še, preden začnemo, poslanka gospa Mojca Žnidarič je z nami iz kvote Konkretno.</font><br>
<font size="4">Kar izvolite, prosim.</font><br>
<br>
<b><font size="4">MAG. PETER GERŠAK:</font></b><font size="4"> Hvala, predsedujoči.</font><br>
<font size="4">Spoštovani predsedujoči, spoštovani člani odbora in drugi udeleženci!</font><br>
<font size="4">Pred vami je Predlog stališča Republike Slovenije do Predloga uredbe Evropskega parlamenta in sveta o spremembi uredbe št. 910/2014 in sicer, v zvezi z vzpostavitvijo okvira za evropsko digitalno identiteto. V nadaljevanju bom to poimenoval Predlog uredbe o evropski digitalni identiteti. Naj uvodoma pojasnim, da je Evropska komisija predlog tega zakonodajnega akta poslala v obravnavo 3. junija lani, pri čemer se je Predlog uredbe o evropski digitalni identiteti začel obravnavati v okviru </font><br>
<br>
<b><font size="4">2. TRAK: (TB) – 12.05</font></b><br>
<br>
<font size="4">	(nadaljevanje) Predlog uredbe o evropski digitalni identiteti začel obravnavati v okviru pristojne delovne skupine sveta, to je to torej, za telekomunikacije in informacijsko družbo. V okviru slovenskega predsedovanja Sveta EU, pa je bilo zaključeno prvo branje tega predloga.</font><br>
<font size="4">	Predlog uredbe o evropski digitalni identiteti uresničuje politično zavezo Evropske unije, da je potrebno širše uveljaviti zaupanja vredne in varne rešitve elektronske identifikacije državljanov, ki bi bile na voljo vsem državljanom v Evropski uniji in bi v zadostni meri ščitile njihove osebne podatke. Cilj je tudi njihova široka uporabnost, tudi v zasebnem sektorju in celo pri uporabi pri velikih platformah. Predlog torej odpravlja pomanjkljivosti dosedanje zakonodaje na tem področju, tako imenovane evropske uredbe EIDAS, ter upošteva tudi tehnološki napredek, ki vemo, da je na področju informacijskih tehnologij izredno hiter. Uvaja v bistvu evropsko denarnico za digitalno identiteto, ki jo bodo morale svojim državljanom omogočiti vse države članice. Predlog s tem odpravlja pomanjkljivost dosedanje ureditve, pri kateri je bila odločitev vsake države članice, kdaj in če sploh, svojim državljanom omogoči sredstva elektronske identifikacije, s pomočjo katere lahko dostopajo do elektronskih storitev v drugih državah Evropske unije.</font><br>
<font size="4">	Na področju storitev zaupanja, predlog tudi krepi varnost kvalificiranih ponudnikov storitev zaupanja. Predlagana zakonodaja, kot odgovor na ta hiter tehnološki napredek, širi tudi nabor storitev zaupanja. Tako opredeljuje zahteve za kvalificirano storitev za upravljanje naprav, za ustvarjanje elektronskega podpisa in žiga na daljavo, storitve za elektronsko potrjevanje atributov, ter elektronskega arhiviranja na ravni Evropske unije. Tako predlog tudi izpostavlja okvir za storitve zaupanja za ustvarjanje in vzdrževanje elektronskih evidenc in hkrati tudi uvaja obveznost za ponudnike spletnih brskalnikov, da sprejemajo kvalificirana potrdila za »avtentikacijo« spletišč in prikažejo podatke o identiteti spletnega mesta v okolju brskalnikov(?).</font><br>
<font size="4">	Skladanje z drugimi sektorskimi politikami, ki temeljijo na uporabi elektronskih identitet, elektronskega potrjevanja atributov in drugih storitev zaupanja in to vključuje uredbo EU o enotnem digitalnem portalu, torej uredba SDG, zahteve, povezane s preprečevanjem pranja denarja in bojem proti financiranju terorizma, tretjič, pobude za izmenjave socialno varnostnih poverilnic za digitalno vozniško dovoljenje na primer, za digitalne potne listine na primer in druge pobude za zmanjšanje upravnega bremena za državljane in podjetja, ki bodo lahko potem v celoti izkoriščale možnosti, zagotovljene z to uredbo, tako v javnem in zasebnem sektorju, tako lokalno kot tudi čezmejno.</font><br>
<font size="4">	Torej, izpostavil bi na kratko samo nekatere razloge, zakaj Republika Slovenija v bistvu podpira to uredbo o evropski digitalni identiteti in sicer vsakemu v svoji državi bo omogočena elektronska identiteta, ki pa bo priznana povsod v Evropski uniji, tako za spletno in kot tudi za ne spletno uporabo. Z uvedbo evropske denarnice za digitalno identiteto se absolutno strinjamo. V bistvu jo želimo celo pospešiti, saj temelji na skupnih standardih in bo izkazovala skladnost skozi postopke neodvisne presoje. Podpiramo, da je za izdajanje evropske denarnice za digitalno identiteto odgovorna vsaka država članica. To je tudi skladno z našo nacionalno zakonodajo, ki ureja to področje, se pravi Zakon o elektronskih identifikacijah in storitvam zaupanja (ZEISZ)(?).</font><br>
<font size="4">	Pomembno je, da bo za čezmejno priznavanje elektronskih identitet zavezana ne samo javna uprava, temveč tudi ločena področja zasebnega sektorja in celo velike platforme, povsod tam, kjer je zahteva po zanesljivi »avtentikaciji«. Hkrati si tudi prizadevamo, da bo ta tehnična rešitev evropske denarnice za digitalno identiteto tehnološko nevtralna in s tem tudi dostopna vsem državljanom Evropske unije, se pravi, da ne bo neka rešitev predpisana, ampak da ima vsaka članica možnost svoje implementacije, seveda, po standardih. </font><br>
<font size="4">Hkrati bodo državljani, ki zaradi različnih razlogov ne bodo imeli dostopa do pametnih mobilnih naprav in s tem evropske denarnice za digitalno identiteto, lahko uporabljali enakovredna sredstva</font><br>
<br>
<b><font size="4">3. TRAK: (TB) – 12.10</font></b><br>
<br>
<font size="4">	(nadaljevanje) elektronske identifikacije. Med novimi predlogi storitev zaupanja podpiramo predvsem predlog uvedbe nove kvalificirane storitve za upravljanje sredstev za elektronski podpis in elektronski žig na daljavo ter kvalificirane storitve za elektronsko arhiviranje e-dokumentov. </font><br>
<font size="4">In še zadnja točka(?). Zaradi izrazite horizontalne narave predloga uredbe, bomo veliko pozornost namenili usklajenosti z ureditvami na različnih področjih, v katere posega ta uredba, predvsem na področje varstva osebnih podatkov in kibernetske varnosti. Zdaj, zadeva je pripravljena bila na Ministrstvu za javno upravo, ko je bil še direktorat za informacijsko družbo pri njih. Zdaj je prešel letos na Službo za digitalno preobrazbo. Glede finančnih posledic, pravijo še vedno na MJU, da jih še ni mogoče oceniti. Po mojih izkušnjah, ko smo tudi zdaj za to elektronsko identiteto, ki prihaja na osebni, biometrični osebni izkaznici z 28. 3. Bo to nekaj milijonov, pač ta / nerazumljivo/, da se bo vzpostavil pri nas in zaživel. Celotna zadeva je pa bila usklajena z dvanajstimi resorji, vključno z IP-jem; informacijsko pooblaščenko. Brez pripomb pa so bili štirje, štiri ministrstva in sicer, velika ministrstva, MORS, MIZŠ, MGRT in MDDSZ.</font><br>
<font size="4">Tako da, spoštovani, predlagam, da predlog podprete.</font><br>
<font size="4">Hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br>
<font size="4">Odpiram razpravo. Želi kdo besedo? (Ne.) Ugotavljam, da nihče.</font><br>
<br>
<font size="4">Prehajamo na odločanje. Glede na to, da ni amandmajev, predlagam, da sprejmemo naslednje mnenje: »Odbor za notranje zadeve, javno upravo in lokalno samoupravo podpira Predlog stališča Republike Slovenije do Predloga uredbe Evropskega parlamenta in Sveta o spremembi Uredbe EU št. 910/2014, v zvezi s vzpostavitvijo okvira za evropsko digitalno identiteto, ki ga je predložila Vlada in predlaga Odboru za zadeve Evropske unije, da ga sprejme.«</font><br>
<font size="4">Želi kdo obrazložit svoj glas? (Ne.) Ne, potem glasujemo. Glasujemo.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">Ugotavljam, da je predlog soglasno sprejet.</font><br>
<br>
<font size="4">S tem zaključujem to točko dnevnega reda.</font><br>
<font size="4">Glede poročevalca, ker sem jaz v Strasbourgu, kjer vodim konferenco za prihodnost EU, predlagam, da je to gospod Černigoj, če se strinjate? (Da.) Če ni pripomb, potem s tem zaključujem to točko dnevnega reda in zaključujem današnjo sejo.</font><br>
<font size="4">Vsem hvala za udeležbo, pa srečno!</font><br>
<br>
<b><font size="4">Seja se je končala 20. januarja 2022 ob 12.13.</font></b>