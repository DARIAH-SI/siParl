<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br>
<b><font size="4">9. redna seja</font></b><br>
<br>
<b><font size="4">(5. junij 2019)</font></b><br>
</p></div><br>
<br>
<b><font size="4">Sejo je vodil mag. Andrej Rajh, podpredsednik Odbora za infrastrukturo, okolje in prostor.</font></b><br>
<b><font size="4">Seja se je začela ob 14.03 uri.</font></b><br>
<br>
<b><font size="4">	PODPREDSEDNIK MAG. ANDREJ RAJH:</font></b><font size="4"> Spoštovani vsi prisotni. Pričenjam 9. sejo Odbora za infrastrukturo, okolje in prostor. Obveščam vas, da me zaradi odsotnosti predsednik odbora gospod Edvard Paulič pooblastil, da današnjo sejo odbora vodil jaz. Obveščam vas, da se nihče ni opravičil. Kot nadomestni člani odbora s pooblastili pa sodelujejo: gospod Nik Prebil nadomešča članico Jerico Korče, gospod Igor Peček nadomešča poslanko Lidijo Divjak Mirnik in gospod Boštjan Koražija nadomešča člana gospoda Željka Ciglerja. </font><br>
<font size="4">	Prehajamo na določitev dnevnega reda odbora. S sklicem seje ste prejeli naslednji dnevni red: Predlog zakona o spremembah in dopolnitvah Zakona o voznikih, druga obravnava. Ker v poslovniškem roku nisem prejel nobenega predloga za spremembo dnevnega reda, je določen tak kot ste ga prejeli s sklicem odbora. </font><br>
<font size="4">	</font><br>
<font size="4">	Prehajam na </font><b><font size="4">1. TOČKO DNEVNEGA REDA – OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O VOZNIKIH – DRUGA OBRAVNAVA,</font></b><font size="4"> ki ga je Državnemu zboru v obravnavo po rednem postopku 3. 4. 2019 posredovala skupina poslank in poslancev s prvopodpisanima Boris Doblekarjem in Janjo Sluga. Državni zbor je na podlagi 122. člena Poslovnika Državnega zbora na 7. seji opravil splošno razpravo o predlogu zakona in sprejel sklep, da je predlog zakona primeren za nadaljnjo obravnavo. Za obravnavo je bilo posredovano naslednje gradivo: Predlog zakona z dne 3. 4. 2019, mnenje Vlade z dne 16. 4. 2019, mnenje Zakonodajno-pravne službe z dne 21. 5. 2019 in mnenje Komisije Državnega sveta za lokalno samoupravo in regionalni razvoj z dne 29. 5. 2019.</font><br>
<br>
<b><font size="4">2. TRAK: (ES)</font></b><br>
<br>
<b><font size="4">	</font></b><font size="4">(nadaljevanje) Vsa navedena gradiva so objavljena na spletni strani Državnega zbora. </font><br>
<font size="4">	V poslovniškem roku so bili vloženi amandmaji poslanskih skupin SDS, LMŠ, SD, SMC, NSi, SAB in DeSUS k 1., 2., 3., 4., 5., 6., 9., 10., 11., 13., in 14. členu ter za nova 10.a in 10.b člen. </font><br>
<font size="4">	Na sejo so bili k obravnavi te točke povabljeni: Ministrstvo za infrastrukturo, Komisija Državnega sveta za lokalno samoupravo in regionalni razvoj, Javna agencija Republike Slovenije za varnost prometa, Gasilska zveza Slovenije in Zakonodajno-pravna služba. Po sklicu je bilo 29. 5. 2019 naknadno dodatno vabljeno Prostovoljno gasilsko društvo Laško. </font><br>
<font size="4">	Pričenjam drugo obravnavo predloga zakona, o katerem bomo na podlagi 126. člena Poslovnika Državnega zbora opravili razpravo in glasovanje o posameznih amandmajih k posameznim členom in o členih predloga. </font><br>
<font size="4">	Besedo dajem predlagatelju gospodu Doblekarju oziroma gospe Janji Sluga. Izvolite.</font><br>
<br>
<font size="4">	</font><b><font size="4">JANJA SLUGA (PS SMC): </font></b><font size="4">Hvala lepa. S kolegom Doblekarjem sva dogovorjena, da bom kar sama na začetku predstavila stvari, pa me bo potem kolega po potrebi še dopolnil.</font><br>
<font size="4">	Mi smo v teku splošne razprave v prvi obravnavi tega zakona, verjamem, opravili zelo plodno in bom rekla, podrobno razpravo o teh rešitvah, ki so tukaj vsebovane. In tisto, kar smo zagotovo identificirali vsi enotno, kaj so ti cilji, ki jih v tem zakonu zasledujemo. Torej, da je cilj zagotoviti 24-urno pripravljenost, 7 dni v tednu, 365 dni na leto vsem prostovoljnim gasilskim društvom, z namenom, da jim pomagamo. Gre za uresničitev enega predloga Gasilske zveze Slovenije in prostovoljnih gasilskih društev, ki ima že dolgo brado. Gre za rešitev, s katero nismo odkrili v Sloveniji neke tople vode, ampak je že uveljavljena v nekaterih drugih državah in funkcionira, tako da bi po podatkih Gasilske zveze Slovenije približno 800 prostovoljnih gasilskih enot, ki uporabljajo ta manjša gasilska vozila, govorimo o gasilskih vozilih GV1 in GVV1, lahko vozili gasilci z izpitom kategorije B in opravljenim posebnim usposabljanjem katerega vsebina se bo naknadno s podzakonskim aktom podrobno predpisala.</font><br>
<font size="4">	Prostovoljnih gasilcev v Sloveniji je več kot 150.000. Okrog 50.000 pa je operativnih gasilcev, od katerih večina nima zdaj zahtevanega izpita C1 kategorije za ta vozila. Po podatkih prostovoljnih gasilskih društev, kjer imajo posamezne prostovoljne gasilce, ki izpit te kategorije imajo, pa gre v večini primerov za tiste, ki ta izpit uporabljajo tudi zaradi svojih poklicnih aktivnosti, kar pomeni, da so v primeru, ko je treba iti posredovati na katerikoli dogodek večinoma tudi odsotni. Tor seveda za konkretno prostovoljno gasilsko društvo pomeni ali da bodo sprejeli ta riziko in bo vozilo vozil nekdo, ki ustrezne kategorije izpita nima ali pa se bo sprožila intervencija na sosednjem gasilskem društvu, prvem najbližjem, kar pomeni dodaten reakcijski čas, priprave itd. </font><br>
<font size="4">	V samem procesu priprave zakona smo bili opozorjeni tudi, da je potrebno v sami vsebini slediti načelu enakosti, zato smo besedilo popravili in se izjema predvideva tudi za poklicne gasilce, za reševalna in specialna vozila za izvajanje nujne medicinske pomoči do 5.000 kg in pa tudi za intervencijska vozila civilne zaščite, gorske in jamarske in podvodne reševalne službe ter mobilne enote ekološkega laboratorija.</font><br>
<br>
<b><font size="4">3. TRAK: (ES)</font></b><br>
<br>
<font size="4">	(nadaljevanje) Ob tem bi želela še enkrat poudariti, da ne bo nesporazumov. Novela ne omogoča, da se kar na splošno za vozila te kategorije uporablja B izpit in usposabljanje. Gre samo za vožnje, ki pomenijo izvajanje gasilske službe in točno samo za te primere. </font><br>
<font size="4">	Dejstvo je, da smo predlog zakona v zakonodajni postopek vložili v zelo širokem soglasju v Državnem zboru. Podprt je z 75 podpisi poslank in poslancev, tako opozicijskih kot tudi koalicijskih. Mislim, da smo tukaj dokazali, da gre za neko širšo družbeno dobro, kjer smo pripravljeni vsi stopiti skupaj in sodelovati. Predlog uživa tudi široko podporo gasilskih društev, Gasilske zveze Slovenije in tudi Uprave za zaščito in reševanje. </font><br>
<font size="4">	Kot sem že prej omenila, nismo prva država, ki se zatekamo k tej rešitvi. Pred nami so to že storile nekatere države. Če omenim za primer Nemčija že leta 2009, sledila ji je Avstrija leta 2010 in 2013 sta podpisali tudi medsebojni sporazum, pomeni, da se medsebojno lahko brez zadržkov uporablja to dokazilo o usposobljenosti,se pravi avstrijskega na nemškem ozemlju in tudi obratno. V preteklosti je bilo izkazano že podobno zanimanje s strani Italije s Slovenijo. Verjamem, da se bodo potem tudi Hrvati pridružili, ko bodo videli, da je ta rešitev dobra. Pričakujem, da nekako resno dorečemo v podzakonskem aktu in ne kompliciramo stvari. Posebej poudarjam, da je bilo mnenje Vlade takšno, da je Vlada s svojimi pripombami nekako zasledovala neke druge cilje kot pa so bili zasledovani v samem predlogu zakona, zato smo pripravili skupaj amandmaje, ki samo deloma sledijo mnenju Vlade. To vas opozarjam že kar vnaprej. Namreč namen je poenostaviti, pohitriti in poceniti. Tisto pa kar je predlagala Vlada, pa se na koncu vprašaš ali katerokoli od teh zasledovanih načel se še lahko uresniči, če sledimo temu kar je Vlada predlagala, zato smo dejansko sledili temu kar že imamo tudi v vojski. Gre za podoben način kot ga v vojski že izvajajo s podobnim načinom, s podobnimi vsebinami in menim, da je to tisti pravi namen tega zakona, s katerim bodo cilji, ki smo jih želeli doseči tudi doseženi. </font><br>
<font size="4">	Sedaj, če se mogoče samo pomudim pri amandmajih. Večina sprememb, ki so predvideni v vloženih amandmajih se nanaša na vključevanje vozil policije, kar je bil tudi predlog Vlade. Moram povedati, da smo že sami predlagatelji pomislili na to, da bi vključili vozila policije in smo že v času priprave zakonskega besedila to predlagali Ministrstvu za notranje zadeve, ki pa se v tistem trenutku ni odzvalo, zato to naknadno vnašamo in mislim, da v ničemer niso te stvari sporne. Tisto, kjer smo še sledili mnenju Vlade je pri inšpekcijskem nadzoru, kjer se izvajanje inšpekcijskega nadzora sedaj poleg policiji prepušča še Inšpektoratu pristojnemu za varstvo pred naravnimi in drugimi nesrečami. Menimo da je to v tem primeru primerno zaradi tega, ker gre za vsa ta različna vozila, ki sem jih prej omenila in jih ne bi sedaj mogoče še enkrat naštevala. In pa tisto, kar se je pokazalo ob razpravi na pristojnem Odboru Državnega sveta in je bilo izpostavljeno in se mi zdi dobro, da je bilo izpostavljeno, namreč Gasilska zveza Slovenije je izpostavila, da gasilci že opravljajo v tem trenutku po 5. členu zdravniške preglede, ki po sami vsebini zadostujejo temu kar se preverja pri opravljanju zdravniških pregledov za C1 kategorija in da je torej smiselno, da se teh pregledov ne opravlja in plačuje dvakrat, ampak da tisti operativni gasilci, ki imajo ta pregled opravljen </font><br>
<br>
<b><font size="4">4. TRAK: (ES)</font></b><br>
<br>
<font size="4">	(nadaljevanje) in še veljaven seveda s tem potrdilom izkazujejo opravljenost tega pregleda in to smo sedaj dodali v amandma. In še s strani Zakonodajno-pravne službe smo bili opozorjeni, da je potrebno za primere sklepanja bilateralnih sporazumov s sosednjimi državami seveda dati tudi pravno podlago in to tudi pravno podlago in to pravno podlago sedaj vnašamo v amandma, s tem da ne priznavamo zgolj možnosti uporabe brez sporazuma, pač pa predvidevamo sporazum, ki bo sklenjen z vsako državo posebej. To pa zato, ker so lahko programi usposabljanja in načini kako do teh potrdil posamezniki pridejo v različnih državah različno in menimo, da si mora tukaj Slovenija pridržati neko pravico nekih dodatnih zahtev, če se izkaže, da so te zahteve potrebne.</font><br>
<font size="4">	Sama več kot to niti ne bi. Če pa bo kaj izpostavljeno v razpravi in če bodo kakšna vprašanja, pa bom z veseljem odgovorila. Hvala.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa, kolegica Janja Sluga. Kolega Doblekar, želite besedo. Izvolite.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala lepa za besedo. Spoštovani, spoštovane, vsi lepo pozdravljeni. Moja kolegica sopredlagateljica je bolj ko ne zavzela že celotno vsebino teh sprememb in dopolnitev. Morda bi samo še enkrat poudaril tistih nekaj ključnih zadev, ki so nas vse skupaj združile pri tem, da smo nekako šli z roko v roki in šli v dobro slovenskih gasilcev, katerih želja in potrebe so se že nekaj let gojile in upamo, da jim bomo sedaj s tem tudi omogočili. </font><br>
<font size="4">	Kot že rečeno je bila Gasilska zveza Slovenije pobudnik s svojimi prošnjami in predvsem je bistvo vseh teh sprememb, da bomo dejansko olajšali operativnim gasilcem operativno delo, gašenje, da bomo pocenili njihovo vključenost, njihovo dejavnost, kajti to so prostovoljna gasilska društva in vemo, da je vsak dodaten strošek, ki ga jim povzroči kdorkoli zgolj veliko breme. In pa seveda tudi poenostavitev, kar pomeni, da bodo lahko gasilci hitreje in ceneje prišli do tega potrdila za vožnjo teh manjših gasilskih vozil. Kar je že kolegica Sluga povedala, zadeva ni nova, zadeva že obstaja v Slovenski vojski. Pripadniki Slovenske vojske, ki vozijo ta vozila, opravijo to izobraževanje. Vsi skupaj smo bili mnenja, da je tudi prav, da se pri tem izobraževanju za tovrstna vozila pripravi prav poseben program, da bodo dejansko lahko vsi ti kandidati in kandidatke, operativni gasilci, dejansko iz tega izobraževanja prišli tudi strokovno pravilno usposobljeni za vožnjo teh vozil bolj kot pa, da bi imeli kategorijo C1.</font><br>
<font size="4">	Tudi ta ideja za zdravniška potrdila je sicer nova v amandmaju, ampak glede na to, da smo se vsi s tem strinjali, kar je bila tudi želja Gasilske zveze Slovenije na tem posvetu na Državnem svetu, je dejansko tudi prav. Glede na to, da je zdravniški pregled, ki ga mora operativni gasilec opraviti, identičen pregledu za tovrstno kategorijo, torej kategorijo C1. </font><br>
<font size="4">	Treba je omeniti še spremembo za krajevno pristojnost za zdravniške preglede. Po izgubi vozniškega dovoljenja in pa kar je bistveno, kar bomo morda s to spremembo tudi dosegli, da bo to obmejno sodelovanje gasilcev, tako kot je to že primer med Republiko Avstrijo in </font><br>
<br>
<b><font size="4">5. TRAK: (ES)</font></b><br>
<br>
<b><font size="4">	</font></b><font size="4">(nadaljevanje) Nemčijo, da bi morda kasneje to za seboj potegnilo tudi to, da bi potem lahko lažje sodelovali tudi z ostalimi gasilci ob naših mejah. To je s Hrvaško, Italijo, Madžarsko, Avstrijo. Skratka, zdi se mi, da je prav, da mogoče damo dober zgled tudi ostalim državam s tovrstnimi spremembami.</font><br>
<font size="4">	Zaenkrat bi imel toliko. Mislim, da sva več ali manj s kolegico Janjo Slugo zavzela, povedala. Več pa morda v nadaljnji razpravi. Hvala lepa.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa, kolega Doblekar. Želim najprej prebrati nekaj pooblastil. Poslanka Janja Sluga nadomešča poslanca Igorja Zorčiča, kolega Primož Sitar nadomešča poslanko Natašo Sukič in gospa Tina Heferle nadomešča poslanca gospoda Edvarda Pauliča. </font><br>
<font size="4">	Želi besedo predstavnica Vlade mag. Nina Mauhler. Izvolite.</font><br>
<br>
<font size="4">	</font><b><font size="4">MAG. NINA MAUHLER:</font></b><font size="4"> Hvala za besedo. Lep pozdrav. Spoštovane poslanke, spoštovani poslanci. Dovolite mi, da podam mnenje Vlade Republike Slovenije k predlogu zakona o spremembah in dopolnitvah Zakona o voznikih. Glede na dejstvo, da sta oba predstavnika predlagateljev vsebinsko že dovolj izčrpno predstavila vsebino tega predloga, bi šla potem sama kar na mnenje Vlade Republike Slovenije.</font><br>
<font size="4">	Vlada Republike Slovenije v celoti podpira temeljni cilj, ki ga zasleduje predlog novele zakona o voznikih, to je določitev pogojev za vožnjo manjših gasilskih vozil, reševalnih vozil in intervencijskih vozil Civilne zaščite ter poglavitne rešitve določene v 4., 7., 8. In 9. členu kot so: določitev, da so v ukrep prepovedi ponovnega vpisa v register šol vožnje oziroma zaposlitve strokovnega vodje šole vožnje, ki je bil zaposlen v izbrisani šoli vožnje v drugi šoli vožnje zajete vse težje nepravilnosti določene v tretjem odstavku 20. člena Govorim o 4. členu predloga zakona.</font><br>
<font size="4">	Nadalje ukinitev krajevne pristojnosti za odpravo kontrolnih zdravstvenih pregledov, zavrnitev začasno odvzetega vozniškega dovoljenja, odložitev izvršitve prenehanja veljavnosti vozniškega dovoljenja ter izbris določenega števila kazenskih točk, to se nanaša na 7. člen predloga zakona;</font><br>
<font size="4">	Nadalje ukinitev roka veljavnosti zdravniškega spričevala o opravljenem kontrolnem zdravstvenem pregledu, 8. člen predloga zakona;</font><br>
<font size="4">	In pa določitev, da posebna zdravstvena komisija po opravljenem zdravstvenem pregledu izda zdravniško spričevalo o telesni in duševni zmožnosti kandidata za voznika ali imetnika vozniškega dovoljenja za vožnjo motornih vozil z obrazloženim mnenjem. To pa se nanaša na 9. člen predloga zakona. </font><br>
<font size="4">	Vlada Republike Slovenije se v nadaljevanju prav tako strinja s prehodno odločbo 11. člena, s katero se predlaga črtanje pogoja vozniških izkušenj za vožnjo vozil s prednostjo določen v prvem odstavku 102. člena. Ta se pa nanaša na sedaj 11. člen predloga zakona.</font><br>
<font size="4">	V zvezi z rešitvami, s katerimi se določajo izjeme pri vožnji manjših gasilskih vozil, reševalnih vozil in intervencijskih vozil civilne zaščite, je Vlada Republike Slovenije v mnenju predlagala, da se med izjeme uvrsti tudi vozila policije, ki so namenjena izvajanju operativnih nalog policije, kar je s predlaganimi amandmaji poslanskih skupin SDS, SMC, LMŠ, SD, DeSUS, SAB in NSi tudi upoštevano. </font><br>
<font size="4">	Glede na predlagano rešitev, da bo Uprava Republike Slovenije za zaščito in reševanje v nadaljevanju izvajala program usposabljanja in preverjanja usposobljenosti voznikov za vožnjo navedenih vozil, da bo ta izdajala tudi potrdila o opravljenem programu usposabljanja in preverjanja usposobljenosti voznikov ter da bo vodila evidenco o opravljanjem programu usposabljanja in preverjanja usposobljenosti ter izdanih potrdil o usposobljenostih vozil; v tej točki pa Vlada Republike Slovenije posebej poudarja, da bo imel predlog zakona posledice za državni proračun in druga javna finančna sredstva, </font><br>
<br>
<b><font size="4">6. TRAK: (ES)</font></b><br>
<br>
<font size="4">	(nadaljevanje) saj Uprava Republike Slovenije za zaščito in reševanje v tem trenutku ne razpolaga z zadostnim številom strokovno usposobljenega kadra za izvajanje teh nalog, prav tako pa za ta namen trenutno nima zagotovljenih organizacijskih in prostorskih pogojev.</font><br>
<font size="4">	V obrazložitvi predlaganemu amandmaju k 6. členu zakona je navedeno, da Vlada Republike Slovenije pri evropski komisiji preveri možnost priznanja pravic do vožnje motornega vozila kategorije BE na podlagi veljavnega vozniškega dovoljenja kategorij B in nacionalne kategorije F. Vlada Republike Slovenije je v skladu s tem pri Evropski komisiji preverila možnost za implementacijo takšnega predloga, pri čemer Evropska komisija odgovarja, da nacionalna zakonodaja ne more določati, da se vozniško dovoljenje BE izda osebi z veljavnim vozniškim dovoljenjem kategorije B in nacionalne kategorije F. </font><br>
<font size="4">	Naj dodam še utemeljitev. Evropska komisija to svoje stališče utemeljuje s sledečim: Direktiva 2006/126 ES zahteva, da oseba opravi vozniški izpit z vozilom kategorije BE. Zahteve za pridobitev vozniškega dovoljenja za kategorije BE so nekoliko višje, nekoliko zahtevnejše od zahtev za pridobitev tako imenovane kode 96. Kmetijska in gozdarska vozila so tudi izključena iz direktive, ki sem jo omenila, zato ima vozniško dovoljenje za traktorje in traktorske priklopnike neodvisne in ločene pravne okvirje. Zaradi vsega navedena akvivelenca oziroma pridobitev evropske kategorije BE ne more temeljiti na nacionalni kategoriji. Hvala.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa. Želi besedo predstavnica Zakonodajno-pravne službe? Mag. Saša Bricelj Podgornik, izvolite.</font><br>
<br>
<font size="4">	</font><b><font size="4">MAG. SAŠA BRICELJ PODGORNIK:</font></b><font size="4"> Hvala za besedo. V našem pisnem mnenju smo podali pripombe k posameznim členom. Ugotavljamo pa, da so te pripombe ustrezne upoštevane z vloženimi amandmaji. Hvala lepa.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa. Želi besedo predstavnik Komisije Državnega sveta za lokalno samoupravo in regionalni razvoj? Izvolite, gospod Samir Halil.</font><br>
<br>
<font size="4">	</font><b><font size="4">SAMER HALIL: </font></b><font size="4">Hvala lepa. Lep pozdrav vsem skupaj. Komisija Državnega sveta za lokalno samoupravo in regionalni razvoj podpira predlog zakona in njegov temeljni cilj, da se poveča operativno usposobljenost gasilskih oziroma reševalnih enot na način, da se njihovim pripadnikom z vozniškim dovoljenjem kategorije B omogoči, da lahko pri opravljanju nalog zaščite, reševanja in pomoči vozijo manjša gasilska oziroma reševalna vozila, če opravijo dodatno usposabljanje za vožnjo tovrstnih vozil. Pri tem komisija podpira predlog zakona kot ga predlaga skupina poslank in poslancev ter nasprotuje kakršnikoli širitvi zakonskih rešitev v smislu povečanja birokratizacije, preobsežnega izobraževanja voznikov in s tem večjih stroškov kot jih imajo danes pripadniki gasilskih oziroma reševalnih enot s pridobivanjem vozniškega dovoljenja kategorije C1. </font><br>
<font size="4">	Komisija je podprla predlog, da Uprava za zaščito in reševanje izvaja program usposabljanja in preverjanja usposobljenosti voznikov za vožnjo manjših gasilskih in reševalnih vozil ter intervencijskih vozil civilne zaščite. </font><br>
<font size="4">	V komisiji nasprotujemo predlogu Vlade, da naj bi postopek izbire izvajalca tovrstnih usposabljanj vodila Javna agencija za varnost prometa oziroma njen direktor, saj vladni predlog na koncu pomeni še večjo finančno obremenitev in birokratizacijo. V povezavi s tem komisija opozarja, da je zelo pomemben finančni učinek predlaganih rešitev za občine, ki v veliki meri financirajo prostovoljna gasilska društva. Če bodo programi usposabljanja za vožnjo dolgotrajnejši ali se bodo izvajali v bolj oddaljenih krajih, to pomeni večje stroške tako za prostovoljna gasilska društva, ki se bodo na koncu obrnila na občine, ki so odgovorne za požarno varnost. </font><br>
<font size="4">	Komisija pričakuje, da bo minister s podzakonskim aktom določil vsebino usposabljanja za pridobitev dodatnega znanja in veščin za vožnjo manjših gasilskih in drugih tovrstnih vozil, ki bo prilagojen potrebam gasilcev in reševalcev.</font><br>
<font size="4">	Komisija se ne more strinjati s predlogom Vlade, da naj bi bil program usposabljanja voznikov za vožnjo manjših gasilskih vozil primerljiv s programom usposabljanja za pridobitev vozniškega dovoljenja za vozila kategorije C1, saj so manjša gasilska vozila specifična in zahtevajo prilagojen program usposabljanja.</font><br>
<br>
<b><font size="4">7. TRAK: (ES)</font></b><br>
<br>
<font size="4">	(nadaljevanje) Z vidika racionalizacije in glede na opozorilo Gasilske zveze Slovenije je komisija predlagala, da se prouči možnost uveljavljanja zdravniških spričeval, s katerimi se dokazuje zdravstvena usposobljenost operativnih gasilcev za opravljanje gasilske službe tudi z dokazovanjem zdravstvene usposobljenosti za vožnjo motornega vozila kategorije C1, kamor sodijo tudi manjša gasilska vozila. Glede na to, da morajo operativni gasilci redno opravljati zahtevne zdravniške preglede zaradi opravljanja gasilske službe, je nepotrebno, da bi morali opraviti še dodatni zdravniški pregled za vožnjo motornih vozil kategorije C1. V zvezi s tem ugotavljamo, da je predlagatelj z amandmajem k 5. členu sledil predlogu Gasilske zveze Slovenije, kar v komisiji pozdravljamo. Hvala lepa.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa za vaše stališče. Želi besedo še kdo od ostalih vabljenih? Izvolite. Prosim, da se predstavite za potrebe magnetograma. </font><br>
<br>
<font size="4">	</font><b><font size="4">FRANCI PETEK:</font></b><font size="4"> Lep pozdrav vsem skupaj. Franci Petek, poveljnik Gasilske zveze Slovenije. Moram reči, da  smo zelo veseli, da se je zadeva premaknila. Že kar nekaj let si prizadevamo, da bi po vzoru Avstrije, Nemčije in pa seveda to, kar tudi omogoča evropska direktiva, da bi tudi pri nas sprejeli zakonodajo, kjer bi lahko z B kategorijo vozili tudi vozila, ki v nekih normalnih okvirih potrebujejo B kategorijo, vendar zaradi opreme presežejo 3.500 kg. </font><br>
<font size="4">	Zato res iskrena hvala obema poslancema, da sta zadevo premaknila z mrtve točke in po razpravi in po dogovoru, ki smo ga imeli, smo prišli do ene rešitve, ki bo nesporno pripomogla k lažjemu upravljanju naše službe, s tem pa tudi bolj kvalitetno uslugo našim občanom, saj bodo ti časi in pa kvaliteta tudi zmanjšala. </font><br>
<font size="4">	Zato res še enkrat iskrena hvala za podporo in pa mislim, da gremo v pravo smer, da bo nekaj naredili za našo organizacijo, predvsem pa za naše državljane. Hvala lepa. </font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa za vaše stališče. Prehajamo na razpravo in glasovanje o posameznih členih in vloženih amandmajih v okviru druge obravnave predloga zakona. Odboru najprej predlagam, da po opravljeni razpravi o posameznih členih najprej glasujemo o amandmajih ter nato v skladu s tretjo alinejo prvega odstavka 128. člena Poslovnika Državnega zbora o vseh členih predloga zakona skupaj. Ali kdo temu nasprotuje? Ugotavljam, da ne.</font><br>
<font size="4">	V razpravo dajem 1. člen in vložen amandma k temu členu. Želi kdo razpravljati? Kolegica Sluga, predlagateljica, izvolite.</font><br>
<br>
<font size="4">	</font><b><font size="4">JANJA SLUGA (PS SMC):</font></b><font size="4"> Mogoče bi vseeno tisto, kar je bilo nekako izpostavljeno, se malo odzvala. Vi veste, da že sedaj v okviru Uprave za zaščito in reševanje deluje izobraževalni center za zaščito in reševanje Republike Slovenije s sedežem na Igu, ki ima oddelek za usposabljanje, oddelek za podporo usposabljanja in pa gasilsko šolo. Znotraj te gasilske šole se opravljajo tudi usposabljanja za gasilce. To je bil naš namen, da pod enim resorjem za poenostavitev, za razbremenitev sedaj združimo tudi usposabljanja za gasilce, tako kot jih ima pod tem resorjem že vojska. </font><br>
<font size="4">	Z zavestjo, da uprava v tem trenutku verjetno še ne razpolaga z ustrezno infrastrukturo, smo v besedilu vključili možnost, se pravi zgolj možnost, da lahko Izobraževalni center objavi nek javni razpis za izvajanja usposabljanja ali pa dela tega usposabljanja in izbere nekoga, ki za to izpolnjuje pogoje, da ta del izvede. </font><br>
<font size="4">	Sama bi še enkrat tisto, kar je bilo v razpravi ob prvi obravnavi, pa tudi v okviru Državnega sveta izpostavljeno poudarila. Ko se bo pripravljal podzakonski akt je zelo pomembno sodelovanje z Gasilsko zvezo Slovenije. Namreč to usposabljanje ne more biti enako usposabljanju za pridobitev C1 kategorije, ker gre za popolnoma drugačna vozila, za drugačne namene, z drugačnimi lastnostmi in pričakujem, da bo v zaščito samih gasilcev to usposabljanje namenjeno in prilagojeno točno vožnji teh malih gasilskih vozil, za katere je bilo danes že rečeno, da presegajo teh 3.500 kg zaradi opreme</font><br>
<br>
<b><font size="4">8. TRAK: (ES)</font></b><br>
<br>
<font size="4">	(nadaljevanje) ali pa zaradi vode. Vi veste, da se tekočina v avtomobilu pri vožnji zelo specifično obnaša in pričakujem, da bo to usposabljanje zajelo ta del. Hkrati pa, da ne bi prišlo po nepotrebnem do večanja obsega, večanja nekih vsebin, ki dejansko samim gasilcem ne pridejo prav. Sama predpriprava na to usposabljanje se lahko izvaja že v posameznih prostovoljnih gasilskih društvih in se potem nek skupni del izvede in to je lahko zelo hitro in zelo poceni. Zato se v tem delu ne morem strinjati z mnenjem Vlade, ki pravi, da bo predlog imel neke večje finančne učinke in jih je nekako Vlada ocenila na 900 evrov po kandidatu. To seveda ne drži. To bi držalo v primeru, da bi bilo to izvedeno tako kot je Vlada predvidela. Sama pa sem na začetku že povedala, da smo tem rešitvam sledili. Sledili smo jih samo v primeru, ko je predlagala drug nadzorstveni organ in tu se nam je zdelo to smiselno. </font><br>
<font size="4">	Kar se tiče samih evidenc in koordinacije. Ravno zato želimo, da vse skupaj ostane na tem ministrstvu in pod Upravo za zaščito in reševanje. Vi veste, da prostovoljna gasilska društva v tem trenutku že uporabljajo sistem vulkan, tudi civilna zaščita že uporablja neko elektronsko evidenco in tukaj smo šli nasproti, da smo prehodno obdobje podaljšali, da bo prilagoditev tega možna, dejansko pa te evidence že obstajajo in so potrebne zgolj manjše prilagoditve. </font><br>
<font size="4">	Kar se pa tiče še ene zadeve, na katero je opozoril predstavnik Državnega sveta, mislim, da smo tudi v razpravi v Državnem svetu že razčistili kaj to pomeni glede stroška za občine. Tukaj ne gre za noben dodaten strošek. Gre za zmanjšanje stroška, ki je sedaj v tem trenutku za opravljanje izpita C1 kategorije približno za enega kandidata med 1.500 in 2.000 evri, jaz pa pričakujem, da bo to bistveno, vsaj 10-krat nižje. </font><br>
<font size="4">	V tem trenutku, moram reči, da so informacije s terena zelo različne. Nekatere občine te C izpite sofinancirajo, nekatere ne, pri nekaterih to financirajo sami kandidati itd. Rešitve so zelo različne. Pričakujem pa, ker se bo ta strošek bistveno zmanjšal, kot se bo tudi zmanjšal vložen in potreben čas posameznega prostovoljnega gasilca, da bo to imel opravljeno, da se tukaj najdemo na neki skupni točki in ugotovimo, da je ta rešitev za vse boljša. Hvala lepa.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa. Želi še kdo besedo? Državna sekretarka je bila direktno izzvana. Izvolite, imate besedo. </font><br>
<br>
<font size="4">	</font><b><font size="4">MAG. NINA MAUHLER:</font></b><font size="4"> Najlepša hvala. Ni bilo opozorjeno, da bodo nastale večje finančne posledice, ampak je Vlada Republike Slovenije poudarila, da bo ta rešitev lahko imela posledice za državni proračun, predvsem pa bi želela tu poudariti, da gre tudi za nekatere druge kategorije, ne zgolj za gasilce, ampak tudi za policiste, za člane mobilnih enot, za pripadnike civilne zaščite itd. Skratka, želimo na to možnost posledic za državni proračun opozoriti. Hvala.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa. Želi še kdo besedo? Ugotavljam, da ne. Predlagam, da glasujemo o vloženem amandmaju. Glasujemo.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 2. člen in vložen amandma k temu členu. Želi kdo razpravljati? Ugotavljam, da ne. Glasujemo.</font><br>
<font size="4">	Kdo je za? (15 članov.)  Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 3. člen in vložen amandma k temu členu. Želi kdo razpravljati? Ugotavljam, da ne. Glasujemo.</font><br>
<br>
<b><font size="4">9. TRAK: (ES)</font></b><br>
<br>
<b><font size="4">	</font></b><font size="4">(nadaljevanje) Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 4. člen in vložen amandma k temu členu. Želi kdo razpravljati? Ugotavljam, da ne. Glasujemo o vloženem amandmaju. Glasujemo. </font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 5. člen in vložen amandma k temu členu. Želi kdo razpravljati? Ugotavljam, da ne. Glasujemo. </font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 6. člen in vložen amandma k temu členu. Želi kdo razpravljati? Gospod Doblekar, izvolite.</font><br>
<br>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala za besedo. Kot je že rečeno, slišali smo tudi mnenje Vlade in to je treba upoštevati. Ta naš predlog pač zaenkrat ni sprejemljiv zaradi evropske uredbe, bomo pa morda kasneje poskušali to anomalijo oziroma takšna neživljenjske stvari kot je ta kombinacija, o kateri smo že predlagali, da bi se po pol leta po pridobljeni kategorije F, pridobil tudi BE ali pa koda 96, da bomo to poskušali kasneje tudi spremeniti. Zaenkrat pa druge rešitve kot to, da se ta člen črta, trenutno ni. Hvala.</font><br>
<br>
<font size="4">	</font><b><font size="4">PODPREDSEDNIK MAG. ANDREJ RAJH:</font></b><font size="4"> Hvala lepa. Želi še kdo besedo? Ugotavljam, da ne. Glasujemo o 6. členu in o vloženem amandmaju.</font><br>
<font size="4">	Kdo je za? (14 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 7. in 8. člen, h katerima ni vloženih amandmajev. Želi kdo razpravljati? Ugotavljam, da ne. Zaključujem razpravo.</font><br>
<font size="4">	</font><br>
<font size="4">	V razpravo dajem 9. člen in vložen amandma k temu členu. Želi kdo razpravljati? Ugotavljam, da ne. Glasujemo o vloženem amandmaju. Glasujemo.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 10. člen in vložen amandma k temu členu. Želi kdo razpravljati? Ugotavljam, da ne. Glasujemo o vloženem amandmaju. Glasujemo. </font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem amandma za nova 10.a in 10.b člen. Želi kdo razpravljati? Ugotavljam, da ne. Glasujemo o vloženem amandmaju.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 11. člen in  vložen amandma k temu členu. Želi kdo razpravljati? Ugotavljam, da ne. Glasujemo.</font><br>
<font size="4">		</font><br>
<b><font size="4">10. TRAK: (ES)</font></b><br>
<br>
<font size="4">	(nadaljevanje) Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem 12. člen in vložen amandma k temu členu. Želi kdo razpravljati? Ugotavljam, da ne. Glasujemo.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	V razpravo dajem še zadnji 13. člen in vložen amandma k temu členu. Želi kdo razpravljati? Ugotavljam, da ne. Glasujemo.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je amandma soglasno sprejet.</font><br>
<br>
<font size="4">	Zaključili smo razpravo o členih in glasovanje o amandmajih. V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo obrazložiti svoj glas? Ugotavljam, da ne. Glasujemo.</font><br>
<font size="4">	Kdo je za? (17 članov.) Je kdo proti? (Nihče.)</font><br>
<font size="4">	Ugotavljam, da so vsi členi zakona sprejeti.</font><br>
<font size="4">	</font><br>
<font size="4">	S tem zaključujem drugo obravnavo predloga Zakona o spremembah in dopolnitvah Zakona o voznikih na matičnem delovnem telesu. Sprejeti amandmaji bodo vključeni v dopolnjeni predlog zakona, ki bo sestavni del poročila odbora. Prosim, da v skladu z drugim odstavkom 42. člena poslovnika določimo  poročevalca, ki bo predstavil poročilo na seji Državnega zbora. Predlagam, da bo to predsednik odbora gospod Paulič. </font><br>
<br>
<font size="4">	S tem zaključujem to točko dnevnega reda in 9. redno sejo Odbora za infrastrukturo, okolje in prostor.</font><br>
<font size="4">	Naj vas še spomnim, da se bo v tej sejni sobi čez 15 minut, to je ob 15.05 pričela 11. nujna seja Odbora za infrastrukturo, okolje in prostor. Hvala lepa.</font><br>
<br>
<b><font size="4">Seja je bila končana 5. junija 2019 ob 14.47 uri.</font></b>