<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>14. seja</b><br>
<br>
<b>(8. november 2018)</b></p></div><br>
<b>Sejo je vodil mag. Dejan Židan, predsednik Državnega zbora.</b><br>
<b>Seja se je začela ob 10.03.</b><br>
<br>
<b>1. TRAK: (SB)</b><br>
<br>
<b>	PREDSEDNIK MAG. DEJAN ŽIDAN:</b> Spoštovane gospe, spoštovani gospodje! <br>
	Začenjam 14. sejo Kolegija in vas lepo pozdravljam, ki ste prisotni. Hkrati vas obveščam, da imamo nekaj nadomeščanj oziroma pred tem vas moram obvestiti, da sem včeraj poslal dodatno gradivo k 1. točki dnevnega reda in vas hkrati tudi obveščam o nadomeščanju članov Kolegija in imamo kot nadomeščanje Igorja Zorčiča gospoda Gregorja Periča. Pozdravljeni. Kot nadomeščanja gospoda Franca Jurše ga bo podpredsednik nadomešča, gospod Branko Simonovič, gospoda Matjaža Hana bo nadomešča gospod Predrag Bakovič in gospoda Braneta Golubovića bo nadomeščala podpredsednica gospa Tina Heferle. To mislim, da je vse.<br>
<br>
	Prehajamo na <b>1. TOČKO – DOGOVOR O SKLICU IZREDNE SEJE DRŽAVNEGA ZBORA. </b>Gradivo k tej točki, to sta dve zahtevi za sklic izredne seje zbora, ste prejeli s sklicem seje Kolegija oziroma včeraj z dopisom. <br>
<br>
<b>2. TRAK: (SB) – 10.05</b><br>
<br>
	(nadaljevanje) In v zvezi s sklicem 12 izredne seje tako predlagam sledeče. Predlog dnevnega reda je določen z zahtevami in se glasi po zaporednem vrstnem redu, kot prvo predlog priporočila v zvezi s črpanjem evropskih kohezijskih sredstev finančne perspektive 2014-2020 in kot drugo Predlog zakona o spremembi Zakona o socialno varstvenih prejemkih, nujni postopek. Kot datum seje predlagam 9.11.2018 s pričetkom ob 12. uri in do zaključka seje. In kot najavo časa za razpravo za poslanske skupine ene točke po tretjem odstavku 67. člena Poslovnika zbora do 15 minut za dopolnilno obrazložitev predlagatelja predloga priporočila, to je skupine poslancev s prvopodpisanim gospodom Danijelom Krivcem in do 60 minut za razpravo predlagatelja ter do 15 minut za predstavitev mnenja Vlade in do 60 minut za razpravo Vlade pri 1. točki in do 5 minut za dopolnilno obrazložitev predlagatelja predloga zakona, to je Vlada, in do 30 minut za razpravo predlagatelja, to je 2 točka. To je predlog in s tem spoštovane, spoštovani odpiram razpravo. Ali želi kdo razpravljati? Se zahvaljujem. <br>
	In s tem prehajamo na tri glasovanja. <br>
	Kot prvo glasujemo o sklepu poslanske skupine k eni točki dnevnega reda izredne seje Državnega zbora najavijo čas v skladu s tretjim odstavkom 67 člena Poslovnika zbora. <br>
	Kdo je za? <br>
	Ugotavljam, da predstavniki vseh poslanskih skupin ste za in je predlog sklepa sprejet.<br>
	Kot drugi sklep. Za uvodno obrazložitev ima predlagatelj predloga priporočila, to je skupina poslancev s prvopodpisanim gospodom Danijelom Krivcem, na voljo do 15 minut, za razpravo pa do 60 minut. Vlada ima za uvodno predstavitev mnenja k predlogu priporočila na voljo do 15 minut in do 60 minut za razpravo.<br>
	Kdo je za? <br>
	Ugotavljam, da ste vsi za in s tem je sklep sprejet.<br>
	Kot tretji sklep predlagatelj, vlada ima pri predlogu zakona za dopolnilno obrazložitev na voljo do 5 minut, za razpravo pa največ do 30 minut. <br>
	Kdo je za? <br>
	Tudi ta sklep je soglasno sprejet. <br>
	S tem zaključujem to točko in 14. sejo Kolegija.<br>
	Spoštovane, spoštovani, s tem smo Kolegij zaključili in čez 3 minute, to je 10.10, nadaljujemo s kratkim delovnim posvetom. Hvala lepa.<br>
<br>
<b>Seja je bila končana 8. novembra 2018 ob 10.08.</b>