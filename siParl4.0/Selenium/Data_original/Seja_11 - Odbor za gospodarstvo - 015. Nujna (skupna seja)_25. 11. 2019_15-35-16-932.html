<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA </font></b><br>
<b><font size="4">DRŽAVNI ZBOR </font></b><br>
<b><font size="4">ODBOR ZA GOSPODARSTVO </font></b><br>
<b><font size="4">15. nujna seja</font></b><br>
<br>
<b><font size="4">in </font></b><br>
<br>
<b><font size="4">ODBOR ZA KMETIJSTVO, GOZDARSTVO IN PREHRANO </font></b><br>
<b><font size="4">16. nujna seja </font></b><br>
<br>
<b><font size="4">(25. november 2019)</font></b></p></div><br>
<b><font size="4">Sejo sta vodila Franc Breznik, predsednik Odbora za kmetijstvo, gozdarstvo in prehrano in Gregor Perič, predsednik Odbora za zagospodarstvo.</font></b><br>
<b><font size="4">Seja se je začela ob 14.02</font></b><br>
<br>
<b><font size="4">1. TRAK: (VP) </font></b><br>
<br>
<b><font size="4">	PREDSEDNIK FRANC BREZNIK: </font></b><font size="4">Torej, spoštovane kolegice in kolegi ter cenjeni gostje. Najprej vas prav lepo pozdravljam.</font><br>
<font size="4">	S predsednikom Odbora za gospodarstvo sva se dogovorila, da bom današnjo skupno sejo odborov vodil jaz, torej predsednik Odbora za kmetijstvo, gozdarstvo in prehrano. </font><br>
<font size="4">	Tako pričenjam 16. nujno sejo Odbora za kmetijstvo, gozdarstvo in prehrano. </font><br>
<font size="4">	Obveščam vas, da so zadržani in se seje ne morejo udeležiti naslednji člani odbora: kolega Boštjan Koražija.</font><br>
<font size="4">	Na seji kot nadomestni člani odbora s pooblastili pa sodelujejo: kolegico Nino Maurovič bo nadomestila kolegica Tina Heferle, ki jo prav tako lepo pozdravljam na današnji seji; kolegico Nado Brinovšek bo nadomestil kolega Franc Rosec, ki ga prav tako lepo pozdravljam na današnji seji. Imamo tukaj še eno obvestilo, torej kolegico Karlo Urh bo nadomestila kolegica Jerca Korče, ki jo prav tako lepo pozdravljam na današnji seji. </font><br>
<font size="4">	Besedo sedaj dajem kolegu Gregorju Periču, predsedniku Odbora za gospodarstvo. </font><br>
<br>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa, spoštovani. Tudi jaz pozdravljam vse navzoče. </font><br>
<font size="4">	Pričenjam 15. nujno sejo Odbora za gospodarstvo. </font><br>
<font size="4">In vas obenem tudi obveščam, da sem prejel nekaj opravičil. In sicer: opravičilo sem prejel s strani kolega poslanca Jerneja Vrtovca; poslanca dr. Franca Trčka; poslanca gospoda Boštjana Koražije; poslanca mag. Marka Pogačnika. </font><br>
<font size="4">Na seji Odbora za gospodarstvo pa s pooblastili sodelujejo sledeči poslanci oziroma poslanke: iz poslanske skupine SMC namesto Monike Gregorčič poslanec Gregor Židan; iz poslanske skupine SD namesto kolega poslanca Soniboja Knežaka kolega poslanec Predrag Baković; namesto poslanke mag. Meire Hot kolega poslanec Jani Prednika; iz Liste Marjana Šarca namesto kolega poslanca Igorja Pečka je z nami kolegica poslanka Tina Heferle; iz poslanske skupine DeSUS namesto kolega poslanca Roberta Polnarja kolega poslanec Branko Simonovič, </font>
<ul></ul>
<b><font size="4">2. TRAK: (VP) 14.05</font></b><br>
<br>
<font size="4">	(nadaljevanje) iz poslanske skupine SDS namesto kolegice poslanke Suzane Lep Šimenko je znami kolega poslanec Tomaž Lisec; in pa še namesto kolega poslanca mag. Marka Pogačnika je z nami kolega poslanec Franc Breznik.</font><br>
<font size="4">	In s tem tudi kolegu Brezniku vračam besedo.</font><br>
<font size="4">	Izvolite.</font><br>
<br>
<b><font size="4">	PREDSEDNIK FRANC BREZNIK: </font></b><font size="4">Hvala, kolega Perič.</font><br>
<font size="4">	Torej prehajamo na določitev dnevnega reda seje odborov. </font><br>
<font size="4">S sklicem seje 19. novembra 2019 ste prejeli naslednji dnevni red: 1. točka Nepravilnosti in spornost dela ministrice za kmetijstvo, gozdarstvo in prehrano pri projektu SRIPT in drugih projektih. Ker do pričetka seje odborov nisva prejela predlogov za spremembo dnevnega reda, je določen dnevni red skupne seje kot je bil določen s sklicem. </font><br>
<br>
<font size="4">Tako prehajamo na obravnavo </font><b><font size="4">1. TOČKE, TO JE NEPRAVILNOSTI IN SPORNOST DELA MINISTRICE ZA KMETIJSTVO, GOZDARSTVO IN PREHRANO PRI PROJEKTU SRIPT IN DRUGIH PROJEKTIH.</font></b><font size="4"> </font><br>
<font size="4">Poslanska skupina Slovenske demokratske stranke je 13. novembra 2019 na Odbor za kmetijstvo, gozdarstvo in prehrano ter Odbor za gospodarstvo naslovila zahtevo za sklic nujne seje odbora z navedeno točko dnevnega reda. </font><br>
<font size="4">Kot gradivo k tej točki ste prejeli: zahtevo poslanske skupine Slovenske demokratske stranke za sklic skupne nujne seje s predlogi sklepov. </font><br>
<font size="4">	Na sejo smo vabili: predlagatelja zahteve, poslansko skupine Slovenske demokratske stranke; dr. Aleksandro Pivec, ministrico za kmetijstvo, gozdarstvo in prehrano; ministra Zdravka Počivalška, ministra za gospodarski razvoj in tehnologijo; Klavdijo Perger, nekdanjo direktorico Turistično-gostinske zbornice Slovenije; Komisijo za preprečevanje korupcije; Računsko sodišče, z nami je gospod Zoran Mladenovič, vrhovni državni revizor; in pa znanstveno-raziskovalno središče Bistra Ptuj, z nami vidim tukaj in pozdravljam gospoda dr. Čelana. Lep pozdrav.</font><br>
<font size="4">	Uvodoma dajem besedo predstavniku predlagatelja za predstavitev zahteve za sklic nujne seje odbora. Kolega Franc Rosec kot predstavnik predlagatelja, beseda je vaša.</font><br>
<font size="4">	Izvolite. </font><br>
<br>
<b><font size="4">	FRANC ROSEC (PS SDS): </font></b><font size="4">Hvala, predsednik, za besedo.</font><br>
<font size="4">	Zdaj, v obrazložitvi za sklic današnje nujne seje, mislim izredne seje oziroma nujne seje obeh odborov, je v obrazložitvi napisano točno zakaj smo zahtevali v Slovenski demokratski stranki ta sklic nujne seje odborov. Mislim, da ste si vsi to gradivo v redu prebrali, tudi vse te dopolnitve. Smo pa na koncu te obrazložitve tega sklica podali tudi 6 sklepov, predlogov sklepov, ki smo jih v Slovenski demokratski stranki pripravili in o katerih bi se danes naj odbora skupaj odločil.</font><br>
<font size="4">	Zdaj bi, pri teh predlogih sklepov bi samo še nekaj dodal – da predlagamo, da danes obravnavamo samo prvi sklep odbora, mislim, prvi predlog sklepa, ki se glasi: »Odbor za kmetijstvo, gozdarstvo in prehrano in Odbor za gospodarstvo predlagata Računskemu sodišču Republike Slovenije naj pristopi k preverjanju pravilnosti in skladnosti projekta Strateško, razvojno, inovacijsko partnerstvo turizem, ki se je izvajal v okviru javnega razpisa Podpora strateškim razvojno-inovacijskim partnerstvom na prioritetnih področjih pametne specializacije«. Hkrati bi do prejetja, bi rekel poročila s strani računskega sodišča, pa ostalih 5 predlogov sklepov umaknili.</font><br>
<font size="4">	Hvala.</font><br>
<br>
<b><font size="4">	PREDSEDNIK FRANC BREZNIK: </font></b><font size="4">Hvala, predstavnik predlagatelja.</font><br>
<font size="4">	Torej, sedaj pa dajem besedo ministrici za kmetijstvo, gozdarstvo in prehrano, dr. Aleksandri Pivec.</font><br>
<font size="4">	Izvolite, gospa ministrica. </font><br>
<br>
<b><font size="4">	DR. ALEKSANDRA PIVEC: </font></b><font size="4">Spoštovana predsednika, spoštovani člani Odbora za kmetijstvo, gozdarstvo in prehrano in pa seveda spoštovani člani Odbora za gospodarstvo. </font><br>
<font size="4">Jaz v bistvu za današnjim sklicem čutim nekako priložnost oziroma zadovoljstvo, da smem in da lahko pojasnim svoje sodelovanje pri tistih projektih, ki so bili tudi predmet in pa razlog za sklic današnje seje. Torej, dovolite mi, da povem na kakšen način sem pristopila k soizvajanju projekta SRIPT in tudi da pojasnim kakšno je moje sodelovanje z znanstveno-raziskovalnim središčem Bistra Ptuj, v katerem sem zaposlena z dopolnilnim delovnim razmerjem. </font><br>
<font size="4">Torej, jaz sem bila leta 2017 resnično povabljena k sodelovanju v Strateškem razvojno-inovacijskem partnerstvu turizem, ki je bilo oblikovano z namenom krepitve razvojno-inovacijskih in raziskovalnih odnosov deležnikov s področja turističnega gospodarstva. </font><br>
<font size="4">Ena pomembnejših nalog SRIPT-a na področju oblikovanja in prenosa znanj ter internacionalizacije pa je bilo tudi vključevanje in povezovanje deležnikov v </font><br>
<br>
<b><font size="4">3. TRAK: (VP) 14.10</font></b><br>
<br>
<font size="4">	(nadaljevanje) mednarodne mreže, iniciative in pa partnerstva s ciljem priprave in izvedbe skupnih nacionalnih, bilateralnih in transnacionalnih projektov. Moje svetovanje je tako zajemalo vsebine na področju poznavanja projektnih okolij na nacionalni in mednarodni ravni, nacionalnih in EU programov ter financiranja znanstvenoraziskovalnih in razvojnih projektov, ki so bili tudi predmet in so predmet akcijskega načrta partnerstva SRIPT. Na ta način so nastajali predlogi novih vsebin razvojnih aktivnosti celotnega partnerstva, revidirali so se, revidiral se je akcijski načrt in pa projekti znotraj akcijskega načrta, pri pripravi katerih sem tudi sama sodelovala. In ti so rezultirali v številnih novih partnerskih mrežah s skupno pripravljenimi razvojno-raziskovalnimi, strateškimi in drugimi mednarodnimi projekti. Torej, povezave v mrežo partnerstev, sodelovanje pri snovanju projektnih idej, kakor tudi strokovne podlage za novo razvojno povezovanje. </font><br>
<font size="4">Tako sem svoja strokovna znanja in izkušnje iz pretekle dvajsetletne kariere na področju mednarodnih znanstvenoraziskovalnih in strateških razvojnih povezovanj in sodelovanj ter oblikovanja vsebin prenašala na koordinacijo SRIPT in seveda posredno tudi na vse partnerje, ki v tej mreži sodelujejo. Konkretnejše aktivnosti, ki sem jih za ta projekt bila zadolžena in sem jih opravila pa so: pregled in priprava strokovnih podlag posameznih znanstvenoraziskovalnih in razvojnih projektov znotraj akcijskega načrta SRIPT ter priprava predlogov za njihovo vključevanje v mednarodne partnerske povezave in EU iniciative ter seveda tudi pregled možnosti internacionalizacije za pridobivanje evropskih sredstev; pregled in svetovanje glede mrež mednarodnih partnerstev za namen internacionalizacije vsebine akcijskega načrta, za potrebe strokovne pomoči in informiranja partnerjev sem pripravljala redne preglede razpisov in predlogov razvojnih in znanstvenoraziskovalnih vsebin iz strateških dokumentov, ki so bili in so predmet stalnega razvoja in dopolnjevanja koordinacije SRIPT; izvajala sem pomoč pri vodenju koordinacije za pripravo vsebin projektov in vsebin razpisne dokumentacije za pripravo strateških razvojnih projektov na transnacionalnih programih; redno svetovanje za povezovanje za povezovanje z iniciativami in partnerstvi za pripravo in izvedbo raziskovalnih projektov in aktivno delo na področju internacionalizacije in vključevanja v mednarodne mreže. Med drugim sem izvedla tudi pomoč pri prenosu lastnih znanj in izkušenj pri pripravah in oblikovanju razvojno-raziskovalnih skupin v inštitucijah in podjetjih, ki so del partnerstva mreže SRIPT ter priprave na izvedbo sestankov s predstavniki podjetij za dogovore o možnostih vsebin razvojnih in raziskovalnih projektov. </font><br>
<font size="4">Svoje, se pravi gradiva za vse naštete aktivnosti sem pripravljala sama in so tudi predmet tega, da ta gradiva v celoti tudi hranim in so seveda na razpolago za vpogled in tudi lahko, v kolikor bi bila želja in potreba, o posameznih pripravljenih gradivih tudi več spregovorim. Vsekakor pa so gradiva vsa na voljo pri meni v moji dokumentaciji. </font><br>
<font size="4">Dovolite, da pojasnim, da sem skladno z zadolžitvami po avtorskih pogodbah, ki so bile predlagane s strani naročnika, svoja dela opravila skladno s pričakovanji, kar je naročnik tudi z vsakokratnim podpisom in pa izplačilom honorarja potrdil. S tem, da je potem naročnik seveda to naprej poročal Ministrstvu za gospodarstvo, ki je nosilec projekta. Seveda, od tistih stvari jaz nimam vpogleda kaj se je tam zgodilo, ampak nenazadnje predstavniki ministrstva so tisti, ki seveda tudi kontrolo nad samim projektom opravljajo. Jaz lahko z odgovornostjo trdim, da sem svoje delo opravila, zanj resnično prejela plačilo, ko govorimo o znesku, govorimo seveda o bruto bruto znesku. Jaz lahko povem, da po odštetju in korektnem plačilu vseh prispevkov, ki jih iz naslova avtorskih pogodb moram odštet in po poplačilu dohodnine, ta znesek </font><br>
<br>
<b><font size="4">4. TRAK: (VP) 14.15</font></b><br>
<br>
<b><font size="4">	</font></b><font size="4">(nadaljevanje) znaša nekoliko manj kot 20 tisoč evrov. In dela so bila opravljena v obdobju približno 16 mesecev, seveda ne redno vsak mesec. Z dnem 12. 9., torej dan pred nastopom na svojo funkcijo ministrice, sem popolnoma zaključila z vsemi aktivnostmi na tem projektu in tudi prekinila s sodelovanjem s Turistično-gostinsko zbornico. </font><br>
<font size="4">	Torej, jaz sem prepričana, da tudi v času mojega sodelovanja z njimi to ni v nikakršnem delu vplivalo na opravljanje moje takratne funkcije, da sem vsa dela tudi pri delodajalcu opravila korektno in v skladu s pričakovanji, kot tudi dela, ki sem jih opravila v skladu z zahtevami avtorske pogodbe za Turistično-gostinsko zbornico. </font><br>
<font size="4">	V nadaljevanju mi dovolite, da pojasnim še nekaj dejstev glede mojega dela v znanstveno-raziskovalnem središču Bistra Ptuj, kjer sem, skladno s 147. členom Zakona o delovnih razmerjih in soglasjem delodajalca zaposlena za opravljanje znanstveno-raziskovalnih vsebin in nalog. In pa dela opravljam za programsko skupino po raziskovalnem programu P20346, ki se imenuje Separacijski procesi za zmanjšanje toplogrednih plinov na podlagi načrtov trajnostnega razvoja. Torej, jaz sem članica omenjene programske skupine že vse od leta 2009, ko sem bila zaposlena na znanstvenoraziskovalnem središču Bistra Ptuj. In nenazadnje programska skupina je bila takrat pridobljena med drugim tudi na osnovi referenc, ki jih prinaša moje preteklo delo na področju znanstvenoraziskovalnih vsebin. In od takrat naprej tudi v tej znanstvenoraziskovalni skupini sodelujem. Torej, tudi ob začetku mojega mandata na ministrsko funkcijo sem v dogovoru z vodstvom ZRS Bistra Ptuj se dogovorila, da zaprosim za soglasje na vladi in da v tej skupini ostanem in delujem tudi naprej, saj bi s samim izstopom iz programske skupine seveda izgubili eno od referenc, mi nismo velika raziskovalna skupina in bi seveda to tudi lahko ogrozilo nadaljnji obstoj in delovanje programske skupine, katere delo se pa zaključuje leta 2020. Kaj počnem na znanstvenoraziskovalnem središču Bistra Ptuj? Tam imam sklenjeno pogodbo o dopolnilnem delu. Svoje delo moram in ga tudi opravim v času med vikendom, to je 8 ur tedensko in sicer v obsegu del, ki so tudi v skladu z delodajalcem dogovorjena, predvsem pa na področju kabinetnih raziskav in pregleda baz znanstvenih člankov, ki predstavljajo podlago za naše nadaljnje dogovore o delu, ki ga v okviru programske skupine opravljamo in so hkrati tudi osnova za naše, pripravo naših lastnih znanstvenoraziskovalnih člankov, predvsem na področjih pirolize, sestave biomase, analize bio-oglja, proizvodnje bio-oglja in pa seveda tudi uporabe bio-oglja ter uplinjanja odpadnih biomas. Moje drugo področje dela so kabinetne raziskave in pregled baz na področju patentov in patentnih prijav. ZRS Bistra Ptuj je namreč v obdobju trajanja programske skupine že prijavila patente in je tudi v pripravi naslednji patent raziskovalne skupine, zato sama moram pripraviti oziroma pregledujem in pripravljam osnove, na podlagi katerih tudi mi pripravljamo patentne prijave za našo raziskovalno skupino. Sodelujem seveda tudi pri pripravi letnih poročil in sem v preteklem obdobju tudi vodila in usmerjala raziskovalko na doktorskem študiju pri njenih usmeritvah za raziskovalno delo na področju katerega je študij opravljala.</font><br>
<font size="4">	Jaz moram povedati, da tudi tukaj moje delo na ZRS Bistra Ptuj, ki je iz naslova zgolj znanstvenoraziskovalnih in razvojih skupine je moja želja in zaveza k temu. Prepričana sem, da v nikakršnem obsegu ne moti mojega dela ministrice. Kot že rečeno, to delo opravljam med vikendom in ga tudi želim opravljati. Prepričana sem, da tudi moje udejstvovanje na področju </font><br>
<br>
<b><font size="4">5. TRAK: (VP) 14.20</font></b><br>
<br>
<font size="4">	(nadaljevanje) znanstvenoraziskovalnega in razvojnega dela daje širino in vpogled v področje znanosti raziskav in tudi prenosu le-tega v vsakdanje delo, da to je pomembno področje, na katerega, seveda tudi na resorju ministrstva, v prihodnje moram vstaviti. In z vso odgovornostjo trdim, da svoje delo ministrice za kmetijstvo, gozdarstvo in prehrano opravljam popolnoma predano, opravljam ga z vsem svojim znanjem in pa tudi z vsem svojim razpoložljivim časom. In tudi z gotovostjo lahko zatrdim, da to delo obsega najmanj 12 ur mojega dnevnega angažmaja med tednom. In, kot že rečeno, delo na Bistri je zgolj in samo med vikendom. </font><br>
<font size="4">Jaz sem prepričana, da smo kljub temu, da jaz sodelujem na tem projektu, na ministrstvu v preteklem obdobju izjemno veliko dela, da nikakor nismo zanemarjali nobenih vsebin zaradi kakršnegakoli mojega drugega angažiranja. In tudi z vso odgovornostjo trdim, da vse ostale navedbe, ki so se pojavile v medijih glede moje pomoči znanstvenoraziskovalnemu središču Bistra Ptuj pri pridobivanju sredstev iz drugih projektov, niso resnične. Jaz sem zgolj in samo članica programske skupine znanstvenoraziskovalno središče Bistra Ptuj je območna razvojna agencija, ki resnično pridobiva evropska sredstva iz številnih evropskih programov, tudi za namen drugih deležnikov v okolju, vendar tisto delo nima popolnoma nobenega opravka z mojim angažiranjem, niti nisem članica nobenega odbora ali kakršnekoli odločevalskega telesa, ki bi sodelovala pri tem, da lahko Bistra ta sredstva tudi pridobiva.</font><br>
<font size="4">Toliko, predsednik, za začetek in sem na voljo za odgovore. </font><br>
<font size="4">Hvala. </font><br>
<br>
<b><font size="4">PREDSEDNIK FRANC BREZNIK: </font></b><font size="4">Torej, najlepša hvala, ministrica za kmetijstvo, gozdarstvo in prehrano, za uvodna pojasnila.</font><br>
<font size="4">Preden nadaljujem s sejo, bi vam rad naznanil, da imam tukaj pooblastilo, da kolegico Ivo Dimic nadomešča kolegica Tadeja Šuštar, ki jo prav tako lepo pozdravljam na naši seji.</font><br>
<font size="4">Sedaj pa dajem besedo predsedniku Odbora za gospodarstvo, gospodu Periču.</font><br>
<font size="4">Izvolite, kolega Perič.</font><br>
<br>
<b><font size="4">PREDSEDNIK GREGOR PERIČ: </font></b><font size="4">Hvala, kolega Breznik.</font><br>
<font size="4">Imam sicer dve pooblastili. Oziroma najprej dopolnilo enega pooblastila in sicer namesto kolega poslanca mag. Pogačnika je z nami kolega poslanec Boris Doblekar iz poslanske skupine SDS. In pa še pooblastilo s poslanske skupine Nove Slovenije in sicer namesto kolega poslanca Aleksandra Rebrška je danes z nami kolegica poslanka Tadeja Šuštar. </font><br>
<font size="4">Vračam besedo. </font><br>
<font size="4">Hvala lepa. </font><br>
<br>
<b><font size="4">PREDSEDNIK FRANC BREZNIK: </font></b><font size="4">Najlepša hvala.</font><br>
<font size="4">Torej, vabil sem tudi ministra za gospodarski razvoj in tehnologijo, vidim, da ga tukaj ni, gospoda Počivalška. Vidim pa, da je z nami državna sekretarka gospa Eva Štravs. Glede n to, da so so domnevne nepravilnosti, ki so del tega gradiva, dogajale večinoma na Ministrstvu za gospodarstvo, vam sedaj predajam besedo in verjamem, da boste nam dali pomembne informacije.</font><br>
<font size="4">Izvolite, državna sekretarka. </font><br>
<br>
<b><font size="4">EVA ŠTRAVS: </font></b><font size="4">Hvala lepa za besedo, spoštovana predsednika obeh odborov. Spoštovane poslanke in poslanci, ostali vabljeni. </font><br>
<font size="4">No, nepravilnosti se niso dogajale na ministrstvu, ampak projekt je res povezan z ministrstvom in na ministrstvu smo domnevne nepravilnosti opazili, zaznali in zato tudi res to predali naprej organom, ki so za to odgovorni. </font><br>
<font size="4">No, ampak morda samo nekaj uvodnih stavkov na temo strateško-razvojnih partnerstev in pa razvoj trajnostnega turizma v Sloveniji, za katerega na Ministrstvu za gospodarstvo seveda smo odgovorni in ga izjemno podpiramo, saj se zavedamo kakšne multiplikativne učinke ima na celoten razvoj Slovenije. Zato je ministrstvo v sklopu pametne specializacije  tudi sofinanciralo projekte devetih SRIP-ov. Tukaj danes govorimo SRIP-u turizem, tako imenovanem SRIPTU.</font><br>
<font size="4">Po objavljenem razpisu leta 2016, proti koncu leta, je nato v začetku 2017, marca, Ministrstvo za gospodarski razvoj in tehnologijo podpisalo s Turistično-gostinsko zbornico pogodbo, kot upravljavcem SRIP-a </font><br>
<br>
<b><font size="4">6. TRAK: (VP) 14.25</font></b><br>
<br>
<font size="4">	(nadaljevanje) so izbrali, da je njihov koordinator in partner napram ministrstvu Turistično-gostinska zbornica. Sledila so prva in druga faza tega projekta. No, in pri tretjem zahtevku druge faze se je izkazala potreba za še poglobljeno analizo, pregled, kontrolo na kraju samem, saj se je izkazalo, da prihaja do nepravilnosti pri vodenju tega projekta. Tako je bila opravljena v letošnjem letu kontrola na kraju samem, ki je žal ta sum potrdila. In zato je ministrstvo seveda najprej pozvalo turistično-gostinsko zbornico, kot pogodbenega partnerja, za dodatna pojasnila, ki pa niso ustrezala in pa razčistila situacije. Zato je bil podan konec oktobra, s strani ministrstva vložena kazenska ovadba zaradi suma storitve kaznivega dejanja. Medtem je seveda je potekalo še dodatno poročilo, izdelava zaključnega poročila, ki bo v teh dneh, prav v tem tednu, res tudi zaključeno in poslano tako kot je skladno s pravili, tako na Ministrstvo za finance kot na SVRK, na Urad za nadzor proračuna in pa seveda tudi na Turistično-gostinsko zbornico.</font><br>
<font size="4">	Zdaj to, zelo na kratko sem povzela.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, gospa državna sekretarka na Ministrstvu za gospodarski razvoj in tehnologijo, gospa Eva Štravs. </font><br>
<font size="4">	Torej sedaj sem želel dati besedo, torej predstavnikom Turistično-gostinske zbornice, nekdanji direktorici gospe Klavdiji Perger. Vidim, da se ni opravičila, tudi ni prišla na to sejo. Žal tudi nimam nobenega drugega predstavnika Turistično-gostinske zbornice Slovenije, da bi nam lahko nekako podal nekaj informacij tudi z njihove strani. To je pravilo audiatur et altera pars, tukaj imajo možnost in priložnost, da tudi se izrazijo, povedo kaj mislijo. Torej, nimamo.</font><br>
<font size="4">	Naslednjemu, ki sem želel dati besedo, je bil predstavnik Komisije za preprečevanje korupcije, torej predsedniku Borisu Štefanecu, namestniku predsednika mag. Urošu Novaku ali namestniku predsednika Simonu Savskemu. Tudi s te strani nismo dobili, nimamo niti enega predstavnika in niti enega opravičila. </font><br>
<font size="4">Vidim pa, da je tukaj z nami predstavnik Računskega sodišča Republike Slovenije, gospod Zoran Mladenovič, vrhovni državni revizor.</font><br>
<font size="4">Izvolite, gospod Mladenovič, beseda je vaša.</font><br>
<br>
<b><font size="4">ZORAN MLADENOVIČ: </font></b><font size="4">Hvala lepa, gospod predsednik, za besedo. En lep dober dan, pozdrav vsem skupaj. </font><br>
<font size="4">Kot računsko sodišče v tem trenutku seveda spremljamo situacijo in hvala za povabilo to sejo. Kot veste, ima računsko sodišče na podlagi Zakona o računskem sodišču in sicer drugega odstavka 25. člena dolžnost upoštevati 5 predlogov, ki jih prejme iz Državnega zbora, od tega najmanj 2 od delovnih teles. Seveda smo v fazi, ko pripravljamo program dela za naslednje leto in bo seveda ta informacija o tem projektu vsekakor zelo dobrodošla in bomo seveda v tej luči tudi presodili, se pravi o uvrstitvi te revizije v program dela. </font><br>
<font size="4">V tem trenutku lahko povem zgolj to, ker več informacij pač nimamo in to več o opravljeni reviziji seveda po tem.</font><br>
<font size="4">Toliko v tem trenutku.</font><br>
<font size="4">Hvala lepa.</font><br>
<br>
<b><font size="4">PREDSEDNIK FRANC BREZNIK:  </font></b><font size="4">Najlepša hvala, gospod Mladenovič.</font><br>
<font size="4">Jaz bom imel potem seveda tudi vprašanje, v toku razprave, za vas.  Torej Odbor za kmetijstvo je že v letošnjem letu podal eno izmed predlogov revizij, to je za družbo Slovenske državne gozdove, tako da upamo, da jo boste, vsaj to, uvrstili v vaš letni program dela. </font><br>
<font size="4">Torej, sedaj pa želim besedo dati predstavniku znanstvenoraziskovalnega središča Bistra Ptuj, dr. Štefanu Čelanu. </font><br>
<font size="4">Gospod Čelan, izvolite, beseda je vaša. </font><br>
<br>
<b><font size="4">DR. ŠTEFAN ČELAN: </font></b><font size="4">Spoštovana predsednika, spoštovane poslanke, poslanci, ministrica s sodelavkami in sodelavci. Seveda lep pozdrav tudi sedmi sili, zaradi katere verjetno danes tukaj sedimo. </font><br>
<font size="4">Najprej bi se želel zahvaliti predlagatelju, da je ugotovil, da od petih predlaganih točk </font><br>
<br>
<b><font size="4">7. TRAK: (VP) 14.30</font></b><br>
<br>
<font size="4">	(nadaljevanje) manjka ogromno nekega gradiva, ki bi ga v tako resni hiši kot je Državni zbor seveda poslanke in poslanci morali imeti na mizi, da bi lahko verodostojno razpravljali in tudi odločali. Za mene je vendarle Državni zbor najvišja inštitucija v tej državi in če samo skromno pripomnim, da sem kot župan 12 let bil odgovoren za pripravo občinskega gradiva za seje mestnega sveta, če bi svetnicam in svetnicam predložil tako gradivo, bi me verjetno vprašali po treh pikah. </font><br>
<font size="4">Tako, da se o prvem delu seveda ne bom izrekal, ker o tem ne vem nič. Povedal bom samo torej to, kar se tiče dela kolegice Aleksandre Pivec v znanstvenoraziskovalnem središču Bistra Ptuj. </font><br>
<font size="4">Torej to, da se znanost v slovenskem prostoru mora vesti na način, kot ste ga slišali malo prej s strani gospe ministrice, verjetno nismo krivi znanstveniki, ne? Torej, zakonodajo in vse podzakonske akte, prihajajo iz te hiše. In torej zakonodaja in podzakonski akti nas na nek način navajajo na to, kar tudi ni slabo, torej da se slovenska znanost medsebojno povezuje. V kolikor seveda želite dobiti koncesijo preko agencije Republike Slovenije za raziskovalno dejavnost, potem morate dostaviti kupe referenc in kupe takšnih ali drugačnih dokumentov, iz katerih je razvidno, da izpolnjujete pogoje za to, da sploh lahko pridete do koncesijske dejavnosti. </font><br>
<font size="4">Zdaj, kar se tiče našega zavoda. Živimo tam daleč, na drugi strani Trojan, smo ponosni in smo veseli, da nam je uspelo že dvakrat zapored biti član koncesionirane raziskovalne skupine. in smo torej ponosni na delo vseh raziskovalk in raziskovalcev, ki seveda delajo v naši raziskovalni skupini, saj smo s pomočjo njihovih referenc, njihovih znanj in kompetenc, uspeli pridobiti dovolj točk, da smo seveda lahko z strani agencije koncesionirani.</font><br>
<font size="4">Kolegica Aleksandra Pivec, tako kot je povedala, je torej že vrsto let članica te raziskovalne skupine. In torej točkovanje znotraj raziskovalne skupine se ne ocenjuje samo z nekim sprotnim delom, ki ga ti v dani situaciji opravljaš, ampak moraš predložiti nek historiat, ne, svojih bibliografskih podatkov. In seveda njen znanstveni opus je zagotovo tako velik in tako močan, da bi v tistem trenutku, ko je ona izstopila iz naše raziskovalne skupine s polnim delovnim časom, nam ta del referenc, v kolikor nebi bila dopolnilno zaposlena z 20 %, seveda avtomatsko odnesel določeno število točk. Agencija Republike Slovenije za raziskovalno dejavnost pa letno spremlja število referenc in torej že to, da je kolegica samo 20 % zaposlena nam za leto 2020 smo bili s strani Agencije Republike Slovenije opozorjeni, da nam bodo za 5 % znižali priliv sredstev, ker je seveda zmanjkalo že nekaj točk, seveda iz naslova referenc, ki jih je kolegica imela. In je torej vse, kar se počne, se počne v skladu z obstoječo zakonodajo, v skladu z obstoječimi podzakonskimi akti. In torej šesta točka, ki ste jo na odboru predlagali, bi bila res zanimiva, torej tudi mene zanima. In boste videli, da praktično, upam si podpisati, da ni v nobeni znanstvenoraziskovalni resni inštituciji v slovenskem prostoru, torej to so vse tri slovenske univerze, inštituti in druge zgodbe, kjer ni te prepletenosti in premreženosti, kjer je večina raziskovalcev seveda dodatno zaposlena tudi v tem 20 % obsegu.</font><br>
<br>
<b><font size="4">8. TRAK: (VP) 14.35</font></b><br>
<br>
<font size="4">	(nadaljevanje) Tako, da torej iz naslova tega dela ne vidimo v znanstvenoraziskovalnem središču Bistra nobenih nelegalnih in nelegitimnih aktivnosti, ki nebi bile smele biti izvedene tako kot je kolegica izvaja. Kot je pa že sama povedala, se zavedamo, da je njeno delo na ministrski funkciji seveda povezano z veliko obremenjenostjo in aktivnostjo, zato smo ji seveda predali zgolj tisti del nalog, ki ga človek lahko opravlja tudi v letalu, doma in tako dalje. Torej, če si izpišeš iz revije / nerazumljivo / iz področja, ki ji ga mi povemo in si izpiše in si izpiše 10 do 15 člankov in da potem študira članke in v kratkih abstraktnih pripravi tisto bistveno za nas, da lahko potem na terenu delamo, je to za nas veliko opravljeno delo. Kajti mi, ki živimo dnevno na terenu in dnevno delamo, seveda si med delovnim časom težko privoščimo, da se usedeš in da 4 ali 5 ur študiraš en članek in potem iz njega pripravljaš takšne ali drugačne zaključke, ki jih pa seveda rabimo za to, lahko uspešno izvajamo to raziskovalno dejavnost. </font><br>
<font size="4">Zdaj, kar se tiče seveda tega gradiva. V tem gradivu je naštetih kar nekaj velikih nepravilnosti / nerazumljivo /, mešajo se številke, mešajo se projekti, mešajo se vsebine in tako dalje. In torej še enkrat, kolegi, tisti, ki ste se odločili za to seveda, hvala vam, da si boste pridobili dovolj kakovostno dokumentacijo, da boste lahko na podlagi te nove kakovostne dokumentacije seveda sklepali. Na podlagi te seveda lahko naredite škodo posameznikom, ki so udeleženi v tej celi zgodbi, na koncu pa seveda tej hiši, ki si seveda zasluži vse prej kot to, da bi jo na podlagi napačnih podatkov še nekdo interpretiral kot neverodostojno in nekredibilno hišo. </font><br>
<font size="4">Toliko z moje strani za začetek, sem pa seveda z veseljem pripravljen pojasniti še kakšne nadaljnje podrobnosti, v kolikor bo to potrebno.</font><br>
<br>
<b><font size="4">PREDSEDNIK FRANC BREZNIK: </font></b><font size="4">Hvala, torej predstavnik znanstvenoraziskovalnega središča Bistra Ptuj, dr. Štefan Čelan.</font><br>
<font size="4">Tako. Še želi kdo od gostov besedo? Vidim, da ne. Dodatno pojasnilo v tem prvem delu? Vidim prav tako, da ni prijavljenih.</font><br>
<font size="4">Torej, sedaj prehajamo na razpravo članov odborov. Želi kdo besedo? </font><br>
<font size="4">Kolega Kramar ste bili prvi.</font><br>
<font size="4">Izvolite, koleg Kramar, beseda je vaša. </font><br>
<br>
<b><font size="4">FRANC KRAMAR (PS SAB): </font></b><font size="4">Hvala lepa, predsednik.</font><br>
<font size="4">Kaj naj rečem? Zanimivo je, da je ta afera izbila ven prav v tem času. Vemo, da tečejo postopki za predsednika DeSUS-a, vemo, da ima gospod Erjavec nasproti dva protikandidata in da je eden izmed teh protikandidatov ministrica Pivčeva. Jaz sem z njene razprave, verjamem pa, da se gospod Erjavec malo boji, ker če zdaj primerjavo delamo, ne, da ministrica poleg svoje funkcije, ki jo opravlja, dobiva še dodatna sredstva in ima za to soglasje vlade, se pravi pravnoformalno čisto. Na drugi strani gospod Erjavec prejema plačo kot predsednik stranke DeSUS, kar je zanimivo. </font><br>
<font size="4">Zdaj, kar se tiče pravnoformalno čistega posla. Jaz mislim, da gospa Pivčeva sploh ni tista, ki naj bi bila v postopku, ampak je v postopku Turistično-gostinska zbornica Slovenije in ne naša ministrica. Tako, da je odgovorna pravzaprav, ministrica, vodstvu Turistično-gostinske zbornice Slovenije, ne pa širši javnosti. Vsi ti članki, ki so bili objavljeni, vemo, kdo je avtor – znani slovenski zdrahar, po domače rečeno, Bojan Požar. In ta Bojan Požar v teh svojih zapiskih, ki so priloženi, navaja neka svoja dejstva, ki pravzaprav s to, če temu tako rečemo, afero nima nič skupnega. Prav nasprotno, jaz mislim, da je moja ocena, da je ta stvar pravnoformalno čista in da tudi pregled, ki bo narejen, ki ga je zahtevalo Ministrstvo za gospodarstvo, ne bo pokazal nobenih </font><br>
<br>
<b><font size="4">9. TRAK: (VP) 14.40</font></b><br>
<br>
<b><font size="4">	</font></b><font size="4">(nadaljevanje) nepravilnosti. </font><br>
<font size="4">Bom pa rekel še enkrat – je pa res, da je čudno, da je ta afera izbila na dan prav v času kandidiranja gospe ministrice za predsednico stranke DeSUS. Očitno sedanji predsednik uporablja take ali drugačne metode, zdaj smo celo slišali, da bo izločil oba kandidata, kar se meni zdi nedemokratično. Vemo, da vodi svoje ministrstvo zelo avtoritativno in tudi stranko kot tako, da ga je večina ljudi že sitih. Ampak on seveda bo uporabil vsa sredstva, da prepreči gospe Pivčevi, da bi mogoče postala predsednica DeSUS-a. </font><br>
<font size="4">zame osebno je ta stvar čista in jaz dam priznanje Ministrici za to delo, ki ga opravlja kot ministrica, ki je zelo dobro, kvalitetno. In ji želim še veliko uspeha na tej funkciji.</font><br>
<br>
<b><font size="4">PREDSEDNIK FRANC BREZNIK:  </font></b><font size="4">Hvala, kolega Kramar.</font><br>
<font size="4">Naslednji, ki ga imam prijavljenega, je kolega Branko Simonovič.</font><br>
<font size="4">Kolega Simonovič, izvolite.</font><br>
<br>
<b><font size="4">BRANKO SIMONOVIČ (PS DeSUS): </font></b><font size="4">Hvala lepa, predsednik, za besedo. Lep pozdrav vsem.</font><br>
<font size="4">Torej, na koalicijskem usklajevanju smo se dogovorili in me pooblastili, da predlagamo nek enotni sklep. Ta sklep pa se glasi: »Odbor za kmetijstvo, gozdarstvo in prehrano in Odbor za gospodarstvo predlagata ministru za gospodarski razvoj in tehnologijo, da nadaljuje s podrobno preiskavo nepravilnosti pri projektu SRIPT in v zaključkih končnega poročila v roku treh mesecev poroča odboroma«. Ta sklep je nastal tudi iz sklepa števila 2, ki ga je predlagatelj predlagal, katerega je pa tukaj na seji že umaknil, tako, da gotovo, osebno menim, da je ta naš predlog sklepa koalicije ustrezen.</font><br>
<font size="4">Hvala lepa.</font><br>
<br>
<b><font size="4">PREDSEDNIK FRANC BREZNIK: </font></b><font size="4">Hvala, kolega Simeonovič. </font><br>
<font size="4">Vaš sklep bom potem na koncu razprav tudi prečital, preden bomo začeli z glasovanjem. </font><br>
<font size="4">Naslednja, ki jo imam prijavljeno, je kolegica Violeta Tomić. </font><br>
<font size="4">Kolegica Violeta Tomić, izvolite. </font><br>
<br>
<b><font size="4">VIOLETA TOMIĆ (PS Levica): </font></b><font size="4">Hvala za besedo, predsednik.</font><br>
<font size="4">Ja. Dejstvo je, da je ministrica izpostavljena. In ko postaneš minister ali pa kakršenkoli funkcionar, poslanec bodisi, ker vemo, da smo pod drobnogledom. Če koga motiš, ker si ženska ali pa sposobna, ki toliko bolj pod drobnogledom. In je jasno, da moramo toliko bolj paziti, ker v tej politični igri je treba vedno paziti kje imaš hrbet.</font><br>
<font size="4">Ampak je pa treba tudi vedeti, da je pa dejstvo, da se totalno hara po nekih evropskih projektih. In da je sestava vseh ministrstev, ne samo tega omenjenega, ampak prav vseh ministrstev, pravijo, da je sedimentna – vsaka vlada prinese s sabo nek svoj kader ali pa neizvoljene poslance, zdaj jih vidimo, jih je polno iz SMC-ja po vseh in tako naprej. In potem, ko se vlada zamenja, ti ljudje ne zginejo, ampak ti ljudje ostanejo na svojih delovnih mestih. Imajo čas tudi kot strokovnjaki delati na kakšnih projektih in razredi plačilni jim ostanejo. In čakajo mogoče, da njihova opcija pride. Imeli smo tudi kadrovski cunami, ko je bila pred tem ena vlada in tako naprej. Zdaj, Cerarjeva vlada je v prejšnjem mandatu prišla z neko obljubo strašne etike, ne, in smo videli kaj smo dobili – dobili smo Klavdijo Perger, ki se je takrat pisala Markeš, ki je odletela po par dnevih zaradi plagiatorstva magistrske naloga. In – hudirja - namesto, da se take ljudi res umakne, ženska dobi službo, odgovorno službo in vodi turizem, ki je, Turistično-gostinsko zbornico, ki pa je, upravlja s proračunskimi sredstvi in se prijavlja na razpise. Mislim, tukaj se pa moramo res zamisliti, no. </font><br>
<font size="4">In zdaj, če pustimo ob strani zdaj problematiko konkretno ministrice. Mene moti, </font><br>
<br>
<b><font size="4">10. TRAK: (VP) 14.45</font></b><br>
<br>
<font size="4">	(nadaljevanje) kje je kdorkoli iz DeSUS-a, da jo bo branil in zagovarjal? Kaj je? Mislim, ker prav DeSUS, oprostite, se mi zdi pa, da najbolj hara po teh slavnih inštitucijah, ker smo imeli pred kratkim poročilo SiDG in mi plafon odnese, ko vidim vodstvo SiDG-ja kako se obnaša. Je rekel direktor »o, končno sem prišel tudi jaz v nebesa« - seveda je v nebesih, dobil je 20 milijonov nepovratnih sredstev in kupuje razkošne avtomobile in hoče graditi vilo za upravno stavbo v vrednosti 5 milijonov evrov. Ma čakajte, če ti ustanoviš firmo za ribištvo, ne boš najprej jahte kupil, pa dirkalnega avtomobila, ampak najbrž mreže, trnke in tisto kar rabiš za ribe loviti, ne? In potem se hvalijo, da poslujejo z dobičkom. Pa kako, če ti da nekdo vse državne gozdove na razpolago, kako imaš lahko minus, če se še tako zafrkavaš, kot se res zafrkavajo. In smo sklepe sprejeli, ampak hec je, da se nam smejejo, ko sklepe sprejemamo, saj se nič ne zgodi. </font><br>
<font size="4">In tudi tukaj pogrešam že od predavatelja, predlagatelja pardon, malo bolj izdatno predstavitev. Tukaj so tudi mediji. Lahko bi povedali, ne samo zdaj Bojan Požar in njegovi škandali. Včasih kaj ven potegne pametnega, včasih ne, ampak tudi predlagatelj bi lahko bolje argumentiral te stvari.</font><br>
<font size="4">Zdaj, meni se zdijo eni ljudje prav nad-uspešni. Ob redni službi lahko vodijo 5 podjetij, pa nič zaposlenih, pa kaselc firme, pa delajo od agroekonomskih analiz pa do dobave pisarniškega materiala nekim ministrstvom. Mislim, katastrofa. tudi na zdravstvu imamo tako zgodbo, da glava peče in to so ministrstva, ne? Zdaj, je nekaj nepopularnega reči proti-birokratska revolucija, ampak bi bilo dobro pogledati kaj se na vseh ministrstvih dogaja, kajti uradniki, ki odločajo o zadevah, imajo svoje sp.-je. Zato mene zanima v kakšnem konfliktu interesov so te osebe, a veste. Pa ne grem ad personam na nikogar. Ampak če je nekdo minister, ima verjetno prednost marsikje pred drugimi strokovnjaki, ki so ravno tako lahko strokovnjaki. Zdaj, v kakšnih konfliktih interesov so lahko ti ljudje? Zdaj, verjetno, če človek res toliko dela, da dela 2, 3 službe, potem ali je to taka blazna sposobnost? Če ti računaš, da moraš biti 8 ur nekje v službi, pa vsaj nekih 8 ur počivati, pa če imaš kakorkoli kakšnega privatnega življenja, saj ga itak vsi nimamo več, ampak kdaj? In kako? Dobro, čez vikend 20 % sem slišala, da je gospa zaposlena. Vendar za 20 % dela dobiti 36 tisoč 600 evrov, okej, to je ob plačilu davkov manj, recimo bruto bruto. Samo za informacijo vam povem, samozaposlenih v kulturi, ker slučajno vodim odbor za kulturo in sem bila 15 let samozaposlena, ima cenzus 19 tisoč. Bruto. Če presežeš kot samozaposlenih umetnik 19 tisoč, kar je debelo pol manj kot ta znesek poleg plače, izgubiš pravico do plačila vseh prispevkov. In zdaj bo slikar eno leto prodal sliko in bo ta cenzus presegel, naslednje leto ne bo prodal nič in bo crkoval, životaril, ne bo imel za kruh. Toliko o, samo da vam malo za primerjavo povem kako je to. </font><br>
<font size="4">In zdaj jaz ne vem, to ni nek hobi, da ti ob službi kako uro prevajaš ali pa napišeš kakšen strokovni članek, to še razumem. Ampak ti zaslužki so vse prej kot simbolični. To je cca 3 tisoč evrov bruto na mesec, to je ena plača. In to je kar ena mesečna plača sekretarja, ki pa dela polni delovni čas. </font><br>
<font size="4">Zdaj, ne vem na kolikih projektih je človek lahko zaposlen. Verjamem tudi, kot ste omenjali prej, da človek ne more kar odrezati. Ko pride na neko funkcijo, nekaj časa mora še neke stare stvari delati tudi zaradi kolektiva, ekipe, otočka, ko ste govorili, ne, ampak ne vem, več kot v enem letu te vlade vlada ni sprejela niti enega zakonodajnega ali pa kakšnega drugega akta, veste, ki bi ga mi tukaj obravnavali v Državnem zboru. Se pravi, ti imaš čas, kot ti ga ostaja, </font><br>
<br>
<b><font size="4">11. TRAK: (VP) 14.50</font></b><br>
<br>
<font size="4">	(nadaljevanje) prioriteta pa je vendarle služba vsem nam. Zdaj, dobro, uredbe so se nekaj malega spreminjale, to je v redu.</font><br>
<font size="4">No, pa 2 tedna nazaj smo obravnavali poročilo o stanju v kmetijstvu in poročili družbe Slovenski državni gozdovi. Žal ministrice ni bilo, verjamem, da ste bili na pomembnih opravkih, vendar ti dve poročili nista taki, da bi mi rekli, da smo zadovoljni. Prav daleč od tega. Predvsem to drugo, o SiDG-ju, oprostite, ampak je več kot škandal. Več kot škandal kaj se dogaja z državnim premoženjem. In zdaj, ja, kar se tiče evropskih projektov, ogromno ljudi je na evropskih projektih. In če je tukaj 10,5 milijonov samo za raziskave, glejte, koliko se za ta denar lahko dejansko naredi? In potem pogledamo tukaj kdo pa prejema teh 10 milijonov, kako si razdelijo. Pa to vidimo večkrat, veste, na mnogih ministrstvih in mislim, da moramo to začeti kar redno naslavljati. Pride projekt evropski, namesto, da bi ljudje, državljani Slovenije, videli »zdaj smo se prijavili in so rezultati ti pa ti«, si neka smetana tam na vrhu to razdeli in neke papirje prekladajo in delajo raziskovalne naloge. Mislim, dajte reči enemu revežu, ki dela za 500 evrov, da je dobil nekdo zato, ker je pač bolj izobražen ali pa višje na rank-lestvici, takšen denar za to, da je pač neko poročilo napisal. Ne vem, ljudje bodo šli z vilami ven, vam povem. Res, jaz kadarkoli se pogovarjam o dvigu plač, pa delodajalci skačejo v luft. Ne moreš tako blaznih razlik delati. </font><br>
<font size="4">Zdaj, gledali smo razne nasvete in to, ampak ti nasveti zgleda kot da so suho zlato. Res bi si želeli, da bi ti tisoči strani strokovnih in kvalitetnih nasvetov, da bi jih res pogledal kakšen forenzik, kajti nekaj sklepov gre v to smer in meni se zdi prav, da če smo odgovorni, da se vedno znova res pogleda. Ker meni bi se zdelo zelo slabo, da bi ena oseba bila po krivici kakorkoli obsojana, ali pa zato, ker se je politično izpostavljala. Zato mislim, da je toliko bolj pomembno, da res pošteno pogledamo to in da se ministrica opere vsakega suma in da se ne pogovarjamo samo na pamet. Če je res po krivici tokrat obravnavana, potem bi bilo dobro, da to vemo. Tako recimo, kot smo govorili o medu pri kmetijstvu, pa so vsi naši pridelovalci medu bili popolnoma stigmatizirani zato, ker je bil med uvožen in kriv. Dajmo razčistiti te stvari, da gremo lahko potem naprej, ker verjamem, da ni v interesu niti tukaj omenjene osebe, ki misli tudi kandidirati najprej, niti državi, niti nas kot odbora, da imamo neko ribarjenje v kalnem. </font><br>
<font size="4">Tako, da jaz sem tukaj za transparentnost in res dosledno pa uradnikom gledati pod prste, kajti mislim, da so se ravno zaradi teh sedimentov, ki jih vsakokratna oblast odlaga, razpasli, razrasli do nekih neslutenih razsežnosti. In nov minister po navadi niti ne ve, ko pride, veste. Jaz vedno rečem poslanci nekaj izglasujemo, potem se to ne zgodi. In naslednjič nismo več izvoljeni, ker rečejo ljudje »obljubili ste, pa niste naredili«. V čem je problem. Minister pride, odvisno od koalicije, pride na neko ministrstvo – saj ne ve. In ti uradniki, ki ga pričakajo, v bistvu vodijo ministrstvo. In, veste, tam se začnejo dogajati stvari. Minister ne bo več izvoljen, poslanec ne bo več izvoljen, uradniki so večni. In to, kar se je zgodilo s Klavdijo Markeš pa mislim, da je osebna odgovornost Mira Cerarja, kajti človek, ki je prišel na oblast z rekordnimi 36 sedeži v Državnem zboru na račun etike in morale, si je dovolil takšne kadre, da res je črna pika na vseh. In, veste, to potem pride toksično, kdorkoli je v taki skupini, ki pod tako osebo dela, je umazan, ker ti ne moreš po kloaki broditi brez, da se vonj ne pozna. In tukaj je, mislim, glavni problem pri tej </font><br>
<br>
<b><font size="4">12. TRAK: (VP) 14.55</font></b><br>
<br>
<font size="4">	(nadaljevanje) direktorici, ki je pač za gostinsko-turistično zbornico in ki tam nikoli smela priti, če bi bilo prav. Kajti nekdo, ki ponaredi magistrsko nalogo – in to je dokazano – potem lahko verjamete, da bo ponarejala še naprej, če se je ne ustavi. Če jo pa nagradiš še z boljšim mestom, potem pa to gre v nedogled. </font><br>
<font size="4">	Hvala zaenkrat.</font><br>
<br>
<b><font size="4">	PREDSEDNIK FRANC BREZNIK: </font></b><font size="4">Hvala, kolegica Violeta Tomić.</font><br>
<font size="4">	Naslednji, ki je prijavljen, je kolega Gregor Perič. </font><br>
<font size="4">	Kolega Perič, izvolite.</font><br>
<font size="4">	Aha, želite postopkovno? Izvolite.</font><br>
<font size="4">	Kolega Simonovič, beseda je vaša. </font><br>
<br>
<b><font size="4">	BRANKO SIMONOVIČ (PS DeSUS): </font></b><font size="4">Hvala lepa, predsednik.</font><br>
<font size="4">	Jaz bi prosil, da predhodnico opozorite na drugi odstavek 75. člena poslovnika, ki pravi »govornik sme govoriti le o vprašanju, ki je na dnevnem redu«. V njeni razpravi se je dotikala tako gospoda Cerarja, tako do poročila Ministrstva za kmetijstvo, gozdarstvo in prehrano, tako do poročila o Slovenskem državnem holdingu. In mislim, da to danes ni na dnevnem redu. </font><br>
<br>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, kolega Simeonovič.</font><br>
<font size="4">	Kot veste, sem kot predsedujoči današnje seje dveh odborov dopustil besedo kolegici Violeti Tomić, ker tudi sam menim, da je prepleteno. Na koncu ni tema samo kmetijstvo, predvsem je povezana afera, ki je pred nami, ki je dejstvo, je povezana predvsem z ministrstvom za gospodarstvo. Ne z ministrstvom za gospodarstvo, torej ministrstvo za gospodarstvo je odkrilo afero, da popravljam besede. In to, kar kolegica Violeta Tomić govori tudi o ljudeh, ki, uradnikih v državnih institucijah, ki imajo popoldanske sp-je, delajo v popoldanskih sp-jih, predvsem v teh evropskih projektih. Drugi dan zjutraj pa odločajo o teh evropskih projektih, ki so jih sami pripravili za nekoga. Teh anonimk imam, lahko vam povem, polno. In tukaj se moram na žalost ali pa na srečo strinjati s kolegico Violeto Tomić. </font><br>
<font size="4">	Tako, da, kot veste, če gre razprava predaleč izven, konteksta jo prekinem. V tem primeru menim, osebno kot razlagalec tudi poslovnika, da je bila njena razprava v okviru teme, ki je pereča marsikje v inštitucijah javne in državne uprave. Tako. </font><br>
<font size="4">	Naslednji je torej prijavljen kolega Gregor Perič.</font><br>
<font size="4">	Kolega Perič, izvolite.</font><br>
<br>
<b><font size="4">	GREGOR PERIČ (PS SMC): </font></b><font size="4">Hvala lepa. Razpravljal bom kot član Odbora za gospodarstvo. </font><br>
<font size="4">	Zdaj, slišali smo številna pojasnila, tako s strani ministrice kot tudi direktorja zavoda, v okviru katerega so se te aktivnosti izvajale. Pa potem tudi razprava se je razvila, sicer v neko drugo smer in ta smer je, bom rekel po pričakovanjih se je spolitizirala. Zdaj mislim, da je precej neprimerno, da poslanci drugih strank komentiramo morebitna dogajanja in špekulacije v okviru neke stranke, ki bo v nekem trenutku imela volitve. Jaz verjamem, da bodo kolegi v DeSUS-u te postopke izpeljali tako kot je potrebno in vsi ostali tukaj kaj dosti pri vsem tem nimamo kaj imeti. </font><br>
<font size="4">Je pa danes tema, vemo kakšna je tema, torej tema je predvsem ta projekt SRIPT. Kot smo slišali s strani države sekretarke, je dejala, da je bila turistično-gospodarska oziroma je Turistično-gostinska zbornica upravljavec tega projekta. Torej ministrstvo kot tako da neko pooblastilo nekomu, nekemu subjektu, in potem on v njegovem imenu pod določenimi pogoji tudi izvaja določene aktivnosti oziroma pristojnosti. In meni se zdi tukaj pozitivno predvsem to, ampak recimo neke polemične razprave, sploh kolegice Violete Tomić, so to spretno zaobšle, ker potem ni tako teatralno in se ne sliši tako fajn, kot češ, da je Sloveniji vse narobe, je ravno Ministrstvo za gospodarski razvoj in tehnologijo bilo tisto, ki je naredilo prvi korak, ker je zaznalo določene odklone oziroma določena odstopanja in potem sprožilo vse ustrezne postopke. Kot smo slišali, bila je vložena tudi neka ovadba in to je bilo narejeno na nek način, kot se to naredi kadar se ugotovijo neke nepravilnosti. Postopki tečejo. Kadarkoli gremo to obešati na veliki zvon, se sicer medijsko te zgodbe zdijo fajn, po drugi strani je pa to jasen signal vsem tistim, </font><br>
<br>
<b><font size="4">13. TRAK: (VP) 15.00</font></b><br>
<br>
<font size="4">	(nadaljevanje) ki so morda naredili nekaj narobe, sploh če so to naredili zavestno, da ravnajo na način, da bodo potem vse morebitne sledi poskušali skriti. Tako, da meni se zdi tukaj pozitivno, da je ministrstvo ravnalo prvo, ne pa, da se je, kot se v Sloveniji marsikdaj zgodi, da najprej dobimo neko medijsko objavo in šele nato letijo raznorazne ovadbe. Tukaj je ministrstvo opravilo svoje delo. Seveda moramo pa biti tudi mi pri naših razpravah zelo natančni in zelo previdni, ker potem kadarkoli širimo imena, ki se tako ali drugače pojavljajo znotraj te debate, se avtomatsko lahko v javnosti že pojavi neka avtomatska logika oziroma povezovanje, da kdorkoli je tukaj omenjen, je že avtomatsko kriv. To absolutno ne drži. Mi moramo najprej počakati, da vsi postopki stečejo. Predvsem pa moramo vedeti tudi kdo je tisti, ki se je v tej preiskavi znašel. In kolikor sem sam razumel, ministrica, vi to niste. Zdi se mi predvsem zelo neobičajno oziroma napačno, da v teh debatah potem izvajamo take ali drugačne medsebojne politične obračune. In zdi se mi tudi izjemno nekorektno izvajanje kolegice Tomić, ki je, če sem prav razumel, zelo neposredno tudi inkriminirala dr. Cerarja, ki naj bi postavil gospod, mislim da je Markeš, na mesto direktorice nekega subjekta zasebnega prava, torej nekega zavoda. Če imate, gospa Violeta Tomić, dokaze v te namene, ne vidim prav nobene ovire oziroma se mi zdi čudno, da jih niste dali že naprej organom pregona. </font><br>
<font size="4">	Ja, seveda. Dovolite, da razpravljam, seveda.</font><br>
<br>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Malo pozornosti prosim. Kolega Perič ima besedo.</font><br>
<font size="4">	Izvolite, kolega Perič.</font><br>
<br>
<b><font size="4">	GREGOR PERIČ (PS SMC): </font></b><font size="4">Vsi ti organi, tudi Turistično-gostinska zbornica, ima poleg 275 članov, ima še svojo skupščino, ima svoj upravni odbor, ima svoje predsedstvo in ima tudi svojega predsednika. Zdaj, če ima nek predsednik vlade tolikšna pooblastila, da vse to počne, potem, glejte, dajte z nekimi dokumenti oziroma na nek ustrezen način to dokazati. Navsezadnje smo na odprti sceni, poslušajo nas kolegi iz računskega sodišča, verjamem, da nam sledijo tudi zaposleni v KPK-ju. In potem naredite svoje. Taka medijska obmetavanja in blatenja pa predvsem škodijo vsem institucijam, navsezadnje tudi državi, tudi Državnemu zboru in nič čudnega, da je naš ugled v javnosti takšen, kakršen je, ker vsi lahko rečemo vse tukaj in na koncu se nikomur nič ne zgodi. Seveda pa tisti, ki se v tem trenutku znajde, ki se tudi ne more braniti, je pač žrtev vsega skupaj. Tako, da jaz pozivam vse, da kadar nekaj razpravljamo, da razpravljamo argumentirano, ne pa da nekaj insinuiramo ali pa že inkriminiramo, sploh če za to nimamo prav nobene podlage.</font><br>
<font size="4">	In če zaključim tukaj svojo razpravo, jaz bi si želel, da vsi ti postopki, ki že tečejo, tudi ob spodbudi nadaljnji Ministrstva za gospodarski razvoj in tehnologijo, pričakujem od ministrstva, da bo te postopke peljalo naprej, pripeljalo do konca in tudi seznanilo javnost z vsemi ugotovitvami. In v končni fazi tudi ocenilo ali je Turistično-gostinska zbornica ustrezen sogovornik oziroma, da se odpre tudi debata ali je mogoče znotraj tega poiskati še kakšnega drugega sogovornika oziroma sodelavce, ki lahko ravno tako korektno oziroma še bolje izvaja te projekte. </font><br>
<font size="4">Ker ti projekti SRIPT-i kot, oziroma SRIP-i kot so bili zdaj opisani, so bili opisani kot izjemno dragi in neučinkoviti, kar je napačna predstava. Ti projekti so pomembni predvsem, ker služijo temu, da se zelo ekspertna in specifična in pomembna znanja posredujejo tistim podjetjem, ki teh znanj nimajo in jim potem omogočijo, da se lažje znajdejo na trgu. Pri tem ne govorimo samo za Slovenijo, ampak veliko širše, da ta znanja prehajajo od bolj izkušenih k manj ali pa neizkušenim. Tako, da to daje nek dodaten zagon gospodarstvu na različnih področjih. In kar tako pavšalno govoriti o tem,</font><br>
<br>
<b><font size="4">14. TRAK: (VP) 15.05</font></b><br>
<br>
<font size="4">	(nadaljevanje) da je to zgolj neka legalna kraja davkoplačevalskega denarja in izplačevanje visokih honorarjev, to je spet neko pavšalno govorjenje na pamet zgolj za to, da smo všečni. Kakšno škodo potem naredimo institucijam oziroma organizacijam, zavodom, ki se v tej debati znajdejo, pa potem ni več naš problem.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, kolega Perič.</font><br>
<font size="4">	Še želi kdo besedo od kolegov in kolegic? Vidim, da ne.</font><br>
<font size="4">	Torej sam bom, sem tudi prijavljen, bom sam podal samo nekaj zadev.</font><br>
<font size="4">	Zdaj, kar se tiče delovanja tudi Odbora za kmetijstvo. Kot vidite, danes imamo 16. izredno sejo. Ob tem, da smo imeli 12 rednih sej, to pomeni 28 sej Odbora za kmetijstvo. Tudi Odbor za kmetijstvo mislim, da je, tudi sam sem sklical skoraj največ sej v tem Državnem zboru, mislim, da ste tudi, ne samo jaz, ampak tudi člani in članice tega odbora eni najbolj delavnih. Ob tem, da imamo celo vrsto tudi terenskih sej, inovativnih sej, sej, ki resnično odpirajo in sej, ki, lahko bi rekel v ospredje dajejo predvsem slovenskega kmeta. To je morda specifika tega Odbora za kmetijstvo, kjer vidimo v ospredju ne toliko politična preigravanja, ampak kaj bo od tega imel slovenski kmet, slovensko kmetijstvo, slovenska kmetijska politika. Seznanjamo, nenazadnje imeli smo nekaj sej, kjer sem se sam angažiral maksimalno, torej seje, ki se tičejo prihodnosti, digitalizacije, uporabe geotermije kot enega izmed izrazito močnega obnovljivega vira v prihodnosti v slovenski kmetijski politiki, v energetski politiki Slovenije. torej, lahko bi rekel na tem področju celo odbor in ministrstvo za kmetijstvo ima skoraj vodilno vlogo, vsaj v zadnjih mesecih, da odpremo nekatere inovativne zadeve. </font><br>
<font size="4">Je pa res, ne, glejte, SRIPT, torej tako zvana strateška partnerstva, ki bi naj dala dodano vrednost slovenskemu gospodarskemu preboju, po eni strani v tem smislu v tem delu te afere, ki je nastala, seveda v turističnem smislu, torej gre za trajnostni turizem, ne, je vseeno treba se zavedati, da gre za 10 milijonov evrov denarja v treh fazah. In, glejte, pred kratkim smo imeli proračun, spoštovane kolegice in kolegi, 10 milijonov bi marsikdaj lahko, ko vidite, ko gre za domove za starejše marsikatere, ko gre recimo za kmečke pokojnine, ki jih marsikdaj omenjam, ki so razreda 200, 300 evrov, potem je to denar, ki je zlata vreden v slovenskem prostoru. </font><br>
<font size="4">Zdaj, seveda to, kar pa prihaja tudi na mojo mizo, kot predsednika Odbora za kmetijstvo, so pa nekatere anonimke, ki jih večkrat pregledam, premislim, jih ne dajem na neki dnevni red, ne sklicujem tistih odborov zato kar ad hoc, ampak marsikdaj kaj premislim. Torej, nekaj anonimk pa resnično prihaja, ne vezano na ministrico, ampak tu gre na kmetijsko svetovalno službo, na Agencijo za kmetijske trge, ki gredo v smeri tega, da nekateri ljudje popoldne svetujejo, delajo preko svojih sp-jev, čez nekaj dni pa o tem odločajo. In potem nekateri kmetje dobijo, nekateri nerazloženo izpadejo zaradi ene minimalne napake, ki bi jo lahko korigirali. Torej, to so nekatere zadeve. S tem pač želim naznaniti, da naj ministrica, ker ste danes tukaj na tej seji, da pregledate ali te zadeve držijo. Marsikdaj so nepodpisane. Tudi glede vas moram povedati, da sem dobil nekaj anonimk, ne. je pa resnično to, kar je nekdo danes, mislim da kolega Kramar, povedal na začetku. Te anonimke so največkrat prihajale ravno po tistem, ko smo z medijev izvedeli, da boste pač kandidirali za, da ste kandidatka za predsednico DeSUS-a. torej so prihajale nepodpisane in lahko bi rekel najbolj, bi rekel najbolj tudi, največ po tem obdobju.</font><br>
<font size="4">	Tako, da tukaj se jaz kot član Slovenske demokratske stranke nebi vtikal v politiko DeSUS-a. Po moje, po vsej verjetnosti, gre za neka notranja trenja, frakcijske boje kot bi rekli izkušeni politiki. Mislim, da to ni stvar ministrstva ali pa odbora za kmetijstvo, je stvar vsakega izmed politikov in političnih opcij, zato kaj več nebi komentiral. </font><br>
<font size="4">Tudi kar se tiče današnjih sklepov, ki jih je pripravil </font><br>
<br>
<b><font size="4">15. TRAK: (VP) 15.10</font></b><br>
<br>
<font size="4">	(nadaljevanje) predlagatelj, torej tudi moja stranka, pa menim, da je bilo korektno, ampak po eni strani pa tudi, glejte, tisto, kar je bilo pripravljeno, gospod Čelan je rekel, da za vse ni imel gradiva. Zdaj, gradivo za, da odbor nalaga ministrstvu za gospodarski razvoj in tehnologijo, da opravi podrobno raziskavo nepravilnosti pri projektu SRIPT, jaz mislim, da za to ne rabimo gradiva. Bilo je povedano, zadeve so bile v javnosti, torej, da je šlo za nepravilnosti, nenazdanje je šlo tudi za naznanitev kaznivega dejanja ene izmed, po vsej verjetnosti, direktoric ali pa koga izmed teh partnerjev. </font><br>
<font size="4">	Potem, če, recimo 6. Sklep »Odbor poziva Komisijo za preprečevanje korupcije, da poda mnenje o dodatnem delu ministra oziroma državnega sekretarja«. Tudi tukaj imamo marsikdaj pomisleke. Sam smatram, da kot poslanec ali pa, če bi bil minister, bi delal 24 ur kot minister, ampak to je moje subjektivno mnenje, tako da tudi to ne potrebuje po moje dodatnega gradiva. Gre za neko izraženo mnenje. </font><br>
<font size="4">	Vse ostalo pa se strinjam. </font><br>
<font size="4">Kar se tiče, mislim, da uživa Računsko sodišče republike Slovenije velik ugled v slovenskem prostoru na vseh političnih opcijah, tudi kot neodvisno, profesionalno, nepristransko. Rad bi tudi povedal, da v tem smislu vidim vašo vlogo, da pregledate, da tudi ta del razprav, ki je šel na nekatera področja, tudi to, kar sem jaz dobil, te anonimke, torej da pregledate tudi delovanje nekaterih sistemov in podsistemov, ki so v okviru ministrstva za kmetijstvo. Kot sem povedal na začetku, imate sklep Odbora za kmetijstvo izpred nekaj mesecev nazaj glede revizije službe Državni gozdovi. Mi smo imeli zadnjič sejo. Tam so zaposlitve množične, najmanj na tistem operativnem delu. Mislim da tudi s tega vidika bi trebalo pogledati. </font><br>
<font size="4">Tako, da torej, če nekako zaključim. Moj pogled je vedno, da opozicija mora opravljati svoje delo. Družba in demokracija v vsaki državi mora delovati po sistemu zavoja in ravnovesja. Marsikdaj sem bil priča v teh osmih letih odkar sem poslanec, da institucije niso delovale, da institucije ne delujejo in se ne odzivajo. Zato je tukaj opozicija, da se trudi, da zaznanja. Ker tam, kjer je kontrola, kjer je preglednost, kjer ljudje lahko dobijo informacije z dveh strani medalje, tam je največkrat tudi družba, ki gre naprej, deluje. Družba, ki gre naprej, na takem nivoju delujejo tudi tiste najstarejše demokracije. Zato se bom trudil tudi sam, kot predsednik tega odbora, kakor dolgo bom to funkcijo opravljal, da bo ta odbor deloval profesionalno, da bo vsak dobil besedo. Tudi na morebitne obtožbe, da bo lahko odgovoril. Torej, na današnji seji smo dali možnosti tudi ostalim predstavnikom institucij, da bi se tukaj predstavili, da bi predstavili svojo plat medalje. Kot vidite, Turistično-gostinska zbornica ni poslala niti enega predstavnika. Kolega Perič mislim, da je naštel koliko organov imajo, koliko ljudi bi lahko danes pooblastili, da bi vsaj nekaj povedali glede te afere. Tudi predstavnikov KPK-ja ni bilo, tudi to je zelo zanimivo, ampak ravno zaradi tega želimo biti nepristranski. Tudi sam kot predsednik odbora se zavezujem, mislim, da smo zdaj v vseh teh skoraj 30 sejah, ki sem jih vodil, sem deloval nepristransko. Dobili ste vsi besedo, celo imel sem kritiko, da pušam predolge razprave nekaterih kolegov in kolegic. Jaz upam, da vsled tega, da slovensko kmetijstvo in da slovenske kmetijstvo se nekako najde v okviru tudi nove evropske perspektive, da slovenski kmet lahko tudi, ko spremlja ta naše seje na tem odboru, da dobi morda nekatere pomembne informacije, kako sploh katere institucije sploh delujejo, kakšni so pogledi ministrice, članov Odbora za kmetijstvo v prihodnost, kako se naj usmerijo in da so tudi te seje edukacijske. Torej marsikdaj, danes sem slišal žalostno vest recimo, kot predsednik odbora za kmetijstvo, mislim, da bo tudi ena izmed tem naslednje seje, da javna Radio-televizija, ne, zmanjšuje čas </font><br>
<br>
<b><font size="4">16. TRAK: (VP) 15.15</font></b><br>
<br>
<font size="4">	(nadaljevanje) znamenite oddaje, ki traja 61 let, torej oddaja Ljudje in zemlja, ki je v prime-timeu, ki jo slovenski kmetje radi gledajo, ne. zdaj torej, če bodo to ukinili ali pa zmanjšali ta prime-time celo samo na 30 minut, zdaj, če pogledamo, da vsaka oddaja ima neki svoj začetek pa neki konec, potem ne vem koliko bo še strokovne vsebine ostalo na RTV Slovenija. Torej, potem, ne da bi se hvalil, ampak mislim, da bo potem Odbor za kmetijstvo, gozdarstvo in prehrano tisti zadnji del, kjer bo preko javne radiotelevizije lahko vsaj slovenski kmet ali pa tisti, ki se bo odločil za kmetovanje v Sloveniji, dobil kakršnekoli pomembne informacije, torej preko javnega radio-obveščanja. </font><br>
<font size="4">	Toliko z moje strani. </font><br>
<font size="4">	Torej, še želi kdo od kolegic in kolegov? Želi še kdo od gostov odgovoriti na kakršnakoli vprašanja, tudi glede poslancev in poslank?</font><br>
<font size="4">	Gospa Eva Štravs. Bom dal kolegici gospe Evi Štravs, državni sekretarki. Zadnjo besedo ministrici za kmetijstvo. Tudi vi, kolega Čelan.</font><br>
<font size="4">	Izvolite. Prvo Eva Štravs.</font><br>
<font size="4">	Izvolite.</font><br>
<br>
<b><font size="4">	EVA ŠTRAVS: </font></b><font size="4">Hvala lepa, predsedujoči.</font><br>
<font size="4">	Glede na to, da so razvojno-strateška partnerstva res tako zelo pomembna, bi želela samo dopolniti še vaše komentarje. </font><br>
<font size="4">	Deset milijonov- </font><br>
<br>
<b><font size="4">	PREDSEDNIK FRANC BREZNIK: </font></b><font size="4">Malo pozornosti bi še prosil.</font><br>
<br>
<b><font size="4">	EVA ŠTRAVS: </font></b><font size="4">Deset milijonov evrov je bilo namenjenih, res, devetim SRIP-om za obdobje 2017 do 2023, torej za 7 let. In teh 10 milijonov je 50 % financiranja. Torej, za vsak upravičen strošek je bilo potrebno zagotoviti 50 % s strani gospodarstva. Gre pa pri SRIP-ih za izredno pomembno povezovanje gospodarstva in razvojno-inovacijskega sektorja oziroma sfero, stroko. In tudi na samem SRIP-u turizem je bilo zaznati tudi pozitivnih rezultatov. Na sreča smo zaznali tam, kjer ni bilo v redu in to prekinili in nadaljujemo pri tem, pri nadaljnjih raziskavah kaj je bilo narobe. No, in že do sedaj pa lahko rečemo, da je na ostalih tudi SRIP-ih bilo 15 podjetij, ki je do sedaj že generiralo za dodatnih 12 milijonov projektov.</font><br>
<font size="4">	Samo, da nebi res bilo negativno preneseno na celotno SRIP-e in pametno specializacijo.</font><br>
<font size="4">	Hvala.</font><br>
<br>
<b><font size="4">	PREDSEDNIK FRANC BREZNIK: </font></b><font size="4">Ja. Glejte, ja, hvala. </font><br>
<font size="4">	Gostje navadno na koncu besede več ne dobite, razen, če je bilo kakršnokoli vprašanje, ki je vezano / nerazumljivo /. Če je bilo vprašanje / nerazumljivo /, tudi želite odgovoriti, še dam, gospod Čelan, vam besedo. na koncu pa dobi še besedo ministrica za kmetijstvo, gozdarstvo in prehrano.</font><br>
<font size="4">	Gospod Čelan, izvolite. Vklopite si samo.</font><br>
<br>
<font size="4">	</font><b><font size="4">DR. ŠTEFAN ČELAN: </font></b><font size="4">Ja, torej, iz izvajanja je bilo, gospe Violete, je bilo zaznati torej, da je SRIPT projekt, iz katerega bi naj ministrica dobila sredstva, da je to bil predmet znanstvenoraziskovalnega središča Bistra Ptuj. S tem se mi nismo ukvarjali in torej je to popolnoma ločen projekt. </font><br>
<font size="4">	Kar se tiče pa dela znotraj našega zavoda, pa torej je, ministrica prejema 318 evrov na mesec, torej za opravljeno delo. Da ne bo občutka, da ministrica dobiva 3 tisoč evrov in ne vem še kakšne zgodbe. Torej, 318 evrov dobiva za to. Delamo pa torej, predsedujoči, na kmetijstvu, kar se z vami absolutno strinjam in podpiram vsa vaša prizadevanja v tej smeri. </font><br>
<font size="4">Morda pa informacija. Danes so bili vsi novinarji pri meni, kaj bom povedal o ministrici. Mesec dni nazaj je pa ta ista inštitucija prejela najvišjo nagrado evropske komisije, torej postali smo absolutni zmagovalec in dobili naziv Regiostar leta 2019 za najbolj inovativen projekt, o katerem je odločalo 28 držav na javnem glasovanju in komisija. S 325 tisoč glasovi smo zmagali, pa ni bilo nobenega novinarja, da bi se o tem spraševal. Toliko.</font><br>
<font size="4">Hvala.</font><br>
<br>
<b><font size="4">PREDSEDNIK FRANC BREZNIK: </font></b><font size="4">Ja. </font><br>
<font size="4">Preden dam besedo ministrici, lahko povem, da tudi mene danes je klicalo kar nekaj novinarjev. Po nobeni izmed sej, ki so bile zelo, lahko bi rekel tudi pomembne za slovensko kmetijstvo, jih ni zanimalo ničesar, ne. Največkrat je bila seja Odbora za kmetijstvo popolnoma ignorirana v medijih, danes pa, moram priznati, je bil naval kot da rešujemo svet, da to sejo imamo za to. </font><br>
<br>
<b><font size="4">17. TRAK: (VP) 15.20</font></b><br>
<br>
<font size="4">	(nadaljevanje) Bi pač prosil novinarje, da se posvetijo slovenskemu kmetu, slovenskemu podjetniku, slovenskemu človeku – da samo tako bo morda tudi marsikdaj lahko Slovenija šla kakšno pot naprej. Tako. </font><br>
<font size="4">	Ministrica za kmetijstvo, gozdarstvo in prehrano, izvolite, beseda je vaša.</font><br>
<br>
<b><font size="4">	DR. ALEKSANDRA PIVEC: </font></b><font size="4">Predsednik, najlepša hvala. </font><br>
<font size="4">	Jaz sem želela najprej samo dve dodatni pojasnili in potem zaključiti v slogu kmetijstva in kmetijske ministrice še z nekaj dodatnimi pojasnili oziroma dejstvi, ki verjamem, da so izjemno pomembna. </font><br>
<font size="4">	Prvo pojasnilo je podal sicer že tudi direktor ZRS Bistra Ptuj glede mojih prihodkov. Jaz sem šla tudi sama preveriti z namenom današnje seje, da lahko tukaj povem glede mojega honorarja. Nakazila v zadnjih treh mesecih iz naslova ZRS Bistra se gibljejo med 210 in 290 evrov neto na mesec za moje opravljeno delo. Seveda pa verjamem, da direktor najbrž govori o povprečju. Skratka, 300 evrov cca neto mesečnega prihodka. </font><br>
<font size="4">	Želela sem še pojasniti, kar se tiče dejstev, ki jih je navedel gospod Gregor Perič in jih je tudi že delno državna sekretarka MGRT pojasnila. Jaz mislim, da niso vse zadeve tako slabe ali pa črne. Jaz sem tudi sama prebrala evalvacijo projekta SRIPT in tudi z nekakim olajšanjem ugotavljam, da vendar ta projekt ima tudi določene rezultate in uspehe. Predvsem me je zanimalo seveda tisti del, kjer sem bila tudi jaz vključena. In ta del o tem govori, da se je z operacijo SRIPT področje turizma aktivno vključilo v mednarodne mreže in grozde. In iz tega naslova je nastalo preko 20 mednarodnih projektov, v katere so partnerstva tudi vključena. Torej jaz mislim, da vendar ne gre govoriti v luči tega, da je vse na projektu SRIPT in vse ostalih SRIP-ih negativno. Prav gotovo se pa strinjam v tem, da je vse nepravilnosti potrebno ugotavljati in jih seveda tudi primerno naslavljati. </font><br>
<font size="4">	In sedaj dovolite, da zaključim še s pojasnilom, ki je tudi, izvira iz tistega, kar je povedala gospa Tomić, kako je v bistvu v tem letu delovalo ministrstvo za kmetijstvo in verjamem, da je prav, nenazadnje smo na seji Odbora za kmetijstvo, gozdarstvo in prehrano. In sicer, da nismo pripravili zakonskih aktov. Jaz verjamem, oziroma da je teh bilo premalo, jaz verjamem, da vsi prav dobro spremljate, da se je Ministrstvo za kmetijstvo, gozdarstvo in prehrano v tem letu zelo aktivno angažiralo na področju pogajanj za novo finančno perspektivo. Verjamem, da to celotni Sloveniji in sploh kmetijskemu resorju je izjemno pomembno dejstvo, govorimo o vrednosti 1,5 milijarde evra sredstev. In da smo kljub temu v tem času, ko to intenzivno počnemo na evropskem parketu, pripravili novo strategijo razvoja slovenskega kmetijstva, ki je že dobila potrditev na vladi in prihaja v Državni zbor. V tem času smo pripravili sveženj novih zakonov o spremembah in dopolnitvah zakonov s področja kmetijske zemljiške politike, ki prav tako prihaja v obravnavo v Državni zbor, spremenili Zakon o kmetijstvu. Zakon o živinoreji je tik pred medresorsko obravnavo in na vlado prihaja Zakon o zaščiti živali. Torej jaz mislim, da smo vendar tudi v tem času pripravili veliko število novih zakonov ali sprememb zakonov in pripravili 111 podzakonskih aktov in vladnih predpisov, s katerimi lajšamo in izboljšujemo črpanje sredstev v tej finančnih perspektivi. In verjamem, da vas zanima podatek in je pomemben za celotno slovensko javnost – do tega trenutka smo počrpali že več kot 70 % sredstev, ki so namenjene Sloveniji z naslova kmetijske politike in razvoja podeželja. To nas uvršča med boljše evropske države in jaz mislim, da to je podatek, o katerem se je vredno pogovarjati. </font><br>
<font size="4">Ostalih aktivnosti ne bom naštevala, verjamem, da bo takšen čas tudi v prihodnje na prihodnjih sejah, ki jih bomo imeli, vendar pa želim poudariti, da se na ministrstvu izjemno, izjemno dobro zavedamo pomena dela na resorju in mu tudi posvečamo vso pozornost in vso svojo energijo.</font><br>
<font size="4">Najlepša hvala.</font><br>
<br>
<b><font size="4">PREDSEDNIK FRANC BREZNIK: </font></b><font size="4">Hvala, ministrica. </font><br>
<font size="4">O nadaljnjih aktivnostih, tudi o nerealiziranih sklepih ali pa realiziranih sklepih, bomo govorili na eni izmed naslednjih sej, ministrica za kmetijstvo, tako da boste takrat dobili daljšo besedo. Skupaj bomo pregledali kaj je bilo v načrtu vlade na področju kmetijstva, kaj je bilo realizirano, nerealizirano in kdaj kaj prihaja torej na naše klopi.</font><br>
<font size="4">Tako. Sedaj prehajamo na razpravo in glasovanje o predlaganih sklepih,</font><br>
<br>
<b><font size="4">18. TRAK: (VP) 15.25</font></b><br>
<br>
<font size="4">	(nadaljevanje) ki jih predlaga poslanska skupina Slovenske demokratske stranke. In, kot je rekel kolega poslanec Branko Simeonovič, in koalicija. </font><br>
<font size="4">	Torej, prebral bom še enkrat oba sklepa. Torej, Slovenska demokratska stranka je umaknila drugi, tretji, četrti, peti in šesti sklep. Predlaga torej, da te sklepe, v kolikor bodo znani rezultati revizije računskega sodišča, da jih takrat morebiti tudi dala na naslednjo sejo, v kolikor bodo obremenjujoči. </font><br>
<font size="4">Tako, da sedaj dajem, prebral bom prvi sklep. »Odbor za kmetijstvo, gozdarstvo in prehrano in Odbor za gospodarstvo predlagata Računskemu sodišču Republike Slovenije naj pristopi k preverjanju pravilnosti in skladnosti projekta Strateško, razvojno in inovacijsko partnerstvo – SRIP turizem, ki se izvaja v okviru javnega razpisa Podpora strateškim, razvojno-inovacijskim partnerstvom SRIP na prioritetnih področjih pametne specializacije«. Torej, to je prvi sklep, ki ga predlaga Slovenska demokratska stranka. </font><br>
<font size="4">Sedaj bom prečital drugi sklep, ki ga predlagajo koalicijske stranke. »Odbor za kmetijstvo, gozdarstvo in prehrano in odbor za gospodarstvo predlagata Ministrstvu za gospodarski razvoj in tehnologijo, da nadaljuje s podrobno preiskavo nepravilnosti pri projektu SRIPT in o zaključkih končnega poročila v roku 3 mesecev poroča odboroma«. </font><br>
<font size="4">Tako. Želi kdo razpravljati o teh sklepih? Vidim, da ni razpravljavcev. </font><br>
<font size="4">Tako prehajamo sedaj na glasovanje. </font><br>
<font size="4">Najprej bomo o predlaganih sklepih glasovali torej člani Odbora za kmetijstvo, gozdarstvo in prehrano. Glasovali bomo torej o vsakem predlogu posebej, torej sedaj imamo torej dva sklepa. Od 1 do 20 ima naprave odbor za kmetijstvo in od 21 do 40 torej imate naprave člani Odbora za gospodarstvo. Tako, sedaj bomo začeli z glasovanjem.</font><br>
<font size="4">Začenjam glasovanje. Glasujemo. O prvem sklepu. </font><br>
<font size="4">Kdo je za? (7 članov.) Kdo je proti? (8 članov.) </font><br>
<font size="4">Ugotavljam, da prvi sklep ni bil izglasovan. </font><br>
<font size="4">Na glasovanje dajem drugi sklep koalicijskih poslanskih skupin. </font><br>
<font size="4">Začenjam glasovanje. Glasujemo.</font><br>
<font size="4">Prišlo je do ene napake. 32, številko 32 je nekdo glasoval napačno. Lahko ponovimo še enkrat zaradi transparentnosti. Bomo ponovili še enkrat. Kolega, ki je imel številko 32 prosim, da ne glasuje. Torej še enkrat bomo ponovili to glasovanje. </font><br>
<font size="4">Začenjam glasovanje. Glasujemo.</font><br>
<font size="4">Poglejte, kmetijstvo ima, še enkrat, številke naprav za glasovanje od 1 do 20, spoštovane kolegice in kolegi. Jaz upam, da še toliko koncentracije po tej relativno kratki seji imate, zato bom še enkrat ponovil. Torej, še enkrat ponavljamo glasovanje. Izvolite. </font><br>
<font size="4">Začenjam glasovanje. Glasujemo.</font><br>
<font size="4">Zdaj, glejte, če želite, lahko prekinemo sejo. Lahko imamo inštrukcije glede glasovanja v Državnem zboru po eni tretjini mandata. Tako, da zdaj malo resnosti, malo pozornosti bi še enkrat prosil. Nekateri ste nadomestni poslanci, pa morda ne poznate glasovanja. Še enkrat ponavljam. Ja, tisti, sedaj glasujete tisti, ki imate naprave s številkami 1 do 20. </font><br>
<br>
<b><font size="4">19. TRAK: (VP) 15.30</font></b><br>
<br>
<font size="4">	(nadaljevanje) Vsak si naj pogleda napravo, ali ima napravo številka 1 do 20. Kolikor jo ima v roki, potem odbor za kmetijstvo začne za glasovanjem.</font><br>
<font size="4">Začenjam še enkrat glasovanje. Glasujemo.</font><br>
<font size="4">Kdo je za? (15 članov.) Kdo je proti? (Nihče.)</font><br>
<font size="4">Ugotavljam, da je drugi sklep koalicijskih poslanskih skupin sprejet.</font><br>
<font size="4">Sedaj je bilo glasovanje pravilno. Čestitke z moje strani, kot predsednika Odbora za kmetijstvo, gozdarstvo in prehrano. </font><br>
<font size="4">	S tem zaključujem to točko dnevnega reda in 16. nujno sejo Odbora za kmetijstvo, gozdarstvo in prehrano.</font><br>
<font size="4">	Vsem vabljenim članom odbora se zahvaljujem za udeležbo in razpravo.</font><br>
<font size="4">	Sedaj pa dajem besedo kolegu Gregorju Periču, predsedniku Odbora za gospodarstvo. </font><br>
<font size="4">	Kolega Perič, izvolite.</font><br>
<br>
<b><font size="4">	PREDSEDNIK GREGOR PERIČ: </font></b><font size="4">Hvala, kolega Breznik, predsednik Odbora za kmetijstvo, gozdarstvo in prehrano.</font><br>
<font size="4">	Kolegice in kolegi, sedaj bomo obravnavali tudi sklepe z vidika delovanja Odbora za gospodarstvo. </font><br>
<font size="4">	Torej, sklepa sta ista kot na odboru za kmetijstvo. In sicer, želite, da ponovno preberem oba sklepa? Ni te potrebe, v redu, prav.</font><br>
<font size="4">	Potem prehajamo na glasovanje o prvem sklepu. Tako, da prosim, da- predlagatelj tega sklepa je poslanska skupina Slovenske demokratske stranke. </font><br>
<font size="4">Začenjam glasovanje. Glasujemo.</font><br>
<font size="4">Kdo je za? (6 članov.) Kdo je proti? (7 proti.)</font><br>
<font size="4">Ugotavljam, da ta sklep ni bil potrjen.</font><br>
<font size="4">Nadaljujemo z glasovanjem o drugem predlogu sklepa in sicer koalicijskem sklepu. </font><br>
<font size="4">Začenjam glasovanje. Glasujemo.</font><br>
<font size="4">Kdo je za? (13 članov.) Kdo je proti? (Nihče.)</font><br>
<font size="4">Ugotavljam, da je bil sklep potrjen. </font><br>
<br>
<font size="4">	S tem tudi zaključujem to točko in 15. nujno sejo Odbora za gospodarstvo in se vsem lepo zahvaljujem za vašo prisotnost in želim prijeten dan.</font><br>
<font size="4">	Hvala lepa. </font><br>
<br>
<b><font size="4">Seja se zaključila 25. novembra ob 15.33.</font></b>