<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">KOMISIJA ZA POSLOVNIK </font></b><br>
<b><font size="4">9. seja</font></b><br>
<br>
<b><font size="4">(19. oktober 2020) </font></b><br>
</p></div><br>
<b><font size="4">Sejo je vodil predsednik komisije, Vojko Starović.</font></b><br>
<b><font size="4">Seja se je začela ob 9.00.</font></b><br>
<br>
<b><font size="4">	PREDSEDNIK VOJKO STAROVIĆ: </font></b><font size="4">Lepo dobro jutro v to epidemijo. Na žalost se nam je to ponovilo, ampak gremo. </font><br>
<font size="4">	Vse člane komisije, vabljene in ostale prisotne lepo pozdravljam!</font><br>
<font size="4">	Na seji bo kot nadomestni član sodeloval Marko Koprivc namesto Janija Prednika… Evo prišel je še SMC.</font><br>
<font size="4">	Prehajamo na določitev dnevnega reda komisije. </font><br>
<font size="4">	Ker nisem prejel predloga za umik točke z dnevnega reda in predlogov za razširitev dnevnega reda seje ugotavljam, da je dnevni red določen kot je bil dne 5. 10. 2020 posredovan s sklicem te komisije. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG SPREMEMB IN DOPOLNITEV POSLOVNIKA DRŽAVNEGA ZBORA V ZVEZI Z UREDITVIJO PROCESNE IMENUNITETE POSLANCEV, DOGOVOROV O DELU. </font></b><br>
<b><font size="4">	</font></b><font size="4">S sklicem seje ste sprejeli naslednje gradivo, ki je objavljeno tudi na spletnih straneh Državnega zbora s sklicem. Torej, predlog sprememb in dopolnitev Poslovnika Državnega zbora z dne 4. 11. trenutna ureditev procesne imunitete in možne spremembe in pa opredelitev poslanskih skupin SNS, SDS, SMC, SAB, LMŠ in Levica do predloga sprememb in dopolnitev Poslovnika Državnega zbora v zvezi s procesno imuniteto poslancev. Kot dodatno gradivo ste sprejeli novo besedilo predloga sprememb in dopolnitev Poslovnika Državnega zbora kot so ga pripravile strokovne službe na podlagi dogovora na prvem sestanku delovne skupine, ki smo jo imeli 14. 10. 2020 ter pobudo in predlog Poslanske skupine SMC za spremembo prvega odstavka 128.  člena Poslovnika Državnega zbora, ki je bil pripravljen v skladu z dogovorom na istem sestanku delovne skupine. K tej točki dnevnega reda je bila vabljena Zakonodajno-pravna služba. Komisija na 7. seji dne 9. 6. 2020 je sprejela sklep, na podlagi katerega so poslanske skupine Državnega zbora zaprosili, da do 8. 7. 2020 posredujejo pisne opredelitve do predloga sprememb in dopolnitev Poslovnika Državnega zbora. V roku so svoje opredelitve komisiji posredovale Poslanske skupine SNS, SDS, SMC, SAB, LMŠ in Levica. Poslanske skupine SAB, LMŠ in Levica so delovno gradivo podprle, Poslanske skupine SNS, SMC in SDS pa so imeli nekatere pripombe oziroma predloge. Komisija je na 8. seji torej 8. 7. ustanovila delovno skupino, ki bo pripravila končno besedilo predloga sprememb in dopolnitev Poslovnika. Delovna skupina se je prvič sestavila 14. 10. 2020 in obravnavala sprejete odgovore poslanske skupine. Delovna skupina je podprla predlog Poslanske skupine SMC za dopolnitev prvega stavka drugega odstavka novega 205.a člena ter predlog Poslanske skupine SDS </font><br>
<br>
<b><font size="4">2. TRAK: (SC) – 9.05</font></b><br>
<br>
<font size="4">	(nadaljevanje)  za dopolnitev prvega odstavka novega 205.a člena. Na podlagi tega so strokovne službe pripravile čistopis predloga sprememb in dopolnitev, ki ste ga prejeli kot dodatno gradivo. Rešitve bo podrobneje predstavila vodja ZPS gospa Nataša Voršič, ki ji dajem besedo.</font><br>
<font size="4">	Izvolite. </font><br>
<br>
<font size="4">	</font><b><font size="4">NATAŠA VORŠIČ: </font></b><font size="4">Hvala lepa, gospod predsednik. </font><br>
<font size="4">	Lep pozdrav vsem!</font><br>
<font size="4">	Bom v celoti predstavila predlagane spremembe in dopolnitve Poslovnika posebej pa še tiste, za katere ocenjujem, da jih je treba še posebej izpostaviti. Strokovna skupina je pripravila spremembe in dopolnitve Poslovnika glede poslanske imunitete v skladu s strokovnimi izhodišči. Ta strokovno izhodišča so poslanske skupine podprle že na samem začetku postopka na delovnem posvetu pri predsedniku Državnega zbora. Kakšen je namen teh sprememb in dopolnitev Poslovnika? Namen je, da se posebej uredi postopek odločanja o imuniteti po drugem odstavku 83. člena Ustave, ko se poslanec na imuniteto sklicuje in gre za predhodno in obvezno odločanje o imuniteti in posebej postopek po tretjem odstavku 83. člena Ustave, ko se poslanec na imuniteto ne sklicuje in gre za naknadno fakultativno odločanje o imuniteti. Postopka odločanja o predhodni imuniteti in o naknadni imuniteti se tako v skladu z Ustavo urejata ločeno in na različen način. Pri odločanju o naknadni imuniteti Predlog spremembe in dopolnitev Poslovnika temelji na izhodišču, da Državni zbor ne bo takoj in v vsakem primeru odločal o imuniteti in obravnaval obvestilo o začetku kazenskega postopka zoper poslanca, ki se na imuniteto ne sklicuje, ampak samo takrat, ko obstajajo utemeljeni razlogi, da je odločanje o imuniteti potrebno za delovanje Državnega zbora, to je bistvo. Temu sledi predlog, da se postopek odločanja izvede samo, če to predlaga predsednik Državnega zbora, poslanska skupina katere član je poslanec, na katerega se imuniteta nanaša ali poslanec, če ni član nobene poslanske skupine. Predlagatelj mora navesti razloge, s katerimi utemeljuje odločitev o naknadni imuniteti. Če nihče od upravičenih predlagateljev ne bo predlagal odločanje o imuniteti pomeni, da se Državni zbor o imuniteti ne izreka, iz česar izhaja, da kazenski postopek lahko poteka. Strokovna skupina je proučila vse pripombe poslanskih skupin in utemeljene pripombe upoštevala. Rezultat celotnega strokovnega dela je tako pred vami. </font><br>
<font size="4">	Hvala. </font><br>
<br>
<b><font size="4">	PREDSEDNIK VOJKO STAROVIĆ: </font></b><font size="4">Hvala lepa.</font><br>
<font size="4">	V skladu z dogovorom na sestanku delovne skupine smo prejeli tudi pobudo in predlog Poslanske skupine SMC za spremembo prvega odstavka 118. člena Poslovnika, ki bi ga v skladu z dogovorom obravnavali skupaj s predlaganimi spremembami in dopolnitvami Poslovnika Državnega zbora v zvezi s procesno imuniteto poslancev. V zvezi s tem dajem besedo Gregorju Periču, ki nadomešča danes članico Janjo Slugo.</font><br>
<font size="4">	Izvoli, Gregor. </font><br>
<br>
<font size="4">	</font><b><font size="4">GREGOR PERIČ (PS SMC): </font></b><font size="4">Dobro jutro, lep pozdrav vsem!</font><br>
<font size="4">	Predlog sam po sebi smo že utemeljili, če pa čisto na kratko povzamem. </font><br>
<font size="4">	Gre zato, da olajšamo sam postopek oziroma zakonodajni postopek, kadar se predlagatelj odloči, da v kasnejši fazi samega zakonodajnega postopka ta predlog želi potegniti nazaj, ga želi ustaviti iz takega ali drugačnega razloga ne glede na to kdo je to predlagatelj ali je to poslanec ali je to Vlada, da ima dejansko to možnost in da, potem postopek znotraj Državnega zbora racionaliziramo in kolikor so izpeljali vse postopke oziroma smo se pogovarjali znotraj Državnega zbora je to predlog, s katerim tudi strokovne službe oziroma Zakonodajno-pravna služba </font><br>
<br>
<b><font size="4">3. TRAK: (SC) – 9.10</font></b><br>
<br>
<b><font size="4">	</font></b><font size="4">(nadaljevanje)  nima pomislekov. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala tudi vam. </font><br>
<font size="4">	Predlog sprememb in dopolnitev Poslovnika DZ v zvezi s procesno imuniteto poslancev bi skupaj s tem predlogom torej spremembo prvega odstavka 118. člena posredovali poslanskim skupinam Državnega zbora s prošnjo, da se do njega pisno opredelijo do 16. 11. to je malce manj kot eden mesec. Kot vsi vemo se mora Poslovnik DZ v skladu s 94. členom Ustave je potrebna dvotretjinska večina glasov navzočih poslancev. </font><br>
<font size="4">	Sedaj pa odpiram razpravo. Člani beseda je vaša. </font><br>
<font size="4">	Če ni želje po razpravi izgleda, da smo toliko usklajeni že prej na delovni skupini in skozi skupine. </font><br>
<font size="4">	Zaključujem razpravo.</font><br>
<font size="4">	Glede na današnjo razpravo bi dal v razpravo in glasovanje naslednji predlog sklepa: »Komisija za poslovnik prosi poslanske skupine Državnega zbora, da ji do 16. 11. v pisni obliki posredujejo opredelitve do predloga sprememb in dopolnitev Poslovnika Državnega zbora.« </font><br>
<font size="4">	Ali želi kdo besedo v zvezi s predlaganim sklepom? (Ne.) </font><br>
<font size="4">	Razpravo zaključujem.</font><br>
<font size="4">	Prehajamo na odločanje. Odločali bomo z večino s pomočjo glasovalne naprave, ki jo imamo pred seboj. Glasujemo. / medsebojno pogovarjanje/ Dobro, se bomo morali še navaditi. Če smo za to, da ročno glasujemo predlagamo, zaradi te nevšečnosti, da glasujemo ročno. Prosim, da z dvigom rok potrdite sklep.  </font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je soglasno sprejet.</font><br>
<font size="4">	S tem zaključujem 1. točko dnevnega reda. </font><br>
<br>
<font size="4">	Odpiram </font><b><font size="4">2. TOČKO DNEVNEGA REDA – RAZNO</font></b><font size="4">.</font><br>
<font size="4">	Ali želi kdo besedo? (Ne.)</font><br>
<font size="4">	Zaključujem tudi to 2. točko in s tem 9. sejo Komisije za poslovnik in se vam najlepše zahvaljujem. </font><br>
<br>
<b><font size="4">Seja je bila končana 19. oktobra 2020 ob 9.13.</font></b>