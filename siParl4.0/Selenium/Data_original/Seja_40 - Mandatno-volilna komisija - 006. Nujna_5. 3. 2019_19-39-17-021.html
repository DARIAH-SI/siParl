<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">6. nujna seja</font></b><br>
<br>
<b><font size="4">(5. marec 2019)</font></b></p></div><b><font size="4"> </font></b><br>
<b><font size="4">Sejo je vodil Ivan Hršak, predsednik komisije. </font></b><br>
<b><font size="4">Seja se je začela ob 8.30 uri. </font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 6. nujno sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam. Obveščam vas, da so zadržani in se seje ne morejo udeležiti naslednje članice oziroma člani komisije. Miha Kordiš po pooblastilu nadomešča dr. Mateja T. Vatovca, mag. Andrej Rajh nadomešča Mašo Kociper, Jože Lenart nadomešča Braneta Golubovića in Nataša Sukič nadomešča Violeto Tomić. </font><br>
<font size="4">	S sklicem seje ste prejeli naslednji dnevni red. 1. točka – sklep o kandidatu, ki ima pravico opravljati funkcijo poslanca Državnega zbora. Ker v poslovniškem roku nisem prejel predlogov za spremembo dnevnega reda ugotavljam, da je dnevni red takšen kot ste ga prejeli s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA</font></b><font size="4">. </font><br>
<font size="4">	Gradivo je objavljeno v računalniške omrežju Državnega zbora pri EPI. Na sejo sem povabil Nika Prebila, kandidata za poslanca, ki ga prav lepo pozdravljam, in pa državno-volilno komisijo. Uvodna pojasnila. Državni zbor se je včeraj 4.3.2019 seznanil z odstopom poslanca dr. Darija Krajčiča, ki mu je s tem dnem prenehal  mandat poslanca. Na tej podlagi je predsednik Državnega zbora zaprosil državno-volilno komisijo, da obvesti Državni zbor kateri kandidat bo v skladu s 17. členom Zakona o volitvah v Državni zbor opravljal funkcijo poslanca za preostanek mandatne dobe Državnega zbora. Zakon o volitvah v Državni zbor v prvem odstavku 17. člena določa, da v primeru, če poslancu preneha mandat postane poslanec za preostanek mandatne dobe tisti kandidat z iste liste kandidatov, ki bi bil izvoljen, če ne bil izvoljen poslanec, ki mu je prenehal mandat. Iz sklepa državno-volilne komisije z dne 4.3.2019 izhaja, da zaradi prenehanja mandata poslanca dr. Darija Krajčiča postane za preostanek mandatne dobe poslanec Državnega zbora Nik Prebil, rojen 22.12.1991, stanujoč Dolenjska cesta 462a Škofljica. Prejeli smo tudi izjavo predstavnika liste kandidatov liste Marjana Šarca v peti volilni enoti za volitve poslancev v Državni zbor, ki so bile 3.6.2018 iz katere izhaja, da se odpoveduje pravici do pritožbe na podlagi 109 člena Zakona o volitvah v Državni zbor zoper sklep državne-volilne komisije o kandidatu, ki ima pravico opravljati funkcijo poslanca Državnega zbora. </font><br>
<font size="4">	Kandidat je Mandatno-volilni komisiji predložil potrdilo državne-volilne komisije iz katerega izhaja pravica opravljanja funkcije poslanca za preostanek mandatne dobe Državnega zbora. </font><br>
<font size="4">	Želi kdo od članic oziroma članov komisije razpravljati? Če ne, zaključujem razpravo. Na podlagi 13 in 17 člena Poslovnika Državnega zbora dajem na glasovanje naslednji sklep. Mandatno-volilna komisija predlaga Državnemu zboru, da na podlagi tretjega odstavka 82. člena Ustave 7. člena Zakona o poslancih, 13. v povezavi s 17. členom ter 112. členom Poslovnika Državnega zbora sprejme naslednji sklep. Potrdi se poslanski mandat Niku Prebilu, rojenemu 22.12.1991, stanujočemu Dolenjska cesta 462a Škofljica. 	Glasujemo. </font><br>
<font size="4">	Kdo je za? (16 članov.) Kdo je proti? (Nihče.)</font><br>
<font size="4">	Sklep je sprejet.</font><br>
<br>
<font size="4">	Zaključujem to točko in s tem tudi 6. nujno sejo Mandatno-volilne komisije.</font><br>
<font size="4">	Hvala za sodelovanje. </font><br>
<br>
<b><font size="4">Seja je bila končana 5. marca 2019 ob 8.35.</font></b>