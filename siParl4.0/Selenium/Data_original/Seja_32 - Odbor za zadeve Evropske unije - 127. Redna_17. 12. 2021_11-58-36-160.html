<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">127. redna seja</font></b><br>
<br>
<b><font size="4">(17. december 2021)</font></b><br>
</p></div><br>
<b><font size="4">Sejo je vodil mag. Marko Pogačnik, predsednik Odbora za zadeve Evropske unije.</font></b><br>
<b><font size="4">Seja se je začela ob 9.01.</font></b><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice in kolegi.</font><br>
<font size="4">	Samo obveščam, da seje glede na to, da nismo sklepčni, ne morem začeti. Jaz predlagam, da počakamo še.</font><br>
<br>
<font size="4">	(Seja je bila prekinjena ob 9.02.)</font><br>
<br>
<b><font size="4">2. TRAK: (NM) – 9.10</font></b><br>
<br>
<b><font size="4">	</font></b><font size="4">(Seja se je nadaljevala ob 9.10.)</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Spoštovane kolegice, spoštovani kolegi. Začenjam 127. sejo Odbora za zadeve Evropske unije. Vse navzoče prav lepo pozdravljam.</font><br>
<font size="4">	Obveščam vas, da so zadržani in da se današnje seje ne morejo udeležiti naslednji člani odbora: gospa Zabret, gospod Jelinčič, gospod Hršak, gospa Sukič, gospod Peček in dr. Trček. Na seji kot nadomestni člani odbora s pooblastili sodelujejo: gospa Karmen Kozmus Ferjan nadomešča poslanca gospoda Merjasca, gospod Dejan Židan nadomešča poslanca gospoda dr. Trčka in pa gospod Dušan Šiško nadomešča poslanca gospoda Jelinčiča.</font><br>
<font size="4">	Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika vlade ter predstavniki vlade in Državnega sveta.</font><br>
<font size="4">	Prehajamo na </font><b><font size="4">določitev dnevnega reda</font></b><font size="4"> seje. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red, kot ste ga prejeli s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – ZASEDANJE SVETA EVROPSKE UNIJE ZA OKOLJE, BRUSELJ, 20. DECEMBER.</font></b><br>
<b><font size="4">	</font></b><font size="4">Gradivo k točki smo prejeli od vlade 16. decembra na podlagi 8. člena Zakona o sodelovanju med Državnim zborom in vlado v zadevah Evropske unije. Naprošam državno sekretarko, dr. Metko Gorišek, da nam predstavi izhodišče za udeležbo slovenske delegacije na Svetu.</font><br>
<br>
<font size="4">	</font><b><font size="4">DR. METKA GORIŠEK: </font></b><font size="4">Lep pozdrav vsem. Hvala za besedo.</font><br>
<font size="4">	Zdaj v ponedeljek, kot veste, bo zaključno zasedanje Sveta za okolje v našem predsedovanju, na katerem, ki ga bo vodil minister Vizjak. To bo zadnje zasedanje Sveta za okolje pod slovenskim predsedovanjem. Ministri za okolje bodo na zasedanju Sveta obravnavali 3 točke, in sicer zakonodajni paket Pripravljeni na 55, ki se je začel še pred našim predsedovanjem, mi pa smo imeli v času predsedovanja določene uskladitve s posameznimi državami, potem Uredbo o baterijah in odpadnih baterijah in pa izmenjala se bodo mnenja o novi EU strategiji za tla. Zdaj, kot veste, je bila glavna tema našega predsedovanja podnebne spremembe oziroma konkretizacija ukrepov za zmanjšanje vpliva na podnebne spremembe, biodiverziteta in pa seveda tudi določene konkretne zakonodajne, konkretni zakonodajni, zakonodajne vsebine, ki so v času našega predsedovanja bile usklajevane, seveda pa ne še tudi zaključene. Tako bodo, ob zaključku predsedovanja je Slovenija predstavila poročila o napredku glede zakonodajnega paketa Pripravljeni na 55. In ministri na Svetu bodo opravili politično razpravo, ki se bo nanašala na najbolj ključne politične izzive zakonodajnih aktov, ki sodijo v pristojnost Sveta za okolje. V okviru Sveta za okolje sicer obravnavamo 5 dosjejev, in sicer revizijo sistema za trgovanje s pravicami do emisij TGP ETS, revizijo uredbe o delitvi teh bremen ne ETS, novi CO2 standardi za nova osebna in lahka gospodarska vozila, področje LULUCF, raba tal, sprememba rabe tal in pa gozdarstvo, ter predlog za ustanovitev podnebnega socialnega sklada. Predlog zakonodajnega svežnja(?) sicer obsega 12 aktov iz nosilne pristojnosti različnih ministrstev. Pri tem pa bi predvsem želela poudariti, da sta na nacionalni ravni v pristojnosti Ministrstva za okolje samo 2 izmed obravnavanih aktov, to je uredba ETS in pa uredba o delitvi bremen ne ETS. </font><br>
<br>
<b><font size="4">3. TRAK: (NM) – 9.15</font></b><br>
<br>
<b><font size="4">	</font></b><font size="4">(nadaljevanje) Pri ostalih paketih smo kot Ministrstvo za okolje le horizontala. Doseganje čim večjega napredka na posameznih dosjejih kot tudi skrb za koherenten in pa horizontalen pristop k obravnavi vseh dosjejev v okviru paketa je le ena od prednostnih nalog v Sloveniji na področju okolja in podnebnih sprememb, se pravi, da so se tudi ostali paketi iz tega zakonodajnega svežnja Pripravljeni na 55 usklajevali na delovni skupini, ki jo je vodil minister za okolje, z ostalimi ministrstvi. Tekom predsedovanja je potekalo tudi intenzivno delo na tehnični ravni. V trenutni fazi večina držav članic predlog še preučuje, zato so njihova stališča še preliminarna. Zlasti dosjeji o reformi sistema trgovanja z emisijami ETS, uredba o delitvi bremen ne ETS, pa tudi LULUCF in socialnem podnebnem skladu  bodo zaradi svoje zapletenosti in pa uvedbe tudi novih elementov ter glede na obsežnost sistema trgovanja z emisijami zahtevali še veliko nadaljnjega dela tudi v naslednjem predsedovanju, ki za nami prihaja, Francija. Kot rečeno, je slovensko predsedstvo zato tekom pogajanj v Svetu EU skušalo upoštevali horizontalni vidik vseh aktov znotraj paketa ter si prizadevalo za koherentno obravnavo dosjejev, tako v okviru Sveta za okolje kot tudi povezani z drugimi formacijami Sveta. Na zakonodajnih aktih z delovnega področja Sveta za okolje so bile tako opravljene vsebinske razprave vseh sprememb, ki jih je predlagala komisija, in identificirani prvič problemi in pa vprašanja posameznih držav članic glede implementacije. Naslednje francosko predsedstvo pa bo, kot sem že povedala, začelo bolj podrobno razpravo in tudi usklajevanje posameznih aktov bolj podrobno. </font><br>
<font size="4">Potem imamo drugi del poročila, Uredba o baterijah in pa odpadnih baterijah. To je tudi poročilo o napredku, to smo podedovali že iz predsedovanja tako Nemčije kot tudi Portugalske na našem triu, in sicer predlog o baterijah in odpadnih baterijah je bil predstavljen med nemškim predsedovanjem, delo na tehnični ravni kot tudi razprave na ravni ministrov pa se je nadaljevala potem pod portugalskim predsedovanjem, ki je svoje delo zaključilo z obravnavo poročila o napredku. Slovensko predsedstvo je nadaljevalo z obravnavo predloga na tehnični ravni na podlagi več delovnih dokumentov. V predsedstvu je bila opravljena razprava o vseh poglavjih te precej tehnično in pa tudi vsebinsko zahtevne uredbe. Kljub intenzivni obravnavi nekatera vprašanja še vedno ostajajo odprta, zlasti urejanja, stopnja fleksibilnosti pri ravnanju z odpadnimi baterijami, ponovna izdelava in sprememba namena baterij, način in vsebina informiranja, zlasti pa roki za uveljavitev posameznih zahtev oziroma ustrezna prehodna obdobja za prilagoditev gospodarstva tem zahtevam. Številne države članice zaradi kompleksnosti zahtev ohranjajo pregradovalne neke pridržke, zato ker pač je to velik vpliv tudi na gospodarstvo. Slovensko predsedstvo si je na tem dosjeju prizadevalo… / nerazumljivo/ čim večji napredek. Naše delo pa bomo predstavili na zasedanju Sveta. Do zaključka predsedovanja bo za predajo francoskemu predsedstvo pripravilo druge celovite, celovito različico besedila, se pravi z dodatki k temu, kar je že pripravila tudi Portugalska kot naša predhodnica. </font><br>
<font size="4">Potem imamo pa še 3. točko razprave Sveta, in sicer strategija EU za tla do leta 2030. Pod 3. točko dnevnega reda tokratnega zasedanja bodo ministri izmenjali mnenja glede pred kratkim objavljene strategije EU za tla do leta 2030. In Evropska komisija je v mesecu novembru 2021 objavila to novo strategijo z vizijo doseganja dobrega stanja</font><br>
<br>
<b><font size="4">4. TRAK: (NM) – 9.20</font></b><br>
<br>
<b><font size="4">	</font></b><font size="4">(nadaljevanje) tal do leta 2050, ko bodo vsi ekosistemi tal v EU v zdravem stanju in zato bolj tudi odporni na degradacijske in pa tudi predvsem klimatske spremembe. Gre za zaščito, trajnostno rabo in pa obnovo in tal v smislu trajnostnega upravljanja tal. Do konca 2023 namerava Evropska komisija objaviti zakonodajni predlog o zdravju tal, ki bo zajemal kombinacije zavezujočih in nezavezujočih ukrepov za upravljanje s tlemi. Ministri bodo na Svetu za okolje izmenjali mnenja o strategiji, zlasti z vidika zadostnosti predvidenih ukrepov in zakonodajne ureditve področja na EU ravni.</font><br>
<font size="4">	Pod točko razno bo Evropska komisija poročala o novem predlogu uredbe o krčenju in propadanju gozdov ter o predlogu nove uredbe o pošiljkah odpadkov ter podala informacijo o izvajanju strategije o biotski raznovrstnosti.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državni sekretarki za to predstavitev.</font><br>
<font size="4">	Ugotavljam, da je odbor sklepčen in da lahko pridemo na odločanje. Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za okolje, ki bo v Bruslju 20. decembra, in jih podprl.« Začenjamo z glasovanjem.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	S tem končujemo 1. točko dnevnega reda in 127. sejo Odbora za zadeve Evropske unije. Vsem skupaj se zahvaljujem za udeležbo in vam želim lep in miren vikend.</font><br>
<br>
<b><font size="4">Seja je bila končana 17. decembra 2021 ob 9.22.</font></b>