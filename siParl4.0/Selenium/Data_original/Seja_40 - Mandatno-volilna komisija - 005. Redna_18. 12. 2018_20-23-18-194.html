<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">2. nadaljevanje 5. redne seje</font></b><br>
<br>
<b><font size="4">(18. december 2018)</font></b></p></div><br>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br>
<b><font size="4">Seja se je začela ob 22.15.</font></b><br>
<br>
<b><font size="4">1. TRAK: (SB)</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam drugo nadaljevanje 5. seje Mandatno-volilne komisije. Vse članice in člane komisije vabljene ter ostale prisotne lepo pozdravljam. Obveščam vas, da so zadržani in se seje ne morejo udeležiti naslednje članice in člani komisije gospod Dušan Šiško, po pooblastilu pa sta prisotna Luka Mesec po pooblastilu nadomešča Violeta Tomić in Nataša Sukič nadomešča po pooblastilu dr. Mateja T. Vatovca. S sklicem drugega nadaljevanja pete seje ste prejeli naslednji dnevni red: točka A3 – predlog za imenovanje članice nadzornega sveta Slovenskega državnega holdinga d.d.	Nadaljujemo s prekinjeno obravnavo navedene točke dnevnega reda. Za magnetogram še gospa Jerca Korče po pooblastilu nadomešča Lidijo Divjak Mirnik. </font><br>
<font size="4">	K tej točki dnevnega reda je vabljeno Ministrstvo za finance, seje se udeležuje minister dr. Andrej Bertoncelj, ki ga prav lepo pozdravljam. Uvodna pojasnila. Mandatno-volilna komisija je na prvem nadaljevanju 5. seje 18.12.2018 v skladu z drugim odstavkom 101. člena Poslovnika obravnavala predlog Vlade za imenovanje članice nadzornega sveta Slovenskega državnega holdinga d.d. brez navzočnosti javnosti. Nadaljujemo z obravnavo navedene zadeve na odprtem delu seje. Želi morda še kdo razpravljati? Izvoli Jože Tanko.</font><br>
<br>
<b><font size="4">	JOŽE TANKO (PS SDS):</font></b><font size="4"> Hvala lepa za besedo. V dopoldanskem delu ni bilo možno odgovoriti ministru, ki se je na nek način razhudil na tisto kar smo sprejeli kot predlog slepa. Mi smo sprejeli, da Vlada pisno da poročilo oziroma dopolni svoje gradivo in tukaj nimamo kaj drugega ugotoviti kot da to ni narejeno in tudi do tega nadaljevanja seje to ni narejeno, ker smo že v razpravi povedali, da se samo z ustnimi informacijami predlagatelja ne strinjamo in nas to ne zadovolji, ker dokumenti ostanejo, besede pa gredo. Tudi če ministrstvo o čem ne more poročati tudi to lahko pisno sporoči, ampak gradivo bi pa moralo biti v vsakem primeru. Mislim, da je neprimerno, da se potem razvije polemika, da češ kaj mi to zahtevano in tako naprej. Zdaj, če stvar zelo poenostavim SDH upravlja z večjim premoženjem kot predsednik Vlade z vsemi ministri skupaj. Proračun države, Vlade z ministrstvi vred je približno 10 milijard, vrednost državnega premoženja, s katerim upravlja SDH odmaknjeno od oči javnosti in politike, tako se večkrat reče, je približno 12 milijard evrov. Postopek je pa popolnoma deplasiran, tam imamo hearinge in za predsednike in za ministre, v tem primeru pa niti do elementarnih pisnih podatkov ne moreš priti. To je problem. In potem se stvari dogajajo kot se dogajajo, odgovoren ni nihče, na koncu prodaje premoženja gredo na način kot gredo, tam se pa sprašujete na sejah Državnega zbora kje bomo denar vzeli vsi, vsi ostali,ki niste v SDS, SNS in NSi v opoziciji, vsi to sprašujete kje bom denar vzeli. </font><br>
<br>
<b><font size="4">2. TRAK: (SB) – 22.20</font></b><br>
<br>
<font size="4">	(nadaljevanje) Tam se zapravlja denar s prodajo državnega premoženja, veliko se ga je zapravilo, ampak odgovoren za to ni popolnoma nihče, popolnoma nihče. Samo v Ljubljanski banki je izginilo za dva proračuna ZZS, dva letna proračuna ZZS zdravstvene zavarovalnice Republike Slovenije. tukaj je bilo izvedenih bančnih dokapitalizacij. Zdaj pa izračunajte koliko je to storitev ali pa za en in pol blagajne ZPIZ je šlo denarja samo tam. tukaj, ko imamo predlog pa ste ga sposobni zelo / nerazumljivo/ obravnavati, kadrovski predlog imamo na mizi, ne zahteva se nobenih podatkov, nobenih dopolnilnih obrazložitev, nobenih kriterijev in tako naprej. Danes pa cel dan poslušamo kje bomo vzeli in ni denarja in ne predlagate kje bomo vzeli. V ta sistem bančni ključno in tudi zdaj se je zmetalo veliko denarja. Izguba pri prodaji NLB, bom rekel, oportunitetna od lani do letos je približno 400 milijonov evrov. Lahko pove tudi minister, da je približno to tako. Samo razlike v nastavljeni ceni za delnico lani in letos ali če damo še nazaj je razlika še bistveno večja. Podobno bo pri Telekomu, podobno pri vseh ostalih zgodbah, ki bodo prišle na dnevni red. ampak največji problem je, ko tudi z glasovanjem tudi z vašo pomočjo, za kar se vam zahvaljujem, izglasujemo neko zahtevo za dopolnitev podatkov in obrazložitev in tega ni. To je pa največji problem in samo sprašujemo se lahko zakaj tega ni, kaj je razlog, da ni pisnih podatkov in dopolnitev. Rad bi enostavno en pošten odgovor in tudi eno pošteno ravnanje koalicije. Zdaj, če je nekaj na mandatno-volilni komisiji ali Državnem zboru ali kateremkoli drugem delovnem telesu Državnega zbora izglasujemo, potem je dolžnost tistega, ki predseduje ali naj bo to predsednik mandatne komisije ali predsednik EU odbora ali kogarkoli, da poskrbi, da se seja začne takrat, ko je ustrezno gradivo na mizi, nič prej in nič mimo. To je minimalni standard. In glejte kar zadeva našo poslansko skupino bomo pri teh zadevah vztrajali, če se nekaj izglasuje je treba to izpolniti, če se ne more se pa poroča, da se ne more. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. Za magnetogram bi še povedal, da mag. Andrej Rajh nadomešča Mašo Kociper. In bi podal jaz odgovor glede tega. minister je dal zelo obširno poročilo o tem, zelo obširno je razložil na kakšen način so se odločili in cel postopek je zelo obširno povzel, celo Marko Pogačnik vaš poslanec ga je pohvalil za vzorno povedano, da ne vem kako bo tudi ravnal v bodoče Sodni svet. Kar se pa tiče zapisanega pa še to kar je bilo tudi na zaprtem delu seje je na magnetogramu in magnetogram lahko dobite tam je zapisano vse kar je minister povedal in seveda morate s to vsebino potem ustrezno ravnati, ker so na zaprti seji zaupni podatki. Toliko. Izvoli Jože Tanko.</font><br>
<br>
<b><font size="4">	JOŽE TANKO (PS SDS):</font></b><font size="4"> Hvala lepa. Vse to kar je bilo povedano zjutraj na zaprtem delu seje po mojem mnenju ni bilo nobenega razloga za zaprtje seje, to bi morali biti javno dostopni podatki. Koliko se jih je prijavilo, kdo so bili prijavljeni, kaj izpolnjuje, kakšni kriteriji in tako naprej, kakšen zaupen podatek je to. naslova ne potrebujemo, javno izpolnjevanje kriterijev, če je bil javni razpis pa ne more biti zaupen podatek. In nič od tega kar je bilo zjutraj povedano ne sodi v kategorijo zaupnih podatkov. In gradivo, ko pravite, da bo vse dostopno, nič ni dostopno javnosti nič, nam pa najbrž tudi samo z vašo odobritvijo. </font><br>
<br>
<b><font size="4">3. TRAK: (SB) – 22.25</font></b><br>
<br>
<font size="4">	(nadaljevanje) Zdaj bom moral jaz vas prositi, da bom dobil magnetogram seje dokler bom v tem mandatu poslanec, v naslednjem mandatu bom pa moral prositi predsednika Državnega zbora. Ampak problem je v tem, da nič od tega, kar smo zjutraj slišali, ne sodi v kategorijo zaupnih podatkov, nič. In po moje je to šlo za zlorabo inštituta zaprte seje. To so vse javne stvari o katerih moramo vedeti vsi in jih lahko slišijo vsi. To niso stvari, ki sodijo med državnem skrivnosti ali med strogo zaupne osebne podatke, nič od tega ni bilo povedanega takega. </font><br>
<br>
<b><font size="4">	PREDSEDNIK IVAN HRŠAK: </font></b><font size="4">Kolega Brane Golubović ima besedo. Izvoli.</font><br>
<br>
<b><font size="4">	BRANE GOLUBOVIĆ (PS LMŠ):</font></b><font size="4"> Hvala lepa. </font><br>
<font size="4">	Ko smo nekaj časa nazaj na Mandatno-volilni komisiji podprli sklep, ki ga je predlagal gospod Tanko, da dobimo kriterije na podlagi katerih so bili izbrani v ožji izbor kandidati za nadzornike SDH in da do takrat prekinemo, mislim, da smo prekinili točko dnevnega reda. Na tej seji dopoldne smo dobili te kriterije in sam minister je prišel obrazložiti te kriterije in tudi obrazložil na koncu kateri trije kandidati so prišli v ožji izbor in na nek način razloge zakaj je izbral kandidatko, ki jo je izbral in predlagal Državnemu zboru. Se pravi kriterije smo dobili pisno, razloge za odločitev pa ustno. Jaz sam osebno ne vem zakaj ste starejši kolegi oziroma niste nasprotovali temu, da se seja zapre, ko je predlagal predsedujoči, jaz pač sem relativno nov in se prepuščam vam, ko se nihče ne razburja od vas, ko predsedujoči reče, da se seja zapre. Zdaj govoriti, da je bila seja zaprta in da je bila to neka zloraba, se meni ne zdi primerno, dobesedni prepis tega kar je minister povedal obstaja in za mene je obrazložitev zadostna glede na tisti sklep, ki smo ga zadnjič sprejeli. Sklep smo sprejeli, da Mandatno-volilna komisija predlaga Vladi, da gradivo, ki je predlagano za obravnavo te točke dnevnega reda, dopolni v skladu s predlogi izraženimi v razpravi. Veste pa kaj ste vsi predlagali. Za mene je to gradivo z ustnim poročanjem ministra ustrezno in jaz predlagam, predsednik, da preidemo na glasovanje. Hvala. </font><br>
<br>
<b><font size="4">	PREDSEDNIK IVAN HRŠAK: </font></b><font size="4">Ali je to proceduralni predlog? </font><br>
<br>
<b><font size="4">	BRANE GOLUBOVIĆ (PS LMŠ): </font></b><font size="4">Ne.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Še kdo želi razpravljati? Franc Jurša. </font><br>
<br>
<b><font size="4">	FRANC JURŠA (PS DeSUS):</font></b><font size="4"> Hvala lepa. </font><br>
<font size="4">	Moram vseeno reči pa tudi eden izmed članov Mandatno-volilne komisije s strani SDS je danes ministra pohvalil za pripravo gradiva oziroma za samo obrazložitev. Tudi jaz sem na nek način zadovoljen s tem kar je minister povedal. Dobro, lahko bi se še izmišljevali, pa zahtevali še marsikaj drugega, celo smo rekli oziroma je nekdo rekel, da v primeru Sodnega sveta v kolikor bi tako zadeve bile pripravljene, da bi bili s tem zadovoljni, ampak jaz se nisem oglasil zaradi tega, da bi rekel, da sem s tem zadovoljen, lahko bi bil tudi tiho in bi z glasovanjem povedal vse, bi rad nekaj povedal. Zdaj že par dni poslušamo o Ljubljanski banki in o prodaji pa koliko smo izgubili. Ko se prodaja na trg stopita kupec in prodajalec, to bom povedal čisto po kmečko enostavno in preprosto, in ona dva sta tista, ki določata neko ceno. V kolikor je kdo pripravljen za večji denar prodati tisti, ki kupuje mora to plačati, to je čisto enostavna in preprosta definicija, ki jo vsak razume tako kot od prilike jaz. In govoriti danes, da bi lansko leto dobili toliko več ja, mogoče pa bi res dobili toliko več, ampak tega ne moremo trditi, da bi. Zato bi prosil, da o tem nehamo </font><br>
<br>
<b><font size="4">4. TRAK: (DAG) - 22.30</font></b><br>
<br>
<b><font size="4">	</font></b><font size="4">(nadaljevanje) govoriti, no. Hvala.</font><br>
<font size="4">	Jože Tanko.</font><br>
<br>
<font size="4">	</font><b><font size="4">JOŽE TANKO (PS SDS): </font></b><font size="4">Hvala lepa.</font><br>
<font size="4">	Glejte, če nekdo reče, da bo uvedel take podatke, osebne ali zaupne, potem je normalno, da se sejo zapre. Ampak na koncu, ko je ta predstavitev bila - saj tudi za mene ni bila slaba, da kar povem, ampak ni bila narejena tako, kot smo se zmenili -, ko pa bereš, gledaš, kaj je bilo povedano, pa nič od tega ni bilo v kategoriji zaupno. To pa je zlorabljeno, zato da se je sejo zaprlo, in povem še enkrat, ni bilo nobenega razloga. In drugo, kar je, ni bila podana pisna obrazložitev, ki smo jo zahtevali. Lahko pogledate še enkrat sklep. Gradivo, jaz upam, da razumemo, kaj je gradivo, kaj se razume pod besedico »gradivo«. Ustna obrazložitev v tem primeru je dodatna obrazložitev, ni pa to gradivo. Zato sem vam povedal, gospod predsednik, da ste dolžni izpolnjevati sklepe odbora ali pa komisije, ki jo vodite. V tem primeru je bilo narejeno nadaljevanje seje pač pod časovno stisko, to vsi razumemo, ker bi bilo to kasneje težko sklicati najbrž - lahko bi tudi v petek še dali na dnevni red, na izredno sejo, tudi ni nobenega problema -, ampak na tak način se ne dela. Proti temu protestiram, da se na tak način peljejo stvari skozi postopek, da celo tisti, ki vodite odbore, ne spoštujete sklepov odbora. In drugič, da se zlorabi, z argumentacijo, da bodo povedani neki podatki, če se zapre sejo, in se potem pove nekaj, kar je običajno za javno informacijo in sploh ni v nobenem primeru problematično za kakršnokoli diskusijo na katerikoli ravni. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Kolega Matjaž Han ima besedo. </font><br>
<br>
<font size="4">	</font><b><font size="4">MATJAŽ HAN (PS SD): </font></b><font size="4">Dober večer!</font><br>
<font size="4">	Zdaj se mi v bistvu sukamo in se kregamo o proceduri. Mi se ta moment sploh ne pogovarjamo, ali je ta gospa prava kandidatka za to delovno mesto, za to pomembno delovno mesto, mi se zdaj kregamo, ali je prav, da je bila zaprta seja, ali je prav, da imamo ob desetih zvečer to sejo, in tako naprej in tako nazaj. Ko v bistvu nimaš več argumentov, kako bi rušil, potem se zapletaš v neke proceduralne zaplete in razlagaš, kakšen sklep je bil, kako je bil sklep upoštevan oziroma ni bil upoštevan. In moram pohvaliti predsednika, da je sklical danes ob desetih, ker vem, kaj bi bilo jutri, če bi bila jutri ob osmih ali devetih seja - saj se ne bi pogovarjali o vsebini ali pa o kvalitetah tega kandidata, ampak bi zapletali, da ja ne bi prišlo to na sejo. </font><br>
<font size="4">	Jaz mislim, da kandidatka - in zaupam ministru - izpolnjuje vse pogoje za to, da lahko popolni Nadzorni svet SDH. Seveda imamo vsi veliko argumentov, zakaj bi bil kdo boljši, zakaj kdo slabši, kako smo denar izgubili v Ljubljanski banki in tako naprej. Lahko se vrnemo tudi, kajne, koliko smo ga v Luki Koper izgubili med leti 2006 in 2008, pa koliko smo ga v Intereuropi izgubili, pa smo hitro tam na 200 milijonov evrov. Ampak tam se ve, kdo je vodil tista podjetja. Tako da tukaj zdaj, seveda, tako kakor vi meni ping-pong udarjate, jaz lahko tudi nazaj, samo potem ne vem, do kam bomo prišli. Tako bi res prosil, da damo na glasovanje in da gremo po dvanajstih urah vendarle domov, no. Hvala lepa. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Jožef Horvat še, potem bom pa dal proceduralno na glasovanje. </font><br>
<br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik.</font><br>
<font size="4">	Lep pozdrav gospodu ministru! </font><br>
<font size="4">	Jaz bom spet dajal odpustke in bom govoril o tej gospe. Jaz sem na prejšnji seji prosil, če lahko dobimo podatke, ali je ta gospa kadarkoli v svojem poslovnem življenju sodelovala z državnimi podjetji. </font><br>
<br>
<b><font size="4">5. TRAK: (DAG) - 22.35</font></b><br>
<br>
<b><font size="4">	</font></b><font size="4">(nadaljevanje) Zdaj, če se vam zdi to vprašanje, ta razmislek neumen, lahko, se bom zdaj jaz iz tega umaknil, ne bom maltretiral gospoda ministra, tudi on je utrujen. To, kar je danes zjutraj povedal glede metodologije, dosedanje, to je bilo korektno, moram tudi sam reči. Ampak jaz sem imel to neumno vprašanje, ker me je nek gospod klical in mi govoril o insajderskih informacijah. Jaz tudi vem, da gospod minister ne ve, kaj je s temi insajderskimi informacijami, ampak zdaj, če insajderske informacije - pustimo, če so bile ali niso bile -, jih eliminiramo. Želel sem samo dobiti informacijo, ali je ta gospa ali katerikoli gospod, katerikoli bodoči kandidat za člana Nadzornega sveta SDH imel že v svoji dosedanji poslovni karieri kakšne interakcije, kakšne posle, kakršnekoli, z državnimi podjetji. Pa glede na to, ker je zdaj pozna ura, dajem odpustek, ker tega odgovora nisem dobil. Bi pa bilo dobro za bodoče tudi na bedasta vprašanja odgovoriti, ne glede na super sofisticirano metodologijo, ki so se jo odlično držali univerzitetni učitelji, profesorji, doktorji in tako naprej, vse okej, jaz sem imel eno čisto kmečko vprašanje. Če se vam zdi irelevantno ali relevantno, je zdaj konec, jaz dajem odpustek, odstopam, ne bom vztrajal pri tem, ker nočem težiti, vi pač prevzemate celovito odgovornost, ker itak smo danes mi iz Nove Slovenije že dobili lekcijo, da ne smemo oziroma da nimamo pristojnosti govoriti o proračunu. Tako, gospod minister, ko in če boste prišli v našo poslansko skupino, recimo, da bi se dogovorili o rebalansu proračuna, mi bi ga zelo radi podprli, ampak danes smo dobili lekcijo, da nismo, kako že, pristojni za razpravo o proračunu, toliko vam v informacijo. Obžalujem, ampak tako pač je. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Besedo želi minister. A, pardon, še Danijel Krivec. </font><br>
<br>
<font size="4">	</font><b><font size="4">DANIJEL KRIVEC (PS SDS): </font></b><font size="4">Hvala za besedo. </font><br>
<font size="4">	Lep pozdrav ministru in vsem ostalim!</font><br>
<font size="4">	Če ste zdaj začeli debato, jo bomo pač nadaljevali, kajne, saj Matjaž to pozna in ne vem, zakaj se mu zdaj kar naenkrat mudi. </font><br>
<font size="4">	Jaz bom tudi povedal svoje videnje. Zdaj je težko sprejeti neko dejstvo, da ste se zakalkulirali takrat, ko ste glasovali in to potrdili, vendar sklep je bil zelo jasen, in tu moram jaz pritrditi Jožetu. Mi smo tam napisali, da pričakujemo gradivo. In ko je gradivo prišlo v Državni zbor - tisti, ki ga je pogledal, ne vem, koliko ste ga pogledali -, jaz sem opozoril predsednika komisije, da to ni to, kar smo mi zahtevali. In njegov odgovor je bil, da bo - jaz sem mu predlagal, naj zahteva dopolnitev, kajti vsi imamo možnost pogledati dokumente, ki imajo oznako interno ali neke omejitve za razpolaganje in to ne sme biti prepreka, da poslanci te dokumente lahko vidimo, in bi lahko vse to, kar je minister zjutraj bral, dobili v gradivu s prečrtanim, z insignijo interno, kar pomeni, da moramo to samo za lastno uporabo imeti, in bi bila zadeva zelo korektno izpeljana z njihove strani in s strani predsednika in mi ne bi imeli nobenih pripomb. Jaz tudi osebno nimam nobenih pripomb na poročilo, ki ga je minister podal, ker je bilo, tako kot je naš kolega Marko rekel, korektno, vendar je pa dejstvo, da sklepa, ki smo ga sprejeli, nismo izpolnili. In če bomo to nadaljevali, se tudi meni zdi, da ni dobra popotnica. Tako jaz tudi ne bi zdaj nadaljeval z vsebino, ker tudi od vsega začetka mi nismo imeli vsebinskih pripomb na izbiro kandidatke. Želeli smo videti postopek in vse dokumente, ki so to spremljali. In če tega poslanci ne moremo videti, smo v isti situaciji kot v primeru dokapitalizacije bank, če grem nazaj, ko mi glasujemo o dokapitalizaciji, sami pa veste, v prejšnjem mandatu smo na vsaki seji, ko smo o bankah govorili, govorili o tem, da imamo pravico nekih vpogledov, na koncu pa nikoli nismo prišli do tega dejstva, ker koalicija, takrat, ko je bilo glasovanje, nikoli ni izglasovala spremembe v smeri pravice vpogleda vsaj v tiste bančne mape, ki so se prenašale na slabo banko, na DUTB in tako naprej. Se pravi, v tiste mape, za katere smo mi v Državnem </font><br>
<br>
<b><font size="4">6. TRAK: (SC) - 22.40</font></b><br>
<br>
<b><font size="4">	</font></b><font size="4">(nadaljevanje) zboru izglasovali, da se sanirajo, dokapitalizirajo. Tukaj smo pred podobno zadevo - nekaj sprejmemo in se tega ne držimo. Mislim, da je v nadaljevanju potrebno biti malo bolj pozorni, ker se bomo na enak način zapletli kot smo se pri bankah. Jaz predsednika sem opozoril, on je rekel, da bomo to na zaprti seji, ampak jaz sem pričakoval, da bo minister na zaprti seji prinesel dokumente, nam jih razdelil z oznako interno in to je izvršitev sklepa. To, kar smo do sedaj imeli pa se moram strinjati z Jožetom ni to to. Za v naprej mislim, da se je treba vseeno držati tistega, kar si ne bom rekel predpišemo, ampak kar sklenemo nenazadnje smo soglasno sprejeli, da te dokumente dobimo pa jih nimamo. Toliko. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Na to bi rekel v redu za v bodoče bomo sedaj smo v časovni stiski bili minister je pa prišel sam sem in je detajlno razložil in vi ste dobili vse tiste potrebne podatke, ki ste jih želeli - pač niso v pisni obliki. Rekel sem, da v pisni obliki jih lahko dobite iz magnetograma. </font><br>
<font size="4">	Sedaj bi še dal besedo ministru dr. Andreju Bertonclju. Izvolite.  </font><br>
<br>
<font size="4">	</font><b><font size="4">DR. ANDREJ BRTONCELJ: </font></b><font size="4">Hvala lepa. Bom kratek. </font><br>
<font size="4">	Jaz se v razpravi nisem / nerazumljivo/ jaz sem samo argumentiral. Toliko na kratko. </font><br>
<font size="4">	Rad bi gospodu Horvatu odgovoril. Meni nikakršne tovrstne informacije niso poznane. V ta namen je bila v skladu z Zakonom o državnem holdingu in v Zakonu o gospodarski družbi tudi imenovana strokovna komisija, ki sem jo imenoval in ki je podrobno preverila vse v zvezi s kandidati še posebej pozorno pa s temi tremi kandidati, ki so prišli v najožji izbor in ki so bili seveda vsi trije tudi predlagani kot primerni za nadaljnji torej za izbiro končnega kandidata oziroma kandidatke s strani ministra. V osnovnem gradivu bom rekel prilogah, ki jo kandidati predložijo v obravnavo je tudi potrdilo o nekaznovanju oziroma, da niso v kazenskem postopku, kar je popolnoma običajno v teh postopkih. Več od tega pravzaprav mislim, da tudi ne zahtevamo od ostalih državljanov in državljank v ostalih postopkih. Ta del je izpolnjen. </font><br>
<font size="4">	V skladu z oziroma po tem, ko sem pa jaz izbral to kandidatko in sem tudi navedel te tri kriterije in še vedno mislim, da nadzorni svet Slovenskega državnega holdinga v svoji sestavi potrebuje ekonomista oziroma ekonomistko, da potrebuje profil kandidatke oziroma nadzornice, ki bo imela izkušnje z upravljanjem premoženja - saj to je temeljno poslanstvo te družbe - in da nenazadnje je potrebno tudi po strukturi popolniti ta nadzorni svet in se mi zdi primerno, da se štirim nadzornikom pridruži še peta članica to je nadzornica. V skladu z ustaljenim postopkom in v vsem primerih do sedaj je bilo pa tako pa kandidat oziroma kandidatka, ki je bila izbrana s strani ministra in katere predlog se pošlje v Državni zbor v obravnavo podpiše tako imenovano izjavo o okoliščinah nasprotja interesov - vsi do sedaj so to podpisali - kjer je spodaj podpisana kandidatka Karmen Dietner soglašala prvič s kandidaturo in drugič izjavila z lastnoročnim podpisom. Izjava je bila 17. 12. 2018 podpisana, saj mislim, da je tudi v delovnem gradivu verjetno, kjer piše, da se pri njej izjavlja, da ne obstajajo okoliščine, ki bi lahko povzročali nasprotje interesov, da se bo dosledno izogibala nasprotju interesov kot ga opredeljuje Zakon o integriteti in preprečevanju korupcije skladno s katerim so nasprotja interes okoliščine v katerih zasebni interes uradne osebe oziroma v konkretnem primeru člana oziroma članice nadzornega sveta SDH vplivali ustvarja videz, da vpliva na nepristransko in objektivno upravljanje javnih nalog pri čemer zasebni interes pomeni premoženjsko ali nepremoženjsko korist zanjo, za njene družinske člane, druge fizične osebe ali pravne osebe, s katerim ima oziroma je imela osebne poslovne ali politične stike. Jaz mislim, da je to še ta dodatna izjava, ki jo v tem primeru, ker gre za družbo izjemnega pomena za Republiko Slovenijo zahtevamo      </font><b><font size="4"> </font></b><br>
<br>
<b><font size="4">7. TRAK: (SC) - 22.45</font></b><br>
<br>
<b><font size="4">	</font></b><font size="4">(nadaljevanje) od posameznega kandidata in kandidatke - do sedaj nismo še od nobenega več zahtevali - in zahtevamo dodatno ravno, zaradi mogoče takšnih okoliščin kot ste jih vi navedli tudi v tem primeru. Ta izjava je bila podana tako, da jaz mislim, kar se tega tiče so izpolnjene vse zakonskega in druge norme. Meni nobena tovrstna informacija kot ste omenili ni poznana in tudi osebno mnenje težko bi neki telefonski klic v tako zahtevnem uradnem in strokovnem procesu osebno komentiral. Jaz se v tem delu zanašam na strokovno delo komisije, bila je tričlanska strokovna komisija. Moja naloga je bila samo v dveh primerih. Ena, da imenujem to strokovno komisijo in da se, potem v izboru, ki jo predlaga strokovna komisija izmed treh predlaganih članov ali članic že tudi to dodatno varovalo, da dobimo tri primerne kandidate odločim za enega kandidata. Bi v tem primeru še posebej poudaril, da Zakon o državnem holdingu dopušča tudi možnost, da se minister popolnoma samostojno odloči za kandidata ali kandidatko, vendar v tem primeru mora podati posebno obrazložitev zakaj se je tako odločil. Jaz se zato nisem odločil, ampak sem se odločil za ta bom rekel res zelo jasno definiran postopek, ki je bom rekel res izjemno transparenten in bom rekel eden izmed najbolj zahtevnih insolventnih postopkov, ki jih pravzaprav imamo v državi za izbor kateregakoli člana. Jaz v tem delu ocenjujem, da kandidatka v vseh teh zadevah izpolnjuje te kriterije v skladu z vsemi bom rekel tremi prilogami, ki so bili dani v tem primeru to je pa pridobljena potrdilo o nekaznovanju / nerazumljivo/ postopku oziroma še z dodatno osebno izjavo o okoliščinah nasprotja interesov, da je to bom rekel ustrezno naslovljeno. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za to dodatno pojasnilo. </font><br>
<font size="4">	Ali lahko zaključim razpravo in preidemo na glasovanje? Zaključujem razpravo. </font><br>
<font size="4">	Prehajamo na glasovanje o naslednjem predlogu sklepa: »Mandatno-volilna komisija predlaga Državnemu zbor, da sprejme sklep, s katerim se za članico nadzornega sveta Slovenskega državnega holdinga d.d. za dobo petih let imenuje Karmen Dietner.« Glasujemo. </font><br>
<font size="4">	Kdo je za? (11 članov.) Kdo je proti? (4 člana.)</font><br>
<font size="4">	Ugotavljam, da je sklep sprejet. </font><br>
<font size="4">	Predlagam, da v skladu z drugim odstavkom 42. člena Poslovnika določimo poročevalca, ki bo predstavil poročilo Mandatno-volilne komisije na seji Državnega zbora. Če se strinjate bom to poročal sam? </font><br>
<br>
<font size="4">	Zaključujem to točko dnevnega reda in s tem 5. sejo Mandatno-volilne komisije. </font><br>
<font size="4">	Hvala za sodelovanje in želim lahko noč. </font><br>
<br>
<b><font size="4">Seja je bila končana 18. decembra 2018 ob 22.49.</font></b>