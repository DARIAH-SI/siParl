<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">19. seja</font></b><br>
<br>
<b><font size="4">(2. junij 2021)</font></b><br>
</p></div><br>
<b><font size="4">Sejo je vodila Mojca Škrinjar, podpredsednica odbora.</font></b><br>
<b><font size="4">Seja se je začela ob 14.03 uri.</font></b><br>
<br>
<b><font size="4">1. TRAK: (ŠS)</font></b><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Lepo pozdravljeni. Vse članice in člane Odbora, vabljene ter ostale prisotne lepo pozdravljam. Pričenjam 19. Redno sejo Odbora za izobraževanje, znanost, šport in mladino.</font><br>
<font size="4">	Obveščam vas, da so zadržani in se seje ne morejo udeležiti naslednje članice in člani odbora: obvestil nas je poslanec Aljaž Kovačič, da bo odsoten, obvestil nas je poslanec Ferenc Horvat, da bo odsoten in obvestila sta nas gospod Luka Mesec, poslanec Luka Mesec in poslanec Željko Cigler, da bosta odsotna. Poslanko Tadejo Šuštar pa pooblašča Iva Dimic, da jo nadomešča zaradi odsotnosti, ker e ne more seje udeležiti. Prav tako iz kvote SMC je prijavljena je pooblaščena Mojca Žnidarič.</font><br>
<font size="4">	S sklicem seje ste prejeli naslednji dnevni red seje Odbora: točko - Delno poročilo o izvajanju Resolucije o Nacionalnem programu za mladino 2013–2022 za leto</font><b><font size="4"> </font></b><font size="4">2020  </font><br>
<br>
<b><font size="4">2. TRAK: (ŠS) – 14:05 </font></b><br>
<br>
<font size="4">(nadaljevanje)</font><b><font size="4"> </font></b><font size="4"> ter  2. točko Poročilo o izvajanju izvedbenega načrta Resolucije o nacionalnem programu za mladino 2013–2022 za leto 2020 in 3. točko Razno.</font><br>
<font size="4">	Ker v poslovniškem roku nisem prejela predlogov v zvezi z dnevnim redom je določen takšen dnevni red, kot ste ga prejeli s sklicem seje Odbora.</font><br>
<br>
<font size="4">	Prehajamo na obravnavo </font><b><font size="4">1. IN 2. TOČKE DNEVNEGA REDA </font></b><font size="4">in predlagam</font><b><font size="4">,</font></b><font size="4"> da jo obravnavamo skupaj. Če temu nihče ne nasprotuje, kdo temu nasprotuje. Kot vidim ne. Torej dajem v obravnavo obe točki skupaj. Na spletni strani Državnega zbora je s sklicem objavljeno naslednje gradivo: Poročili in mnenje Komisije Državnega sveta za kulturo, znanost, šolstvo in šport. Točkama dnevnega reda so vabljeni kot je razvidno iz sklica seje Ministrstvo za izobraževanje, znanost in šport, Državni svet, Urad Republike Slovenije za mladino, študentska organizacija Slovenije, Dijaška organizacija Slovenije in Mladinski svet Slovenije. Besedo dajem predstavniku Ministrstva za izobraževanje, znanost in šport, gospodu Damirju Orehovcu, državnemu sekretarju.</font><br>
<br>
<font size="4">	</font><b><font size="4">DAMIR OREHOVEC:</font></b><font size="4"> Predsedujoča, hvala lepa za besedo. Lep pozdrav vsem gostom in poslancem. Ja, naj uvodoma pojasnim, da mora Vlada v skladu z zakonom o javnem interesu mladinskem sektorju vsake tri leta Državnemu zboru predložiti delno poročilo o izvajanju nacionalnega programa za mladino z ovrednotenimi rezultati.</font><br>
<font size="4">	Naj povem tudi, da je svet Vlade Republike Slovenije za mladino ustanovil delovno skupino za spremljanje izvajanja nacionalnega programa za mladino, ki se je kasneje preoblikoval v delovno skupino za mladinske politike in jo sestavljajo predstavniki Ministrstev in pa predstavniki organizacij mladinskem sektorju.</font><br>
<font size="4">	Vlada Republike Slovenije je poročilo o izvajanju resolucije o nacionalnem programu za mladino torej 2013-2022 za leto 17, 18 in 19 obravnavala v oktobru 2020 in ob tem sprejela tudi dodaten sklep s katerim je naložila vsem ministrstvom, da nemudoma sprejmejo vse potrebne aktivnosti in zagotovijo ustrezna sredstva za izvajanje ukrepov, ki so pač, ki še niso realizirani. </font><br>
<font size="4">	Zdaj v poročilu, ki je pred vami in ki ste ga torej lahko prebrali in je obešeno tudi na spletu je treba povedati, da je vmes ivalvacijo torej tega programa izvedel tudi zunanji strokovnjak s področja evalvacijskih študij in mladine dr. Tomaž Deželan in pa da je tudi ocena Mladinskega sveta Slovenije o izvajanju te resolucije, kjer so tudi sodelovali mreža mama in pa ŠOS.</font><br>
<font size="4">	Če se osredotočim mogoče s par besedami na področje izobraževanja, ki ga pokrivamo bi poudaril, da je bilo izvedeno mnogo ukrepov, pri čemer jih je seveda veliko bilo sofinanciranih s strani ESSja in pa rezultati mednarodnih raziskav kažejo, da so na lestvici mednarodnih primerjav slovenski mladi dobro uvrščeni. To je dober podatek. V torej tem obdobju 17-19 je bil narejen tudi pomembnem premik na sistemskem področju, predvsem s področja vajeništva in pa s področja visokega šolstva, ki seveda ima za posledico tudi pozitivno torej povezave s trgom dela in pa izobraževanja.</font><br>
<font size="4">	Treba je povedati, da je pred kratkim bila tudi torej zaključena in predstavljena raziskava mladina 2020, ki je na področju izobraževanja ugotovila, da javne politike na področju izobraževanja dajejo dobre rezultate. Več bo verjetno potem se še slišalo v nadaljevanju, ko bosta predstavnika po potrebi Urada za mladino po potrebi odgovarjala na morebitna vprašanja.</font><br>
<font size="4">	Posebej bi rad povedal, da izobraževanje ni edino področje, ki je tukaj, da so tukaj </font><br>
<br>
<b><font size="4">3. TRAK: (ŠS) – 14:10</font></b><br>
<br>
<font size="4">	(nadaljevanje) še ostala področja, področja zaposlovanja in podjetništva, področja zdravja in dobrega počutja mladih, področja bivanjskih razmer mladih, področja mladih in mladinskega sektorja in pa področja kulture, ustvarjalnosti, dediščine in medijev. Za te ukrepe v letih 2017 torej je bilo namenjeno torej 2017 je bilo namenjeno približno 212 milijonov eurov, let 2018 približno 148 milijonov in pa leta 2019 142 milijonov. Seveda tukaj je treba povedati, da gre tukaj za torej vseh ministrstev.</font><br>
<font size="4">	Zdaj če še na koncu povem koliko je bilo za 2020. 2020 je bilo namenjeno približno 211 milijonov eurov. To spada k drugi točki. Pa da omenim, da to pokriva kar precej ministrstev in sicer Ministrstvo za izobraževanje, znanost in šport, Ministrstvo za delo, družino, socialne zadeve in enake možnosti, Ministrstvo za gospodarski razvoj in tehnologijo, Ministrstvo za infrastrukturo, Ministrstvo za okolje in prostor, Ministrstvo za kmetijstvo, gozdarstvo in prehrano, Ministrstvo za notranje zadeve, zdravje in pa seveda Urad Republike Slovenije za Slovence v zamejstvu in po svetu. </font><br>
<font size="4">	Torej izvedben načrt za leto 2020 je sestavljen iz ukrepov, katerih financiranje in izvajanje je bilo mogoče urediti znotraj proračuna, torej leta za leti 20 in 21 v okviru evropskih strukturnih sredstev torej še obstoječe perspektive 14 20 ter seveda sistemskih ukrepov, ki pa seveda ni nujno, da imajo tudi finančne posledice. Včasih je dovolj tudi samo, da se na nek sistemski nekaj z zakonom spremenilo. Dodatno so bila vključeni tudi ukrepi, ki se financirajo iz programa Erazmus plus.</font><br>
<font size="4">	Mogoče toliko za zdaj, pa potem bo Urad za mladino še pojasnil določene stvari, če bodo vprašanja. Hvala lepa.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Zdaj pa dajem besedo predstavniku Državnega sveta, je z nami. Izvolite prosim, če se predstavite.</font><br>
<b><font size="4">	</font></b><br>
<b><font size="4">	BOJAN REŽUN: </font></b><font size="4">Hvala lepa gospa predsedujoča, spoštovani poslanci in gostje. Komisija Državnega sveta za kulturo, znanost, šolstvo in šport je na 33. redni seji 29. marca obravnavala delno poročilo o izvajanju resolucije o nacionalnem programu za mladino 2014-22 za leta 2017, 18 in 19. Komisija se je seznanila s poročilom. Komisija se je seznanila tudi z oceno Mladinskega sveta Slovenije glede izvajanja ukrepov in doseganjem ciljev iz nacionalnega programa za mladino 2013-22 v obravnavanih letih.</font><br>
<font size="4">	Mladinski svet Slovenije opozarja na odsotnost ustreznih analiz o položaju mladih, saj mladinska politika pogosto ne odraža dejanskih potreb mladih in se ne ukvarja z dejanskim položajem mladih v družbi. Slovenija na nacionalni ravni nima sistemsko urejenega spremljanja položaja mladih, dejanske potrebe mladih, niso pravilno identificirane. Neustrezno in pomanjkljivo je spremljanje izvajanje programa in njihovih učinkov, zato se ne izvaja izboljšave posameznih ukrepov oziroma prilagoditev ukrepov dejanskim položajem mladih, zlasti zaradi sprememb družbeno ekonomskih razmer. </font><br>
<font size="4">	Predstavnica je izpostavila odsotnost medsektorskega sodelovanja in vključevanja različnih deležnikov na nekaterih resornih ministrstvih, ki mladinske sektorje in njene deležnike ne prepoznajo v zadostni meri kot relevantne pri oblikovanju načrtovanju in izvajanju posameznih ukrepov nanašajoč se na mlade in mladinske organizacije. </font><br>
<font size="4">	Komisija je podprla opozorila Mladinskega sveta Slovenije in dodala, da poleg vseh omenjenih izzivov s katerimi se mladi srečujejo in ki vplivajo na nezadovoljiv položaj mladih v Sloveniji obstaja še vrsto drugih negativnih vplivov, kot so na primer različna spletna omrežja, obenem pa s mladi pri iskanju prve zaposlitve srečujejo še z dodatnimi omejitvami in preprekami, zato bi jim morala država sistemsko podpreti vključevanje še šolajočih se mladih v delovne in raziskovalne procese v raziskovalno </font><br>
<br>
<b><font size="4">4. TRAK: (ŠS) – 14:15</font></b><br>
<br>
<font size="4">	(nadaljevanje) inovacijski gospodarski sektor. S tem bi se jim tudi omogočilo hitrejše vključevanje na trg delovne sile in spodbudilo karierne priložnosti. </font><br>
<font size="4">	Komisija je tudi opozorila, da je treba vzpostaviti dodatne mehanizme za izvajanje programskih ukrepov oziroma ciljev ter jih spremljati z evalvacijami na poglavjih katerih bo mogoče oblikovati nov nacionalni program z realno finančno oceno za njegovo izvedbo, pri čemer pa morajo biti vključeni vsi deležniki na področju mladinske politike. Hvala lepa.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa predstavniku Državnega sveta, ki nadomešča gospoda Branimirja Štruklja. Za magnetogram vas lepo prosim, če se še predstavite z imenom in priimkom.</font><br>
<br>
<b><font size="4">	BOJAN REŽUN: </font></b><font size="4">Se opravičujem, svetnik Režun Bojan.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Dolžna sem prebrati še obvestilo gospe poslanke Lidije Divjak Mirnik, ki se danes ne more udeležiti seje. </font><br>
<font size="4">	Sedaj pa dajem vabljenim besedo vabljenim na sejo in prosim, da se prijavite k besedi ter zaradi magnetograma poveste, se predstavite z imenom in priimkom in katero inštitucijo predstavljate. Izvolite.</font><br>
<br>
<b><font size="4">	MIHA ZUPANČIČ:</font></b><font size="4"> Hvala za besedo gospa predsedujoča. Sem Miha Zupančič in Mladinskega sveta Slovenije in pa da začnem. Spoštovani poslanci, poslanke, predstavniki ministrstev, predstavniki Urada Republike Slovenije za mladino in ostali kolegi in vabljeni gostje.</font><br>
<font size="4">	Hvala, začel bom s tem, d se zahvalim kolegu, predstavniku iz Državnega sveta, ki nam je na tem odboru dal možnost, da smo predstavili to poročilo, ki ga je že kolega predstavnik predstavil, tako da se bom v bistvu jaz malo bolj konkretno dotaknil nekaterih ukrepov, ki jih ta nacionalni program za mladino predvideva.</font><br>
<font size="4">	Nekatere stvari smo podarili v bistvu že ob začetku oziroma ob pripravi tega izvedbenega načrta pa se mi zdi smiselno, da se jih še enkrat dotaknem in tudi da se jih potem bolj podrobneje analizira. Omenjeno je bilo vajeništvo mi pa smo pri vajeništvu opazili, d je še vedno obtežen dostop do informacij in bi poleg spletnega portala za vajeništvo bilo smiselno organizirati tudi strokovno službo, ki bi nudila podporo in pomoč vsem, ki jih pač to zanima. Še vedno smo mnenja, da ni sistemsko in celovito urejeno in ker se pilotni projekt zaključi leta 2021, pričakujemo, da bo tudi po letu 2021 zagotovljeno financiranje vajeništva, ker ga smatramo kot dober ukrep.</font><br>
<font size="4">	Potem v izvajanju je bil vključen oziroma ukrep vključevanja uporabe IKT v visokošolski pedagoški proces. Že v zadnji oceni izvajanja NPM-ja smo opozorili, da se veliko ukrepov dotika zgolj visokošolskega področja. Trenutna situacija nam je v bistvu pokazala, da je bilo pravilno to, da smo v preteklosti opozarjali na to, ker res ne smemo pozabiti, tudi na srednje šole in osnovne in na njihovo modernizacijo, digitalizacijo, ker vidimo s kakšnimi težavami so se dejansko soočale, ko je prišlo do nepričakovanih sprememb. </font><br>
<font size="4">	To je kar se tiče izobraževanja, ki je zagotovo pomembno, se pa bom bolj dotaknil področja zaposlovanja in kasneje duševnega zdravja, ker smatramo, da je to za mlade še bolj akutno in še bolj aktualno v trenutni situaciji.</font><br>
<font size="4">	Na začetku bi poudaril tako kot je bilo že danes slišano, da je bila res predstavljena pred kratkim raziskava mladina 2020. Na Mladinskem svetu Slovenije smo v preteklosti že opozarjali, da nekih raziskav kvalitetnih na našem področju ni, zato smo zares veseli da je MIZŠ in posledično Urad RS za mladino naredil, opravil to raziskavo in nam tudi službi za prihodnje zagovorništvo na področju mladine.</font><br>
<font size="4">	Ena stvar, ki smo jo v bistvu opazili, da se je brezposelnost v bistvu navidezno ali pa uradno zmanjšala, ampak sama raziskava mladina 2020 je pokazala, da se številni mladi v bistvu počutijo brezposelni. Del oziroma del tega lahko pripišemo tudi temu, da imamo program jamstvo za mlade, ki zagotovo super, so noter super ukrepi, </font><br>
<br>
<b><font size="4">5. TRAK: (ŠS) – 14:20</font></b><br>
<br>
<font size="4">	(nadaljevanje) zato ker so mladi udeleženci nekih programov izobraževanja in zaposlitev za nedoločen čas se nezaposlenost na papirju navidezno zmanjša a se ob koncu teh programov potem ponovno prijavilo na zavod in imamo spet v bistvu samo odlašanje, odlaganje nezaposljivost mladih.</font><br>
<font size="4">	Izzivi ostajajo dolgotrajno brezposelni mladi oziroma mladi, ki imajo številne težave. Spet so bile razne ankete, pa se dotaknem še kasneje, da imajo duševne težave ali družinske telesne in se zaradi tega težje vključujejo na trg dela. Pri teh mladih smo mnenja, da bo potrebno vzpostaviti posebne programe za njihovo celovito integracijo v družbo.</font><br>
<font size="4">	Na področju usklajevanja poklicnega in zasebnega oziroma družinskega življenja pozdravljamo spremembe, ki so se zgodile na področju izrabe očetovskega dopusta in starševskega dopusta za posvojitelje. Bo pa potrebno tudi sploh v trenutnih razmerah več fokusa dajati tudi ozaveščanju za delodajalcev, da lahek dostop do tehnologije kot so recimo službeni telefoni, elektronska pošta ne pomeni, da mora biti posameznik 24 na voljo dosegljiv, ampak da moramo omejiti delovni čas in pa potem prosti čas, ker posledično lahko stvari vodijo v izgorelost.</font><br>
<font size="4">	Opazili smo, da zagotavljanje celovite brezplačne podporne storitve za podjetništvo preko storitve spod točk ne ustreza potrebam uporabnikom in da bi več morali vlagati v kakovostno svetovanje in usposabljanje kadrov, ki nudijo storitve. Toliko, kar se tiče zaposlovanja.</font><br>
<font size="4">	Bi šel zdaj v bistvu na bivanjsko razmerje mladih, ki se nam zdi poleg trga dela ena najbolj akutnih in pomembnih točk, ki jih je potrebno naslavljati. Tukaj smo mnenja, da zagotovitev javnih najemniških stanovanj za mlade, ki prvič rešujejo stanovanjsko vprašanje, se pravi, ni več pilotni projekt, ker je ta potekel leta 2018. Mi smo ga ocenili kot pozitivnega zato tudi pričakujemo, upamo, da se bo nadaljeval v enakem obsegu in da se ga razširi po možnosti tam, kje je povpraševanje veliko.</font><br>
<font size="4">	Opazujemo tudi, da je v bistvu fokus tako uradnih državnih institucij, javnih najemniških skladov, ministrstev, lokalnih občin imajo fokus na reševanju bivanjske problematike. Ne samo mladih, nekako na splošne populacije in to pozdravljamo, bo pa potrebno tukaj dati še kar nekaj fokusa. Ker s tem, da letno naredimo 50 ali 100 stanovanj bivanjske problematike ne bomo rešili v nekem doglednem času.</font><br>
<font size="4">	Potem pa je ena zanimivost, kije tudi v bistvu bila opažena že v preteklosti, pa jo je raziskava mladina 2020 potrdila za nas. V bistvu se je ta raziskava pokazala, da se mladi vse bolj zavedajo zdravega načina življenja, povečuje se njihova telesna, športna aktivnost, čedalje manj pijejo, kadijo, skrbijo  za zdrav življenjski slog a hkrati so vse manj zadovoljni s sabo in z kvaliteto življenja, ki ga imajo. Tako, da je tukaj vkljub temu, da se neke kazalnike dosega, smo mnenja, da je še vedno stanje na terenu precej resno in v bistvu to je tudi posledica oziroma tako, vedno več se govori o duševnih težavah mladih in res so pereče in to ni v bistvu. </font><br>
<font size="4">	Jaz tukaj vidim dva razloga zakaj do tega prihaja. Eden je v  bistvu zdravljenje simptomov, ki ni tako dobro narejen, kot bi lahko bil. To je zato, ker nimamo sistemsko urejenega tega področja, niti nimamo dovolj še zakonodajne podlage, recimo opažamo pomanjkanje zakona o psihološki pomoči ali pa zakona o psihoterapevtske dejavnosti in to je ena izmed teh zadev, da se ne učinkovito lotevamo teh težav.</font><br>
<font size="4">	Ampak v bistvu sem hotel povedati, da te težave, ki jih je zdaj, se pravi raziskave NIJZ-ja oziroma ki jih je korona še poglobila niso prišle samo zaradi korone. To so stvari, ki se nalagajo zaradi vseh teh področij, ki sem jih povedal in sem vesel, da imamo nacionalni program za mladino in da se dela na tem. Mislim, da premalo, zato ker imajo mladi. Slovenija je prva, ne vem, če veste po številu prekarnih zaposlitev med mladimi in to zagotovo vpliva da imajo različne ekonomske pomisleke oziroma negotove ekonomsko situacijo, ne vejo kako naprej, poleg tega se sovpadajo z bivanjsko problematiko, z raznimi težavami pri zaposlovanju, </font><br>
<br>
<b><font size="4">6. TRAK: (ŠS) – 14:25</font></b><br>
<br>
<font size="4">	(nadaljevanje) zaposlitvami za nedoločen čas in v bistvu vse to skupaj cel ta spekter je pripeljal do duševnih težav, ki jih  imajo mladi danes. Tako, da v bistvu pozdravljamo, da se dela na tem programu, bi si pa želeli da v bistvu se stvari dotaknejo tudi dejanskih izzivov, ki jih mladi dejansko imajo. Evo, toliko iz naše strani za enkrat. Hvala lepa za besedo.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa vam za vašo razpravo. Bi še kdo od vabljenih želel besedo?, Ne vidim prijav. Potem bi prešli na razpravo članov in članic Odbora. Prvi prijavljeni je gospod Branislav Rajić, poslanec Branislav Rajić, izvolite.</font><br>
<br>
<b><font size="4">	BRANISLAV RAJIĆ (PS NP):</font></b><font size="4"> Hvala lepa gospa predsedujoča. Dober dan vsem spoštovane kolegice in kolegi. Dobro je, da imamo to poročilo, je pa res, da je za tri leta in sicer oddaljena tri leta nazaj, tako da mislim, da bi bilo bolj aktualno da glede na izsledke same te raziskave mladina 2020, ki jo je tudi gospod iz mladinskega sveta omenil, da zastavimo nekaj vprašanj, da vidimo kako naprej, ker to kar imamo za nazaj, zlasti ker se je vmes zgodilo to obdobje ene čudne prvič v ustvarjene krize.</font><br>
<font size="4">	Verjetno je spremenilo naša življenja do dobra in življenja mladih na sploh, tako da bi rad poudaril, da se moramo zelo dobro zazreti v izsledke te raziskave in da ker nam ponuja ravno te neke up too deit stanja oziroma sliko stanja in deljena so ta te ugotovitve na pozitivne optimistične in seveda pesimistične. Zdaj te pozitivne in optimistične so res spodbujajoče in rad bi jih povzel, da so mladi v primerjavi v letom 2010, ko je nazadnje raziskava bila narejena da so bistveno bolj aktivni, odgovorni in avtonomni. To jim je v ponos in za čestitat.</font><br>
<font size="4">	Dobro je tudi, da je »hotel mama« skrajšal svoj delovni čas, da je mladi se prej odselijo od doma, od staršev. Dobro je tudi, da neformalno izobraževanje izrazito narašča, zato ker ponuja verjetno rešitve, ki institucionalno izobraževanje še ne utegne, da je manj medgeneracijskega konflikta med mladini in starimi da so prisotni elementi trajnosti pri mladih, da je prisoten, da je prisotna rast liberalnih vrednost mladih in izrazit porast zanimanja za umetnost in kulturo. In to je res hvale vredno, ampak treba je narediti neke sistemske odzive, da se to še naprej spodbuja oziroma da se udejanji način, ki bi bil uporaben in koristen.</font><br>
<font size="4">	Žal pa so tudi pesimistične ugotovitve iz tega poročila, da se je duševno stanje mladih močno poslabšalo, da se stanovanjska problematika v primerjavi z letom 2010 še bolj poglablja in da je pereča, da so mladi pekarci na trgu dela največkrat, da je občuten potencial za politično radikalizacijo in to je tisto, o čem bom sklenil kot tudi vprašanje, ker je ugotovljeno, da je kar pri Ľ mladih  je prisotno prepričanje o legitimnosti rabe nasilja, ko gre za višje cilje. To je nekaj, kar mladina pred 20 leti sploh ni razmišljala, pred 10 leti tudi ni bilo vprašanje ali se to pojavlja, danes pa v šokantnem procentu ugotavljamo, da naši mladi mislijo, da je rešitev tudi v nasilju. </font><br>
<font size="4">	In tukaj glede na to ključno ugotovitev bi rad vprašal spoštovanega državnega sekretarka, kakšen institucionalni ali če hočete javno  politični poudarek nameravajo dati tem ugotovitvam in na kakšen način jih mislijo komponirati v ukrepe v svoji panogi pač v svoji domeni in v katere glavne strateške dokumente na področju mladinske politike. Ker kot vemo, aktualnemu mladinskemu nacionalnemu programu se z letom 2022 izteka rok in mi smo zdaj vpoklicani oziroma vsi skupaj smo vpoklicani, da vendarle spremenimo tok te reke ali vožnjo tega vlaka, da se odzovemo na najbolj aktualno vprašanje in na tisto, kar izraža eno skoraj da </font><br>
<br>
<b><font size="4">7. TRAK: (ŠS) – 14:30</font></b><br>
<br>
<font size="4">	(nadaljevanje) sociopatologijo. Tu smo za to, da se o tem pomenimo. Hvala lepa.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Dajem besedo državnemu sekretarju, gospodu Damirju Orehovcu za odgovor.</font><br>
<br>
<b><font size="4">	DAMIR OREHOVEC:</font></b><font size="4"> Hvala lepa za besedo. Jaz bi mogoče se še odzval na prej, kar je predstavnik mladinskega sveta, kar se tiče našega področja, ostalo bo verjetno potem urad komentiral.</font><br>
<font size="4">	Zdaj, kar se tiče vajeništva vsekakor bo pa pilotni projekt se iztekel, sedaj so torej evalvacija je tudi že pripravljena in se potem pripravlja tudi naslednji koraki na tem področju in seveda se s tem projektom ne bo končalo. </font><br>
<font size="4">	Kar se tiče IKT opreme, moram povedati, da smo v tem času korone v zadnjem letu namenili  veliko denarja tudi na tem področju, ki ste ga omenjali, torej na področju osnovne šole in na področju srednjih šol in pa tudi naslednji perspektivi oziroma v tem evropskem pravzaprav v tem projektu bo tudi nekaj denarja namenjeno temu, predvsem digitalizaciji in pa zelenemu in pa seveda bo glavni poudarek, tako da bo na tem področju ne bo podhranjenosti.</font><br>
<font size="4">	Kar se tiče vprašanja, ki ga je postavil gospod Rajić, bi rad povedal, da je ravno ta raziskava o kateri je razpravljal bo dobra podlaga za to, da bo nastala kvalitetna resolucija za naslednje obdobje. Je pa treba povedati, da ta resolucija, ki je trenutno še v veljavi je 9 letno obdobje pokriva in vsi ukrepi, ki so noter omenjeni ni nujno, da se v vsakem triletju uresničujejo. Nekateri so se že v prvem delu, nekateri so v druge, nekateri so v tej zaključni fazi. Toliko z moje strani. Hvala lepa.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Še kdo izmed poslancev prijavljen? Gospod Bevk.</font><br>
<br>
<b><font size="4">	SAMO BEVK (PS SD):</font></b><font size="4"> Hvala za besedo gospa podpredsednica. Lepo pozdravljeni. V poslanski skupini Socialnih demokratov smo v tem mandatu že večkrat opozarjali na dve problematiki, to je na stanovanjsko problematiko in na problematiko duševnega zdravja mladih.</font><br>
<font size="4">	Kot prvo je stanovanjska problematika še posebej ranljivih skupin, kot so mladi invalidi, mlade družine zelo pereča. Že Varuh človekovih pravic prejme vsako leto ogromno pobud na tem področju. Tako že več let opozarjamo, da so potrebne sistemske spremembe, da si mladi bodo lahko privoščili stanovanja. Tako iz delovnega poročila o izvajanju resolucije za let 2017, 2018 in 2019 izhaja, da je kar nekaj ciljev, ki niso imeli nobenega ukrepa, recimo na področju bivanjskih razmer mladih pod ciljem dostopnost stanovanj za mlade in vzpostavitev podpornih mehanizmov ter vzpostavitev ugodnejših stanovanjskih kreditov za mlade v 2017, tako ni bilo ukrepov. Tudi ni bilo vzpostavljene informacijske točke. Kolikor vem, tudi internetne strani ne, če se seveda ne motim, kjer bi mladi lahko  na enem mestu izvedeli vse možnosti in načine, kako priti do ustreznega stanovanja. </font><br>
<font size="4">	Nujno je seveda, da dobimo tako stanovanjsko politiko, ki bo usmerjanje v povečanje najemniškega trga stanovanj zagotavljanje varnosti najemnih razmerij, dviga kakovosti bivanja in spodbujanje razvoja stanovanjskih zadrug in drugih oblik sobivanja.</font><br>
<font size="4">	Ključne ciljne skupine morajo tako biti mladi in mlade družine, seveda starši samohranilci, starejši in gospodinjstva, ki živijo na ali pod pragom revščine. Vse te probleme smo v Poslanski skupini Socialnih demokratov že večkrat opozorili. </font><br>
<font size="4">	Zaskrbljujoče je pa tudi dejstvo, da zadnji podatki kažejo, da se duševno zdravje mladih </font><br>
<br>
<b><font size="4">8. TRAK: (ŠS) – 14:35</font></b><br>
<br>
<font size="4">	(nadaljevanje) tako v Sloveniji kot tudi po svetu poslabšuje. Namreč hiter tempo življenja družbena omrežja in nove oblike tehnologij žal pripomorejo k slabšemu duševnemu zdravju, še posebej mladih, ki so toliko bolj psihološko in socialno ranljivi. V času epidemije pa se bodo oziroma se žal že kažejo te odvisnosti, ki se bodo le še povečevale.</font><br>
<font size="4">	Še vedno pa je danes psihiatrična pomoč zelo stigmatizirana, psihične težave pa še vedno doživljamo kot nekaj sramotnega in še zmeraj se prepogosto dogaja, da se duševni in psihiatrični bolniki znajdejo potisnjeni na rob, zato je še posebej pomembno tudi osveščanje o duševnih motnjah.</font><br>
<font size="4">	Mogoče je to iz okolja kjer prihajam malo manj prisotno, kajti v Idriji že desetletja bivamo s psihiatrično bolnišnico Idrija in tako da smo mogoče do tega problema bolj razumevajoči.</font><br>
<font size="4">	Kot rečeno, smo Socialni demokrati na problematiko stanovanj z mlade in na problematiko duševnega zdravja mladih že večkrat opozorili in zato izkoriščam to priložnost, da sem danes tudi na ti dve zadevi opozoril na seji Odbora za izobraževanje. Hvala lepa.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Še kdo prijavljen? Če ne, bi sama podala nekaj misli. Pred seboj imamo dve gradivi. Obe silno obširni. Zelo dobro sem prebrala Poročilo o izvajanju nacionalnega programa za leto 2019 v tem delu in pa pregledala tudi ostala gradiva.</font><br>
<font size="4">	Ugotavljam, da seveda poročilo ne more biti drugačno, kakršen je program. Me pa pri Poročilu in to bi tudi morda prosila za komentar koordinatorje gradiva. Me pa pri teh poročilih, ki so posledice programa oziroma, ki je posledica programa in tudi ne more biti drugačno od programa motijo določene zadeve. Predvsem razpršenost ukrepov.</font><br>
<font size="4">	Če pogledate, recimo imate za področje pismenosti imate ukrep razvoj bralne pismenosti, nosilec je Ministrstvo za izobraževanje, Ministrstvo za kulturo, pri tem sodelujejo še Zavod za šolstvo, Pedagoški inštitut, Androgoški center Slovenije in Javna agencija za knjigo. </font><br>
<font size="4">	Nadalje imate ukrep promocija branja in načrt in razvoj bralne kulture, pa zopet isti nosilci ali pa večina njih. In zopet še eno področje razvoj in promocija medijske pismenosti in priprava načrta, akcijskega načrta medijske pismenosti ter strokovno usposabljanje delavcev na področju bralne pismenosti.</font><br>
<font size="4">	Glejte, tukaj so tri stvari. Precej so razpršene. Vprašanje je, če ne bi morda ena celovita naloga bolje reševala problema bralne pismenosti. Vemo, da je precej med odraslostmi bralna pismenost zelo slaba, hkrati pa tudi vemo, da si želimo povečati zanimanje za branje knjige. In če govorimo o mladih, so mladi pač tudi del družin in tukaj je tudi družinska politika.</font><br>
<font size="4">	Torej denar je namenjen za ukrepe in je precej razpršen. Ali je to učinkovito ali ne, to boste povedali vi, ki to urejate. Potem, pogledam recimo ravno področje, o katerem je govoril predhodni govornik. Zagotavljanje sistemskih pogojev, torej krepitev pozitivnega duševnega zdravja med mladini in zmanjševanje umrljivosti zaradi samomora med mladimi, potem naslednje, naslednjo področje je zmanjšanje število otrok in mladih, ki storijo poskus samomora ali samomor in prioritetno </font><br>
<br>
<b><font size="4">9. TRAK: (ŠS) – 14:40</font></b><br>
<br>
<font size="4">	(nadaljevanje) področje zopet razvoj mehanizmov za zgodnje prepoznavo in obravnavo mladih s težavami v duševnem zdravju.</font><br>
<font size="4">	Glejte, če so ti ukrepi razpršeni med različne inštitucije in vsak za sebe vodi neko neka spoznanja, neke raziskave, seveda ne moremo priti do celovite obravnave. In ti primeri, ko sem brala poročilo za leto 19 je te razpršenosti ogromno. Seveda Urad za mladino težko sam to koordinira, ker je to pravzaprav verjetno stvar Vlade. Mislim pa in na to so opozarjali tudi mladi kolegi iz Mladinskega sveta, da je seveda potrebno veliko bolj pristopiti do tega in izpostaviti problematična področja na katere so opozarjali člani Mladinskega sveta in tam zastaviti celovite naloge.</font><br>
<font size="4">	Torej tudi, da se sliši tudi pogovor in da so sinhronizirani ukrepi. Težko je videti iz poročila, koliko so bili ukrepi sinhronizirani, ampak zdi se, da morda niso bili, zato je res potreben sistemski pristop in jaz pač iz svojega stališča predlagam in če se ne motim sem to razumela tudi od mladih, da je potrebno temu dati sistemski okvir.</font><br>
<font size="4">	Veseli me, da ste povedli na Ministrstvu za izobraževanje, da se boste posvetili vajeništvu. Vajeništvo je danes nekaj drugega kot je bilo pred 30, 50 leti, ko smo si predstavljali, da je vajenec tisti, ki najprej pometa. Vajeništvo je danes izjemno sofisticirano izobraževanje, ki pa ne poteka v celoti v šolo, ampak poteka v podjetju. Danes so vrhunska podjetja, ki naučijo mlade ogromno.</font><br>
<font size="4">	Če samo pogledamo računalničarje, koliko mladih informatikov niti ne konča pravočasno fakultete, če jo, ker že prej dobi zaposlitev v računalniški firmi. Mislim, da bi to bilo dobro umestiti to prakso in pa priznavati v študiju, seveda do določene mere. </font><br>
<font size="4">	Povedali ste tudi o tem, kako je gospod Rajić, poslanec Rajić je govoril o tem, da ga skrbi dejstvo, da je med mladimi nasilje kot videno kot morda celo dopustno sredstvo. To nas seveda lahko zelo skrbi. Mislim, da bi morda v naslednjem programu, ki bo oblikovan posvetili vrednotam veliko poglavje, kajti vrednote so tiste po mojem mnenju, ki jih seveda omogočajo, da spoštujemo eden drugega in da nasilje ni sredstvo za komunikacijo. Kadar rečemo, da je resnic več, če ni ene resnice, če ni reference, če ni ene resnice, torej resnice, o kateri se dogovorimo, da jo spoštujemo, potem seveda pristanemo samo na iskanju čigava resnica je močnejša in tukaj seveda je nasilje.</font><br>
<font size="4">	Pa vendar zopet to ne zadeva samo mladih, to zadeva celotno družbo. Če je število prekarnih zaposlitev med mladimi največje, je to pravzaprav razumljivo, kajti to je odgovor na to, da ni fleksibilnega trga dela. Če in zato je tudi konflikt med starejšimi in med mlajšimi, kajti starejši imajo službe za nedoločen čas, ker ni denarja za nove službe za nedoločen čas, potem pride do prekarnih zaposlitev in to trpijo tisti, ki vstopajo prvi na trg dela in to so mladi. Tudi na tem področju bi bilo treba nekaj storiti in tukaj bi opozorila sestavljalce programa, da seveda je treba zagotoviti sistemski okvir, celovite ukrepe </font><br>
<br>
<b><font size="4">10. TRAK: (ŠS) – 14:45</font></b><br>
<br>
<font size="4">	(nadaljevanje) in pa uskladiti z mladinskim svetom  in vsemi zainteresiranim mladimi, da pridemo do ukrepov, ki bodo enostavni, jasni in pa učinkoviti in katerih vrednost bomo lahko tudi izmerili ne zgolj samo z vplivom na življenjske pogoje in delo mladih pač pa tudi na razvoj celotne družbe. Hvala.</font><br>
<font size="4">	Za odgovor se je prijavil državni sekretar. Ja izvolite gospod Damir Orehovec.</font><br>
<br>
<b><font size="4">	DAMIR OREHOVEC:</font></b><font size="4"> Ja, hvala lepa za besedo, predsedujoča. Jaz bi se torej to kar ste omenili glede bralne pismenosti in pa kulture branja in pa razpršenosti. Jaz se strinjam, da mogoče je to dober nasvet za pripravo nove resolucije, da to mogoče malo bolj strukturirano se tam noter zapiše. Bi pa rad povedal v zvezi s tem, da smo na ministrstvo torej imenovali medresorsko torej skupino, ki se ji reče nacionalni svet za bralno pismenost, v katerem so ravno vsi ti predstavniki, ki ste jih prej omenili in naloga tega je ravno širiti oziroma izdelati akcijski načrt, ki bo enoten za celo državo in bo veljal tudi za mlade in pa bo seveda objemal vse resorje, ki ste jih omenili. Tako zdravje, kulturo, šolstvo, izobraževanje odraslih. Mislim, da je to to. </font><br>
<font size="4">	Kar se tiče ostalih bi pa prosil, če lahko odgovori predstavnik Urada za mladino.</font><br>
<br>
<b><font size="4">	PODPREDSEDNICA MOJCA ŠKRINJAR:</font></b><font size="4"> Hvala lepa. Dajem besedo koordinatorju programa. Prosim, če se predstavite za magnetogram.</font><br>
<br>
<b><font size="4">	ANDRAŽ ZGONC:</font></b><font size="4"> Lep pozdrav. Andraž Zgonc, Urad za mladino. Najprej bi se vsem pravzaprav zahvalil za vaša mnenja. Moram reči, da se z veliko večino teh mnenj strinjam. Rad bi pokomentiral vse to, kar je bilo povedano, pa bom v bistvu začel na začetku, na koncu pravzaprav s tem, kar ste vi gospa Škrinjar povedala. </font><br>
<font size="4">	Namreč vaša ocena v pretežni meri o tej razpršenosti in nesinhronizaciji ukrepov kar precej drži. To ugotavljamo v bistvu tudi sami. Si bomo pa prizadevali, da bomo pač z novo resolucijo pač te izkušnje, ki jih dobimo pri izvajanju te vsekakor popravili.</font><br>
<font size="4">	Naj tukaj v bistvu dodam, da že obstoječa resolucija je bila pripravljena v sodelovanju z organizacijami v mladinskem sektorju, se pravi tudi v sodelovanju z Mladinskim svetom Slovenije in z enako prakso bomo seveda nadaljevali tudi v prihodnje, saj pravzaprav tudi to poročilo, ki je pač danes pred vami kaže na to, da z organizacijami mladinskem sektorju želimo sodelovati in sodelujemo.</font><br>
<font size="4">	Namreč ta ocena pravzaprav, ki so jo dali in ki je pač tudi prisotna v tem gradivu, mi sklepamo, da to je neka dobra praksa, ki jo velja nadaljevati.</font><br>
<font size="4">	Zdaj, ko je bil govor o vrednotah bi opozoril, da je v raziskavi, ki je bila pretekli teden predstavljena, raziskava mladina 2020 poglavje vrednot in stališč, ki zadevajo mlade kar precej obširno. Rezultati so pač zelo zanimivi. Jaz ne bom zdaj v te detajle šel, ampak kažejo v bistvu v eni meri na pozitiven trend, so pa tudi nekatere stvari med katerimi se je potrebno vprašati kaj storiti. Ena od teh je že ta, ki jo je omenil gospod poslanec Rajić, v zvezi z se pravi potencialom z radikalizacijo mladih.</font><br>
<font size="4">	Zdaj, če grem pravzaprav zdaj nekako k stvarem, ki so pravzaprav bile omenjene od zaposlovanja, začnem z zaposlovanje. Tukaj dejansko je prekarna zaposlitev mladih največja težava in tukaj je treba povedati, da v obdobju 2015 do 2018 se je prekarnost med mladimi zmanjševala, kar kaže po našem mnenju in tudi po mnenju raziskave da so javne politike dajale pozitiven rezultate na tem področju. Je pa res, da situacijo, epidemiološko situacijo, ki smo ji pa pač trenutno priča se pač trend zopet obrnil v negativno smer, kar je pač v resnici</font><br>
<br>
<b><font size="4">11. TRAK: (ŠS) – 14:50</font></b><br>
<br>
<font size="4">	(nadaljevanje) pač posledica tega, da so mladi v bistvu tisti del, tista skupina na trgu dela, ki je pač najbolj fleksibilna. Zaradi tega tudi trpijo največje posledice na tem področju.</font><br>
<font size="4">	Rad bi povedal še nekaj besed o trajno nezaposljivih mladih, ki jih je omenil Mladinski svet Slovenije. Izjemno pomemben tema, ampak javne politike jo zaznavajo. Namreč tukaj pri trajno nezaposljivih mladih je treba vedeti, da je en pomemben del pravzaprav tega tudi duševno zdravje. Se pravi, povezovanje z duševnim zdravjem in trajno nezaposljivostjo mladih. Tukaj so pa pravzaprav dejavniki tega, ki povzročajo v veliki meri so imamo več dejavnikov. Od odnosov v družini, se prvi odnosov na delovnem mestu, se pravi pritiskov v zvezi z zaposlitvijo, pa tudi seveda s tem, koliko pač mlad človek preživi pred nekimi ekrani, zasloni.</font><br>
<font size="4">	In tudi tukaj so javne politike, je javna politika pravzaprav na področju zdravja v zvezi z duševnim zdravjem po našem mnenju naredila določene pozitivne korake, vzpostavila je mislim da 10 ali 11 timom pravzaprav po celi Sloveniji, regionalnih in mislim da 10 plus, tako 10 timov plus en mobilni tim točno v bistvu z namenom zagotavljanja oskrbe mladih, ki pač potrebujejo tovrstno oskrbo.</font><br>
<font size="4">	Naj tukaj dodam še, da tudi na tem področju se mlade vključuje. Namreč na zadnjem svetu vlade za mladino je bil sprejet sklep, da se bodo lahko predstavniki Mladinskega sveta Slovenije vključili v tako imenovano koordinativno telo pri Ministrstvu za zdravje, ki se ukvarja pač z duševnim zdravjem. </font><br>
<font size="4">	Na področju bivanjskih razmer se mi zdi, da je potrebno opozoriti na to, da tudi tu vkljub temu, da se morda na prvi pogled ne zdi tako javne politike dajejo določene rezultate. Namreč Slovenija se je v se pravi v primerjavi z letom 2010 kažejo raziskave mladina 2020, da se je povprečna doba starosti, pri kateri se mladi odselijo iz se pravi od staršev, da se je znižala za celi dve leti in da se zelo hitro približuje povprečju Evropske unije, kar je vsekakor pozitiven podatek.</font><br>
<font size="4">	Na področju nekih ukrepov v bistvu, ki jih država zasleduje, tukaj je pač najbolj pomembno pravzaprav izpostaviti pilotni projekt tako imenovani pilotni projekt Gerbičeva, kjer se bo v letu 2021 dokončanih 109 stanovanjskih enot za mlade, pravzaprav z namenom lažjega prehoda, se pravi odselitvi od staršev. Ne kot neka dolgotrajna rešitev, ampak neka prehodna rešitev. Poleg tega je pomembno tudi pač zadnje spremembe, ki se uvajajo s spremembo stanovanjskega zakona, ki pravzaprav še dodatno izboljšujejo v bistvu se pravi ta najem, se pravi recimo uvedbe najemniške službe in to je ena od rešitev, kako je v bistvu poiskati neko pravo smer tudi za reševanje bivanjske problematike mladih. </font><br>
<font size="4">	Morda samo še eno zadeva, ker sem jo že na kratko prej omenil, ampak v zvezi s tem potencialom za radikalizacijo mladih tudi tu država se pravi pripravlja določene ukrepe. Ministrstvo za notranje zadeve ima vzpostavljeno medresorsko delovno skupino za preprečevanje radikalizacije v kateri sodelujejo pač različna ministrstva, agencije in pripravljen je mislim da je že pripravljen predlog akcijskega načrta v bistvu, točno s tem namenom, ker pač mladi so tudi v tem pogledu ena pomembna civilna skupina.</font><br>
<font size="4">	Toliko z moje strani. Hvala.</font><br>
<br>
<b><font size="4">	PODPREDSEDNICA MOJCA ŠRKINJAR:</font></b><font size="4"> Hvala lepa za vašo razpravo. Bi še kdo razpravljal? Še kdo? Če ne želi nihče več razpravljati, zaključujem razpravo in ugotavljam, o pardon, izvolite Mladinski svet.</font><br>
<br>
<b><font size="4">	MIHA ZUPANČIČ:</font></b><font size="4"> Se opravičujem nisem vedel, da sem še upravičen </font><br>
<br>
<b><font size="4">12. TRAK: (ES) - 14.55</font></b><br>
<br>
<font size="4">	(nadaljevanje) do besede, pa bi mogoče samo podal nekaj zaključnih misli.</font><br>
<font size="4">	Kot je že omenjeno, predstavnik Mladinskega sveta Slovenije. Bom v bistvu začel pri tem, da – ne vem, če sem dovolj opozoril na te problematike, ki jih je Mladina 2020 zaznala, niso zgolj posledica korona krize, ker so bili vprašalniki in raziskave v bistvu opravljeni že pred korono in že pred prvim valom oziroma del med prvim valom, tako da so v bistvu te posledice, kot so povečanje duševnih težav, bivanjske problematike, prekarnosti v bistvu posledica, ki se je dogajala že pred korono krizo. Korona kriza pa jih je seveda le še poglobila. Tako da smo na Mladinskem svetu Slovenije v bistvu mnenja, da NPM kolikor je sicer super, hkrati ne dosega oziroma ne dohaja reševanja dejanskih problematik mladih, ki jih imajo. To se pravi, to je posledica, kot sem hotel že prej povedati, da se težave z trgom dela, fleksibilizacijo, prekarnostjo vodijo do duševnih težav. 	Dotaknil bi se samo še stanovanjskega problema oziroma tega kar je bilo omenjeno odselitve od staršev. Na tem smo po moje vsi v mladinskem sektorju in ministrstva zelo veliko delali, ker smo promovirali, da se da fokus na avtonomijo mladih. Tukaj mislimo, da se je ta želja po avtonomiji mladih pri samih mladih tako zelo povečala, da so si sami želeli predčasno iti stran od doma, kar pa ne pomeni, da smo nujno rešili ta problem oziroma da so pogoji za to boljši kot so bili v preteklosti. Smo le mnenja, da so mladi pripravljeni pojesti malo bolj gnilo jabolko in iti stran od staršev, se odseliti, da se osamosvojijo. </font><br>
<font size="4">	Ampak da ne bom predolg, ker mislim, da smo tudi kot je rekel že predstavnik Urada Republike Slovenije za mladino dobro sodelujemo in smo tudi tole poročilo pripravili skupaj. Upam, da ste si ga prebrali. </font><br>
<font size="4">	Bom za konec povedal samo še to, da v bistvu si želimo, da se bo pri pripravi novega programa 2023 za naslednjih sedem let v bistvu vključevalo Mladinsko organizacijo in same mlade in da poskusimo dejanske težave mladih reševati.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MOJCA ŠKRINJAR:</font></b><font size="4"> Hvala lepa. Morda bi replicirala na vaše zaključne misli. </font><br>
<font size="4">	Mislim, da je to dolga doba za katero se sprejema resolucija in da je tempo življenja danes zelo hiter in da se stvari zelo hitro spreminjajo in zato bi bilo morda dobro tudi pogledati ali je potrebno narediti kakšen zasuk v resoluciji in pa spreminjati smer že med samim potekom tega obdobja, za katerega se resolucija napiše. </font><br>
<font size="4">	Slišali smo pripombe, mnenja. Upam, da boste sestavljavci to lahko upoštevali, kar smo povedali. </font><br>
<font size="4">	Sedaj ne vidim več interesa za razpravo. S tem zaključujem razpravo in ugotavljam, da se Odbor za izobraževanje, znanost, šport in mladino seznanil z delnim poročilom o izvajanju Resolucije o nacionalnem programu za mladino 2013-2022 za leta 2017, 2018 in 2019 ter Poročilom o izvajanju izvedbenega načrta Resolucije o nacionalnem programu za mladino 2013-2022 za leto 2020.</font><br>
<font size="4">	S tem zaključujem 1. in 2. točko dnevnega reda. </font><br>
<br>
<font size="4">	Sedaj odpiram še </font><b><font size="4">3. TOČKO DNEVNEGA REDA – RAZNO.</font></b><font size="4"> Želi še kdo besedo v okviru točke Razno? Če ne, zaključujem tudi 3. točko dnevnega reda in s tem 19. redno sejo Odbora. Vsem se zahvaljujem za sodelovanje in vas lepo pozdravljam. </font><br>
<br>
<b><font size="4">Seja je bila končana 2. junija 2021 ob 14.59.</font></b>