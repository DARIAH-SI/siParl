<h5 class="label"><span>Vsebina zapisa seje (v pregledu)</span></h5>
<p></p><div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">14. redna seja</font></b><br>
<br>
<b><font size="4">(9. oktober 2019)</font></b><br>
</div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 9.06.</font></b><br>
<br>
<b><font size="4">1. TRAK: (VP) </font></b><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Pričenjam 14. sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam!</font><br>
<font size="4">	Na seji kot nadomestni člani oziroma člani komisije s pooblastili sodelujejo: Nataša Sukič (po pooblastilu nadomešča poslanko Violeto Tomić) in poslanec Jurij Lep (po pooblastilu nadomešča poslanca Franca Juršo).</font><br>
<font size="4">	S sklicem seje ste prejeli naslednji dnevni red:</font><br>
<font size="4">	1. Predlog Zakona o spremembah in dopolnitvah Zakona o poslancih - druga obravnava. </font><br>
<font size="4">Ker k dnevnemu redu seje nisem prejel predlogov za razširitev oziroma umik točke, je določen dnevni red seje, kot je bil predlagan s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O POSLANCIH</font></b><font size="4">, ki ga je državnemu zboru predložila skupina poslank in poslancev s prvopodpisanim mag. Dejanom Židanom.</font><br>
<font size="4">K tej točki ste prejeli naslednja gradiva: predlog zakona objavljen na spletni strani Državnega zbora z dne 12. 7. 2019, mnenje Zakonodajno-pravne službe z dne 25. 9. 2019, pripombe KPK k predlogu zakona z dne 12. 9. 2019, dopis ZPIZ-a z dne 25. 9. 2019, mnenje Komisije državnega sveta za državno ureditev z dne 8. 10. 2019 in pa mnenje Vlade z dne 8. 10. 2019. V poslovniškem roku amandmaji niso bili vloženi. Danes pa ste prejeli predloga za amandma komisije, in sicer s strani poslanke skupine Levica in poslanske skupine NSi. Na sejo komisije so po obravnavi te točke vabljeni: predstavnika predlagatelja gospa Tina Heferle in gospod Danijel Krivec, Zakonodajno-pravna služba, Vlada, Komisija za preprečevanje korupcije in Komisija državnega sveta za državno ureditev.</font><br>
<font size="4">Pričenjam drugo obravnavo predloga zakona, v kateri bomo na podlagi 126. člena Poslovnika opravili razpravo in glasovanje o posameznih členih predloga zakona. </font><br>
<font size="4">Želita predstavnika predlagatelja podati dopolnilno obrazložitev k členom predloga zakona, gospa Tina Heferle oziroma gospod Danijel Krivec? (Da.)</font><br>
<font size="4">Izvoli, kolega Daniel Krivec.</font><br>
<br>
<b><font size="4">DANIJEL KRIVEC (PS SDS): </font></b><font size="4">Hvala za besedo, lep pozdrav vsem prisotnim kolegicam poslankam in poslancem, ostalim, predstavnikom ministrstva, vsem drugim gostom.</font><br>
<font size="4">Na mizi imamo drugo branje predloga Zakona o spremembah in dopolnitvah Zakona o poslancih. Veliko dela je bilo vloženega in usklajevanja v pripravo tega zakona. Dejstvo je, da je bil nazadnje Zakon o poslancih spremenjen s t.i. ZUJF-om – z Zakonom o uravnoteženju javnih financ, ki je takrat posegel seveda tudi v Zakon o poslancih in marsikatero stvar, ki je bila takrat dobro urejena tudi spremenil in jo dejansko spravil na nivo, ko vsi poslanci v tem državnem zboru nismo enakopravno obravnavani z vidika določenih prejemkov in posameznih pravic, ki nam pripadajo.</font><br>
<font size="4">Na osnovi tega se je že dlje časa pripravljal predlog, da se Zakon o poslancih</font><br>
<br>
<b><font size="4">2. TRAK: (IP) – 9.10</font></b><br>
<br>
<font size="4">	(nadaljevanje) spremeni in da se pravice, ki pripadajo poslancem, uredi na način, da bodo vsi poslanci enako obravnavani. Dejstvo je, da se je gospodarska rast v zadnjem obdobju povečala in da je praktično Državni zbor še edini, ki ima zakon, za katerega velja, Zakon o uravnoteženju javnih financ, zato je bilo večinsko stališče poslancev in poslanskih skupin, da se stvari »odzujfajo«, če povem čisto po domače in da bodo tudi ljudje razumeli, in da se uredijo pravice, ki poslancem izhajajo iz Ustave in drugih zakonov, na način, kot je bil urejen pred ZUJF-om. </font><br>
<font size="4">	Dejstvo je, da se je ta postopek izvedel tudi za vse druge inštitucije, za katere veljajo javne finance, in kot pravim je Zakon o poslancih v bistvu zadnji, ki ima še ukrepe, ki izhajajo še iz zakona o uravnoteženju javnih financ. Tako da ne gre za nobene velike posege, ki bi bili drugačni, kot so bili urejeni pred sprejemom ZUJF-a, edina stvar, ki je ostala, mogoče v tem trenutku še nedorečena, je ta odvzem poslanskega mandata, za katerega se je zaradi zadnjih primerov ugotovilo, da pravno-formalno ni pravilno urejen, če sem zelo, bi rekel, blag. In imamo v tem primeru neko pravno praznino, ki pa je ne moremo na zelo, bi rekel, poenostavljen način urediti samo v Zakonu o poslancih. Dejstvo je, da se tu podvajata dva zakona, Zakon o integriteti in preprečevanju korupcije in Zakon o poslancih, in s tega naslova so bili postopki v tem trenutku praktično za poslance neizvedljivi, kar kaže tudi zadnji primer, kjer je zadeva tudi v sodnem sporu.</font><br>
<font size="4">	S tega vidika se skupina, ki je pripravljala to zakonsko podlago in se je predvsem osredotočila na stvari, ki so vezane na Zakon o uravnoteženju javnih financ, te materije ni dotikala v taki meri, da bi to z enim, bi rekel, zelo enostavnim posegom lahko rešili, kajti tako Zakonodajno-upravna služba kot tudi pravni strokovnjaki so opozorili, da je potrebno pri tem kar precej previdnosti, glede na to da so poslanci neposredno voljeni in da je potrebno ta postopek odvzema mandata zelo precizno opredeliti in zapisati. S tega naslova je predsednik Državnega zbora tudi formiral skupino petih ustavnih pravnikov, ki bodo to materijo obdelali, pripravili, na osnovi tega se lahko kasneje tudi zadeva uredi. </font><br>
<font size="4">	V samem zakonu pa je zaradi nedvoumnosti reševanja takih primerov, kot se je zgodil v primeru Ferenca Horvata, dejansko člen, ki je urejal nezdružljivost v Zakonu o poslancih, črtan v tistem delu, ko je povzročil dvoumnost in pravno nedoslednost, in v tem trenutku oziroma če bo ta zakon sprejet, se vse pravice in dolžnosti, se pravi, združljivost nezdružljivost, in vse, kar je sankcioniranja izvaja v skladu z Zakonom o integriteti in preprečevanju korupcije, enako kot velja za vse druge funkcionarje v tej državi. Se pravi, ta zakon vseeno prinaša en korak naprej, dejstvo je, da odpravlja to pravno nedoslednost, ki je onemogočala kakršno koli sankcijo do poslanca v tem trenutku. V naslednjem koraku pa, kot sem rekel, je seveda večina poslanskih skupin se strinjala s tem, da je tudi odvzem poslanca seveda možen, vendar mora biti to urejeno na pravno korekten način, kjer je možno tudi pravno varstvo, kjer so postopki jasno zapisani, ne da se tega z enim stavkom v Zakonu o poslancih urediti, ker bo to povzročilo v nadaljevanju ustavne pritožbe in seveda tudi težave v samem izvajanju.</font><br>
<font size="4">	Dejansko pa, glede na to, da smo dobili tudi amandmaje na mizo, ki o tem govorijo, je na tak način reševanje neprimerno, Zakonodajno-pravna služba je že v preteklosti opozorila, da ni zadostno, da se zapiše, da se</font><br>
<br>
<b><font size="4">3. TRAK: (KŽ) – 9.15</font></b><br>
<br>
<font size="4">	(nadaljevanje) neko sankcijo izvede, potrebno je jasno opredeliti tudi kako ta postopek poteka, kdo ga v celoti izvede in tega, s takimi ad hoc amandmaji ni možno reševati. </font><br>
<font size="4">Toliko mogoče za uvod.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za to dopolnilno obrazložitev.</font><br>
<font size="4">Želi besedo predstavnica Zakonodajno-pravne službe gospa Nataša Voršič? (Da.)</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">NATAŠA VORŠIČ: </font></b><font size="4">Hvala lepa gospod predsednik za besedo. Lep pozdrav vsem.</font><br>
<font size="4">	Naše mnenje bi v začetku predstavila, pravzaprav tako kot je tudi zapisano, lahko pa, če bo potrebno, sama ustavno pravna vprašanje še bolj široko razložim.</font><br>
<font size="4">	Se pravi, kot je tudi že predlagatelj povedal, je namen predloga Zakona urejanja materialnih in drugih pogojev za delo poslancev, hkrati pa tudi tistih vprašanj, za katera se je pri izvrševanju zakona izkazalo, da jih je potrebno ustrezno urediti, z namenom zagotovitve jasnosti in določnosti pravne ureditve, ter z doslednim spoštovanje načela pravne varnosti. V tem delu pravzaprav, bi posebej poudarila tisto, kar je bilo tudi že izpostavljeno, in sicer vprašanje nezdružljivosti poslanske funkcije in samega postopka, sankcij v zvezi s tem.</font><br>
<font size="4">	Najprej je potrebno poudariti da pravzaprav so bistveni ustavno pravni problemi v zvezi s tem, že samo razmerje med Zakonom o integriteti in Zakonom o poslancih. V zvezi s tem je potem ustavno pravno najbolj bistven poseg v volilno pravico in posebej v poslanski mandat. Potem vprašanje dvojnosti urejanja nezdružljivosti funkcij v Zakonu o integriteti in Zakonu o poslancih in še dve pravzaprav, dve ustavno pravni vprašanji, ki pa še stopnjujeta, že doslej navedeno ustavno spornosti. In sicer sorazmernost sankcije prenehanja mandata in pa vprašanje sodnega varstva.</font><br>
<font size="4">	V samem mnenju smo jasno opozorili, da je potrebno ustrezno pozornost nameniti že samim razlogom, ki lahko privedejo do prenehanja mandata, sam neobstoj sodnega varstva pa to ustavno spornost pravzaprav le še stopnjuje. Menimo, da je predlagana ureditev ustavno skladna, rešuje tista pravna vprašanja, ki jih v tem trenutku mora urediti, vprašanja sodnega varstva pa je samostojno pravno vprašanje, ki je pred zakonodajalcem in ga bo seveda tudi moral dodatno urediti.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK: … </font></b><font size="4">/ izklopljen mikrofon/</font><br>
<font size="4">	</font><br>
<font size="4">	</font><b><font size="4">MOJCA RAMŠAK PEŠEC:</font></b><font size="4"> Hvala lepa. Dobro jutro in lep pozdrav vsem prisotnim.</font><br>
<font size="4">Vlada je predlog zakona dobila v mnenje in v svojem mnenju se je osredotočila na predlagane spremembe Zakona o poslancih, ki bi v primeru sprejema lahko vplivala na samo sistemsko urejanje organov, državnih organov in pa sistemskega urejanja položaja funkcionarjev. </font><br>
<b><font size="4">	</font></b><font size="4">Tako se je v svojem mnenju osredotočila na tri vsebinske sklope, predvsem na tri vsebinske sklope v sami predlagani noveli zakona, in sicer prvi vsebinski sklop je tematika nezdružljivosti opravljanje poslanske funkcije in ustreznega, možnost uvedbe tudi postopka za prenehanje mandata poslanca, v primeru ugotovitve nezdružljivosti. Tu je žal potrebno povedati, da predlagana sprememba v bistvu pomeni za poslance, izmed vseh funkcionarjev, tako imenovanih kot voljenih, da bi možnost uvedbe postopka za prenehanje mandata, ki je seveda zel občutljiva, zahtevna materija in potrebna zelo poglobljene pravne in ustavno pravne presoje, sam postopek pa ne glede na to, bi s predlagano spremembo Zakona o poslancih, bi bili poslanci edini funkcionarji, katerih sploh postopka za morebiten odvzem mandata v primeru nezdružljivosti ne bi bilo možno uvesti.</font><br>
<font size="4">	Namreč črtanje teh določb in sklic na Zakon o integriteti in preprečevanju korupcije pomeni, da bi v tem primeru bi lahko edina sankcija ta, ki je predvidena v Zakon o integriteti in preprečevanju korupcije, to je javna objava ugotovitve nezdružljivosti, medtem ko Zakon o integriteti in preprečevanju korupcije, kar zadeva možnosti prenehanja mandata</font><br>
<br>
<b><font size="4">4. TRAK: (VP) - 9.20</font></b><br>
<br>
<font size="4">	(nadaljevanje) za neposredno voljene funkcionarje, ne velja.</font><br>
<font size="4">	Tako, da tudi vsi ostali neposredno voljeni funkcionarji imajo v svoji področni zakonodaji urejen ta ukrep ampak podrobneje, glede na to, da samo sistemsko urejanje integritete in preprečevanja korupcije, sodi na Ministrstvo za pravosodje, bi potem besedo predala kolegici državni sekretarki Ministrstva za pravosodje.</font><br>
<font size="4">	Tako, da v tem prvem vsebinskem sklopu žal opozarjamo na to spremembo v zakonu, ki bi nekako pomenila izjemo za poslance kar se tiče sploh možnosti ukrepanja. Seveda pa se strinjamo tako, kot je že ustavno sodišče v letu 2015 ugotovilo pri presoji Zakona o poslancih, da je potrebno, da se uredi ustrezno sodno varstvo, da je treba biti pri urejanju tega ukrepa pozoren.</font><br>
<font size="4">	Drugo področje je povračilo stroškov in drugih prejemkov poslancev. Tudi tu je žal treba ugotoviti, da s spremembo zakona bi bili poslanci prvi in edini funkcionarji, ki bi to področje drugače urejali, kot je urejeno v ZUJFu za vse ostale funkcionarje. Se pravi ostali funkcionarji imajo te prejemke in povračila stroškov še vedno urejeno v ZUJFu – se zavedamo, ZUJF je začasni zakon, interventni zakon, to področje bo potrebno slej ko prej urediti v sistemskem nekem predpisu, ki velja za prejemke funkcionarjev ampak ne glede na to – gre za zakon, ki bi to urejal. V zvezi s tem nekako na vladni strani zgolj menimo, da gre za določene prejemke in povračila stroškov, ki nekako so primerljivi in možnost enako urejanje za vse zaposlene v državnih organih in, da seveda so pa določeni prejemki in povračila stroškov, ki so pa vezani na specifiko dela in opravljanje funkcije poslancev in morda v svojem mnenju predlagamo, da se osredotoči zakon na posebno urejanje teh prejemkov.</font><br>
<font size="4">To je prav gotovo poslanski pavšal, to je glede na specifiko dela in opravljanja funkcije poslanca tudi prevozni stroški, morda povračila stroškov na službenih potovanjih. Vsa povračila stroškov in drugi prejemki pa nimajo takšnega značaja, po mnenju vlade, da bi bili lahko predmet posebnega urejanja ali drugačnega urejanja, kot velja za vse ostale funkcionarje in zaposlene v tej državi.</font><br>
<font size="4">	Tu bi morda opozorili tudi na določbo, ki govori o tem, da tudi s svojimi akti DZ sam ureja vprašanje obdavčljivosti oziroma višine in pogoji izplačila teh prejemkov od katerih bi se plačevala dohodnina, s čimer se posega tudi v to enotno urejanje, davčno urejanje in dohodninsko urejanje prejemkov, kot velja za vse zaposlene v tej državi.</font><br>
<font size="4">	Tretje vsebinsko področje pa je vprašanje prejemanja nadomestila po prenehanju mandata. Tu se predlaga, da bi se črtal pogoj minimalnega trajanja opravljanja funkcije za prejemanja potem nadomestila po prenehanju mandata. Tu je treba povedati, da imajo vsi funkcionarji v tej državi ta pogoj opredeljen, kot minimalno trajanje. In ne glede na to tudi, če bi se v Zakonu o poslancih črtal ta pogoj, ki bi, glede na uporabo teh določb, veljal potem tudi za ministre, bi vsekakor tudi črtanje tega pogoja minimalnega trajanja opravljanja funkcije v Zakonu o funkcionarjih, pomenil pa bistveni poseg v neko sistemsko urejanje te pravice za ostale funkcionarje. Ker Zakon o funkcionarjih se ne uporablja za vse ostale funkcionarje.</font><br>
<font size="4">Imamo tudi v področnih zakonih urejen ta pogoj, ki je še tudi za Ustavno sodišče, Računsko sodišče, za te funkcionarje še daljši, to je eno leto. In v teh primerih bi imeli tudi glede te pravice urejeno stanje, ki bi razlikovale funkcionarje med seboj in jih spravljalo v neenakopravni položaj, ne glede na neke upravičene kriterije razlikovanja. Niti med voljenimi in imenovanimi funkcionarji nebi mogli te razlike narediti. Tako, da predvsem tudi ta poseg v Zakon o funkcionarjih, bi povzročil neko, po mnenju vlade, neutemeljeno razlikovanje glede te pravice med funkcionarji, ker bi ta pogoj ostal še vedno pri tistih funkcionarjih, ki imajo to urejeno v posebnih zakonih – kot sem rekla Zakon o Računskem sodišču, Zakon o Ustavnem sodišču, pri varuhu človekovih pravic.</font><br>
<font size="4">	Tako, da pri svojem mnenju se nekako osredotočamo na vprašanja, ki se urejajo v predlogu novel in ki bi nekako posegala, v primeru uveljavitve, v neka sistemska urejanja podobnih primerov za ostale funkcionarje. </font><br>
<font size="4">	Zdaj bi pa morda, če dovolite gospod predsedujoči, prosila še državno sekretarko Ministrstva za pravosodje, glede prvega vprašanja, kar se tiče nezdružljivosti.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa za to dopolnilno obrazložitev. </font><br>
<font size="4">	In sedaj dajem besedo dr. Dominiki Švarc Pipan, državni sekretarki Ministrstva za pravosodje.</font><br>
<font size="4">	Izvolite, beseda je vaša. </font><br>
<br>
<b><font size="4">5. TRAK: (IP) – 9.25</font></b><br>
<br>
<font size="4">	</font><b><font size="4">DR. DOMINIKA ŠVARC PIPAN:</font></b><font size="4"> Hvala lepa, gospod predsednik. Dobro jutro, lep pozdrav vsem poslankam in poslancem, članom in članicam odbora, vsem ostalim prisotnim. </font><br>
<font size="4">Kot je že uvodoma omenila kolegica državna sekretarka z Ministrstva za javno upravo, imamo na vladi resne pomisleke glede rešitve, ki pravzaprav izključuje sedaj veljavno ureditev, ki predvideva sankcijo prenehanja mandata, čeprav se seveda zavedamo, da gre za izjemno občutljivo materijo in se strinjamo, delimo tudi pomisleke, ki so se pokazali kot realni tudi v praksi v zadnjih letih, da pač mora biti ta institut oziroma kakršna koli sankcija zaradi kršitve načela nezdružljivosti funkcij seveda bolj primerno urejena, vključno z ureditvijo, primerno ureditvijo postopka. </font><br>
<font size="4">Na Ministrstvu za pravosodje smo sicer v predlogu novele ZINT PK-C zaradi prav teh nejasnosti, ki so se pojavile v posameznih primerih, sprva predvidevali tudi spremembo Zakona o poslancih, kar se tiče ureditve nezdružljivosti poslanske funkcije, in sicer tako, da bi ta materialna ureditev nezdružljivosti funkcije bila enaka kot za ostale funkcionarje, da bi torej veljala tista krovna oziroma temeljna pravila Zakona o integriteti in preprečevanju korupcije. </font><br>
<font size="4">To predlagano prehodno ureditev, ki bi začasno urejala del te materije v ZINT PK-ju, dokler ne bi bila zadeva celovito urejena morebiti v Zakonu o poslancih ali kako drugače, to ureditev smo potem pred obravnavo na vladi že črtali na predlog strokovnih služb Državnega zbora, saj ste seveda poslanci in poslanke julija vložili ta predlog novele Zakona o poslancih, ki ga danes tukaj obravnavate in ki naslavlja tudi to vprašanje. </font><br>
<font size="4">Žal pa, kot rečeno, vlada ugotavlja, da v tej predlagani noveli črtanje te že veljavne sankcije pravzaprav pomeni pomembno spremembo, ki na nek način odpravlja oziroma izloča iz tega sistema, iz te ureditve kakršno koli učinkovito sankcijo za primer nezdružljivosti funkcij. V zvezi s tem torej, bi želela poudariti tudi, kot bom mogoče kasneje, če bo potrebno, podrobneje obrazložila, da tudi mednarodni standardi na tem področju pričakujejo, da so sankcije v primeru nezdružljivosti oziroma kršitve tega načela, in če poslanec prostovoljno ne odpravi te kršitve, učinkovite, odvračilne in izvršljive.</font><br>
<font size="4">Bilo je sicer rečeno, da Zakon o integriteti in preprečevanju korupcije predvideva neko sankcijo, to je javno objavo na spletni strani KPK, vendar po mnenju vlade in, menim, kolikor mi je znano, da tudi predsednik KPK deli to mnenje, da taka javna objava ni tista učinkovita odvračilna sankcija, kakršno predvidevajo tudi mednarodni standardi. Nenazadnje je javna objava na spletni strani primarno orodje obveščanja javnosti o delu KPK in tudi ni zamišljena kot neka sankcija.</font><br>
<font size="4">Res je, da ZINT PK v 29. Členu sicer to izrecno določa, vendar pa za ostale funkcionarje, ne pa tudi za poslance določa tudi dodatne ukrepe z namenom izvedbe postopka za prenehanje funkcije. Sicer, kot je že bilo rečeno, tega ne ureja neposredno ZINT PK, ampak področna zakonodaja. Tako denimo tudi za neposredno voljene funkcionarje na lokalni ravni, torej je Zakon o lokalni samoupravi ureditev, ki jo je že tudi presojalo Ustavno sodišče. Tako da vlada ne vidi razloga, zakaj bi se poslance nesistemsko postavljalo v ugodnejši položaj, če za njih ne bi obstajala nobena sankcija za primere kršitev načela nezdružljivosti.</font><br>
<font size="4">Kot rečeno, ponovno poudarjam, kot je že predhodno povedala kolegica državna sekretarka iz MJU-ja, da seveda pa je potrebno urediti tako, kakršno koli rešitev, če bi se na koncu poslanci in poslanke odločili, da bi to, neko sankcijo vendarle obdržali, je potrebno to urediti tudi postopkovno z vidika varovanja ustavno zagotovljenih pravic. </font><br>
<font size="4">Toliko morda uvodoma, kot rečeno kasneje, v nadaljevanju, sploh glede na to, da smo prejeli, smo dobili na mizo tudi neke amandmaje, in če boste želeli, da tudi o tem z vidika vlade razpravljamo, podrobneje morda tudi o teh mednarodnih standardih, prepričana pa sem, da bo tudi predsednik KPK-ja na to temo lahko povedal več in podrobneje.</font><br>
<font size="4">Hvala lepa zaenkrat.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala lepa tudi vam za to dodatno obrazložitev.</font><br>
<font size="4">Želi besedo predstavnik Komisije Državnega sveta za državno ureditev, gospod Rajko Fajt? (Da.)</font><br>
<font size="4">Izvolite.</font><br>
<br>
<b><font size="4">RAJKO FAJT:</font></b><font size="4"> Gospod predsednik, hvala za besedo. Spoštovani gospe, gospodje, lepo pozdravljeni.</font><br>
<font size="4">Torej, Komisija za državno ureditev je predlog zakona o spremembah dopolnitev Zakona o poslancih obravnavala</font><br>
<br>
<b><font size="4">6. TRAK: (KŽ) – 9.30</font></b><br>
<br>
<b><font size="4">	</font></b><font size="4">(nadaljevanje) na svoji 29. seji, in sicer 2. 10. 2019. Komisija se je seznanila tudi z mnenjem Zakonodajno-pravne službe Državnega zbora, pripombami Zavoda za pokojninsko in invalidsko zavarovanje in odzivom Komisije za preprečevanje korupcije na predlog zakona.</font><br>
<font size="4">	Torej nekako je bilo na komisiji izpostavljeno, da delo poslancev na neki točko res da je specifično, mišljeno predvsem opravljanje delo izven sedeža Državnega zbora, a kljub vsemu gre za opravljanje dela. Poslanci bi se na, torej na predlagani ureditvi, ko povračilo potnih stroškov, bi se jim priznala kilometrina, ker gre torej za specifike v opravljanju dela poslanca.</font><br>
<font size="4">	Zdaj, zastavlja se vprašanje, zakaj ne prevoz na delo in z dela? Saj gre ne nazadnje za opravljanje ne dela, je res, da gre, seveda na drugi lokaciji, vendar je kljub vsemu zaposlitev poslancev. Slovenska Ustava, ureditev sicer, ustavna ureditev sicer, skopo ureja vprašanje organizacije in delovanje Državnega zbora in mu prepušča visoko stopnjo regulativne avtonomije, da sam ureja svoj položaj in postopke po katerih deluje, seveda pa se poraja, na nek način, zopet pomislek, da zaposleni sam sebi ureja način in pogoje izplačevanja nadomestil.</font><br>
<font size="4">	Glede prenehanja mandata ob ne prenehanju dejavnosti, ki ni združljiva s funkcijo poslanca, se nam zdi primerno, da se to zakonsko uredi, sicer pa je komisija po razpravi predlog ocenila kot primeren in ga na koncu podprla.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">Želi besedo predstavnik Komisije za preprečevanje korupcije, predsednik gospod Boris Štefanec? (Da.)</font><br>
<font size="4">	Izvolite. </font><br>
<br>
<font size="4">	</font><b><font size="4">BORIS ŠTEFANEC: </font></b><font size="4">Hvala za besedo, gospod predsednik. Gospe poslanke, gospodje poslanci, lepo pozdravljeni tudi seveda vsi ostali povabljeni na današnjo sejo.</font><br>
<font size="4">	Jaz seveda ne bi želel in ne bom zlorabljal vašega časa in ne bom ponavljal tistega, kar je zapisano v našem mnenju, pri tem tudi stojimo. Z veseljem sicer ugotavljam da, od takrat ko smo mnenje napisali in poslali v Državni zbor, so bile opravljene številne aktivnosti in te aktivnosti Državnega zbora, posameznih poslanskih skupin, gredo vendarle v pravo smer. Torej hvala lepa poslancem in poslankam, da se trudite urediti zadevo, ki je zelo občutljiva. Verjamem in soglašam s tem, da je temu tako.</font><br>
<font size="4">	Vendar je zadeva, ki jo je potrebno urediti, torej čisto preprosto je potrebno povedati, da verjetno državljani te države, ne morejo sprejeti in ne bodo sprejeli, da vendarle obstaja neka skupina, ki ima določene privilegije, ki je drugi nimajo. Zato se odločno zavzemamo in stojimo na stališču, da je seveda vsako napako, bom rekel v narekovaju, v delovanju nekega funkcionarja, kar poslanec nedvomno je, je potrebno sankcionirati. Žal nismo tako daleč da bi naša demokracija, seveda vsebovala tudi odločne korake v smeri pričakovanj integritete, se pravi, da posamezni funkcionarji, se pravi v tem konkretnem primeru, posamezni poslanci, sploh ne bi zašli v skušnjavo, da bi lahko opravljali funkcije in dejavnost, ki pravzaprav sama po sebi iz funkcije poslanca ni združljiva. </font><br>
<font size="4">	Če bi seveda ta stopnja integritete bila tako visoka, se nam seveda o tem sploh ne bi bilo pogovarjati. Spoštujem seveda vse dileme, predvsem seveda tudi opozorila Zakonodajno-pravne službe, ki govori o ustavno zelo vprašljivih rešitvah, o spoštovanju nekih načel, ki jih naše ustavno pravo in Ustava postavlja pred vsem nas, vendar zastopam stališče in s tem seveda tudi komisijo, da je rešitev potrebno najti.  </font><br>
<font size="4">	Ker sem pa seveda pravnik, moram povedati da, ko vas sedaj poslušam, je potrebno biti pri zadevah zelo, zelo natančen. Vsi govorite, v glavnem, vsi ste govorili o odvzemu mandata poslancev. O tem sploh ne sme biti govora, nobenega odvzema mandata poslancev ni, tega pojma tudi noben zakon in tudi, pravzaprav bom rekel, vsi zapisi, ki jih sedaj dajemo in jih imamo na mizi, ne uporabljajo. </font><br>
<font size="4">	Mandat poslancev, dajo seveda volivci, in potem potrdite poslanci z potrditvijo mandata na prvi seji parlamenta. Govorimo pa o prenehanju mandata in razlika med pojmom odvzem in prenehanje je seveda zelo velik. Zato seveda, z odvzemom mandata se takoj povezuje, tako ali drugače tudi pasivna volilna pravica in težava, ki jo imamo s tem in seveda</font><br>
<br>
<b><font size="4">7. TRAK: (SB) – 9.35</font></b><br>
<br>
<font size="4">	(nadaljevanje) Ustavo, ki ima določena pravila. Ko pa govorimo o prenehanju mandata, ki se je zgodil zaradi tega, ker so nastale neke okoliščine, za katere je odgovoren posamezni poslanec za katerega prenehanje se pogovarjamo, potem so pa to seveda povsem druge stvari. In jaz mislim, da ne bi smel biti problem, da se jih da rešiti.</font><br>
<font size="4">Danes sem sicer dobil na mizo dva amandmaja, pa zdaj, če sem že pri besedi bom povedal stališče o tem, da ne bom pozneje zlorabljal tega. Torej, rešitve so mi simpatične tako poslanske skupine NSi, načeloma tudi Poslanske skupine Levice, ker rešujejo vendarle vprašanja. Torej, pri amandmaju k 9. členu Poslanske skupine Nova Slovenija bi dodal to, seveda govorim o četrti alineji, če preneha opravljati dejavnosti, torej manjka »ali funkcije«, ki ni združljiva, ker funkcija ni dejavnost, dejavnost je nekaj drugega in mislim, da bi ta alineja oziroma ta amandma bil bistveno boljši, če bi bilo tudi določilo, da, se pravi, neha opravljati, ne preneha opravljati dejavnosti ali funkcije, ki ni združljiva in v naslednjem odstavku bi predlagal to kar je poskušala Poslanska skupina Levica rešiti s tem, da v drugem odstavku, v naslednjem odstavku piše, da poslancu preneha mandat z dnem, ko Državni zbor to ugotovi.</font><br>
<font size="4">Ampak kdaj pa Državni zbor to ugotovi? Lahko čaka do konca mandata. Če nima nobenega roka, potem tega roka ni in zato opozarjamo na to, da je to rešitev treba najti, kakšen je ta rok prepuščam poslancem in poslankam, da boste našli. Levica ga je poskušala najti. Ena izmed možnosti pravzaprav je, da Komisija za preprečevanje korupcije, ki je v določenem obsegu pristojna tudi za funkcionarje, kar poslanci in poslanke ste, z ugotovitvijo, da funkcija poslanca ni združljiva z neko dejavnostjo in funkcijo, ki jo določeni poslanec v določenem trenutku opravlja in ko o tem obvestimo Državni zbor, potem Državni zbor posledično ugotovi, da so se stekli razlogi in pogoji, da nekomu preneha mandat. Torej, občutljiva zadeva, v vsakem primeru mi seveda bi soglašali in državna sekretarka iz pravosodnega ministrstva je opozorila na nekatera opozorila mednarodnih organizacij, v mislih imam predvsem GRECO in OECD, ki predvidevajo, nekatere države imajo urejene zadeve tudi z denarno kaznijo zoper poslance tako ali drugače tudi z nekaterimi drugimi odvzemi določenih pravic v določenem trenutku in za določen rok.</font><br>
<font size="4">Torej to so vse možne variante o katerih je treba razmišljati. Najslabša varianta pa je po našem mnenju varianta, da ni nobenih posledic, ker takšno stanje pa mislim, da na nek način tudi državljani te države ne podpirajo in če ga ne podpirajo potem je neko rešitev treba najti.</font><br>
<font size="4">Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala lepa tudi vam za to obrazložitev.</font><br>
<font size="4">	Zdaj pa prehajamo na razpravo in glasovanje o posameznih členih predloga zakona. Komisiji predlagam, da najprej opravimo razpravo in glasovanje o predlogih za amandmaje komisije ter nato v skladu s tretjo alinejo 128. člena Poslovnika Državnega zbora združimo razpravo o preostalih členih h katerim niso bili predlagani amandmaji ter na koncu glasujemo o vseh členih predloga zakona skupaj. Ali kdo temu predlogu nasprotuje? / oglašanje iz dvorane/</font><br>
<font size="4">Postopkovno? Brane Golubović, postopkovno.</font><br>
<font size="4">Izvoli.</font><br>
<br>
<b><font size="4">	BRANE GOLUBOVIĆ (PS LMŠ): </font></b><font size="4">Hvala lepa.</font><br>
<font size="4">Na amandmaje, ki smo jih danes dobili na mizo, kljub temu, da je zakon že od poletja v proceduri in da smo ga poslanke in poslanci, ki smo to želeli v zelo širokem krogu tudi usklajevali, da smo imeli te dileme glede tega kako rešiti zagato glede nezdružljivosti poslanske funkcije z dejavnostmi in drugimi funkcijami, da je  Zakonodajno-pravna služba imela pomisleke na naš predlog amandmaja, in to velike, da gre za neka zahtevan ustavno-pravna vprašanja in ker v LMŠ podpiramo, da se ta problem uredi bi vseeno prosil, če lahko zakonodajno pravna služba se opredeli do teh amandmajev in sejo prestavimo oziroma ta zakon na eno izmed naslednjih sej Mandatno-volilne komisije.</font><br>
<font size="4">Hvala.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Zdaj dajem besedo gospe Nataši Voršič, vodji Zakonodajno-pravne službe.</font><br>
<br>
<b><font size="4">8. TRAK: (IP) – 9.40</font></b><br>
<br>
<font size="4">	(nadaljevanje) / oglašanje iz dvorane/ Kolega Golubović, želiš, da dam ta postopkovni predlog na glasovanje?</font><br>
<font size="4">V postopkovno, Danijel Krivec? </font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Lahko postopkovno, no. </font><br>
<font size="4">Prvič bi rad opozoril na to, da Zakonodajno-pravna služba se je do takih rešitev že opredelila. In to smo mesece in mesece mleli in tudi ugotovili, da zadeva pač na tak način, kot si jo nekdo zamišlja, ne pije vode. Dejstvo je, da tudi v zdajšnji ureditvi tako KPK kot MVK ni imela nobene možnosti odpoklica. In nehajmo se sprenevedati, da je bilo to urejeno in da zdaj nekaj rušimo.</font><br>
<font size="4">Zdaj prvič postavljamo stvari na ta način, da se lahko sploh odvijejo postopki na KPK-ju in zaključijo do tiste faze, kot je pač v zakonu predvideno. Mi v Državnem zboru na osnovi tega zakona, ki zdaj velja, tega ne moremo narediti. In to so vsi pravniki ugotovili, in zdaj bomo to ponovno presojali, kako urejati.</font><br>
<font size="4">Drugič, vi ves čas govorite, da sankcijo je treba imeti. Noben parlament v evropskem prostoru nima odvzema mandata. Jaz sicer sem povedal, da nimam nič proti, ampak naj to, bom rekel, ustavni pravniki, ki so nas opozorili, da ta zadeva ni tako enostavna, uredijo tako, da bo pilo vodo, ne da bomo imeli v nadaljevanju postopke in da v toku mandata nihče ne pride niti do konca, bom rekel, sprocesiranj, ko bo prišel v tako situacijo. In dejstvo je, da odvzem mandata še vedno imamo v primeru nekih kazenskih zadev. In dejstvo je, da MVK ne ugotavlja mandatov, ampak jih ugotavlja volilna komisija, ki jih predloži Državnemu zboru. Se pravi MVK nima neke funkcije, tudi zdaj ne, po tem, kar vi govorite, ne presoja mandatov, ampak dobimo poročilo volilne komisije, ki ugotavlja pravilnost nekega mandata in tako naprej. </font><br>
<font size="4">Tudi zdaj nismo bili v tej situaciji. In dejstvo je, da do zdaj ni bilo nobene anomalije glede odvzema mandata, ker kadarkoli je prišel posamezen poslanec, vsaj v preteklosti je to veljalo, v kakršen koli postopek, pa ni bilo potrebno govoriti o nezdružljivosti, ampak so bile tudi bistveno manjše zadeve, je po navadi poslanec odstopil. Spomnite se primerov iz preteklosti. Tako da, ko govorite o tem, da ta sankcija, da se to javno obelodani in da se nekoga da na javni piedestal, da krši neko zadevo, ni učinkovita, potem ne vem, potem ne razumem več te zgodbe. Dejstvo pa je, da zdaj to, kar imamo, ne moremo speljati niti enega postopka. Gospod Štefanec je v preteklosti rekel, saj to mu odvzamemo, saj to mu avtomatsko odpade. Gospod poslanec je še vedno poslanec. In na koncu bo na ustavnem sodišču tudi zasegel svoj prav in bo nekdo verjetno kakšno odškodnino plačal. In mi kot zakonodajalci tega ne moremo privoščiti, da delamo zdaj, ko sprejemamo zakon, ponovno neumnosti, če nas vsa pravna stroka opozarja, da to je nedopustno. </font><br>
<font size="4">In res ne vem, zakaj bi zdaj prekinjali sejo, če smo se uskladili okrog tega in je naša Zakonodajno-pravno služba na enake amandmaje že tolikokrat odgovorila, ti amandmaji so samo copy-paste zadev, ki smo jih že obravnavali najmanj desetkrat. Dejstvo pa je, da smo se vse poslanske skupine zavezale, da bo skupina, ki jo je predsednik imenoval, našla rešitev, da se opredeli oziroma zaščiti tako poslance v teh primerih, se pravi, da se vzpostavi in pravno varstvo, takrat ko je nekdo v postopku, da se opredeli tudi postopek, kako to izvede ali MVK ali KPK, ker zdaj to ni urejeno, in da na osnovi tega dopolnimo ta zakon. Ne pa ad hoc z nekimi rešitvami, ki so nekomu všečne in jih prodaja medijsko, kot da je to rešitev, v resnici pa ni rešitve. Tudi če to notri zapišemo, tega ne moremo izvesti, tako kot do zdaj tega nismo mogli. Ker ni postopka, ni nosilca tega, te izvedbe, in tako naprej. Kvečjemu bomo mi kot Državni zbor plačevali odškodnine takrat, ko bomo nekomu, bi rekel, na nepravilen način odvzeli mandat. In ne vem, če si vi kot poslanci, ki sprejemate zakonodajo, to lahko privoščite. Jaz nisem za to. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Glede na podan predlog za preložitev obravnave predloga Zakona na eno od naslednjih sej v skladu s / nerazumljivo/ Poslovnika, prehajamo najprej na odločanje o tem predlogu.</font><br>
<font size="4">Prosim za / nerazumljivo/ Matjaž Han.</font><br>
<br>
<font size="4">	</font><b><font size="4">MATJAŽ HAN (PS SD):</font></b><font size="4"> Ja, hvala lepa.</font><br>
<font size="4">Jaz vseeno mislim, da ni nič hudega,</font><br>
<br>
<b><font size="4">9. TRAK: (VP) - 9.45</font></b><br>
<br>
<b><font size="4">	</font></b><font size="4">(nadaljevanje) če danes slišimo mnenje Zakonodajno-pravne službe. In da potem se odločimo.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Proceduralno, Maša Kociper.</font><br>
<br>
<b><font size="4">MAŠA KOCIPER (PS SAB): </font></b><font size="4">Ja, tudi v imenu SAB podpiram to, da se opredeli Zakonodajno-pravna služba, ker bi rada še enkrat jasno za tiste, ki nas morebitno gledajo, povedala, da smo se tudi člani koalicije večkrat in poglobljeno ukvarjali s tem vprašanjem. Se pravi z vprašanjem kako ustavnopravno vzdržno urediti vprašanje prenehanja mandata, ne odvzema mandata, prenehanja mandata. </font><br>
<font size="4">Jaz bi, za javnost, opozorila, da že sedaj veljavni zakon recimo določa, da poslancu preneha mandat, če je s pravnomočno sodbo obsojen na nepogojno kazen zapora, daljšo od 6 mesecev. Pa se mislim, da vsi tukaj prisotni in tudi ostali, ki gledajo, spomnimo, kaj je v tem primeru reklo Ustavno sodišče RS. S tisto odločbo je Ustavno sodišče RS vzpostavilo izjemno visok standard, kdaj lahko pride do prenehanja mandata neposredno izvoljenega poslanca. In tukaj se ves čas enači funkcionarje, ki niso neposredno izvoljeni s tistimi, ki so neposredno izvoljeni, kar je popolnoma drugi ustavnopravni položaj.</font><br>
<font size="4">Tako, da jaz bi seveda prosila za to opredelitev in še nekaj bi rekla: v tem DZ se včasih soočamo z vprašanji, tudi ustavnopravnimi pomisleki, ki na ustavnem sodišču še niso bili razrešeni. Tako je na primer pri zakonu o tem povračilu odškodnine ali kako bi temu rekla - tem, ki so kupili podrejene obveznice. Tam je kup novih situacij. Tukaj pa imamo situacije v katerih se direktno v situaciji prenehanja mandata izrecno izjasnilo Ustavno sodišče in postavilo zelo visoke standarde. Če potrdimo amandma Levice - zaradi mene ga lahko - ali pa amandma NSi, ker je všečno, oba sta všečna, gremo direktno in zavestno v protiustavno situacijo. Direktno in zavestno.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Proceduralno Matjaž Tašner Vatovec - pardon, Matej.</font><br>
<br>
<b><font size="4">DR. MATEJ TAŠNER VATOVEC (PS Levica):</font></b><font size="4"> Hvala predsednik.</font><br>
<font size="4">Lahko se Zakonodajno-pravna služba opredeli ampak mislim, da je neka druga težava tukaj. </font><br>
<font size="4">Zdaj govorite, da je trenutno stanje neizvedljivo in, da se ne da takšne določbe sprocesirati ampak ni to ključna težava. Ključna težava je, da namesto da bi reševali to področje, kar tudi izhaja iz odločb ustavnega sodišča, se pravi, da je potrebno zgolj določiti kakšen proces mora potekati v tem primeru s te seje, podpisniki tega zakona raje odločili, da boste črtali to zadevo. In prenesli vse skupaj na KPK. </font><br>
<font size="4">Lahko vsi razmišljamo, da ima vsak posameznik ali pa vsak posameznik, ki je izvoljen na poslansko funkcijo, dovolj etične integritete ali pa česa drugega, da odstopi v primeru, ko pride do takšne situacije, ko je v konfliktu 2 funkcij. Ampak videli smo, da se to kakšenkrat tudi ne zgodi. Tako, da je to popolnoma absurdno v tem stanju, v kakršnem smo, apelirati oziroma računati na to, da bo zgolj integriteta posameznika tista, ki bo garant neke načelnosti oziroma tudi javne podobe določene funkcije. </font><br>
<font size="4">Po drugi strani pa mislim, da se ne mudi toliko s sprejemanjem tega zakona in bi lahko tistih nekaj mesecev, glede na to, da je predsednik DZ oblikoval skupino pravnih strokovnjakov, ki se bodo ukvarjali  točno s tem vprašanjem, kako streti ta oreh, bi lahko počakali z vložitvijo tega zakona in potem to uredili takrat, ko bi ta skupina to zaključila. Ampak ne – raje ste se odločili, da boste to določbo črtali in jo urejali enkrat kasneje. In ta kasneje se zelo verjetno ne bo zgodil v tem mandatu ali pa tako kmalu.</font><br>
<font size="4">Tako, da jaz načeloma s strinjam s tem, kar predlagajo v LMŠ, se pravi, da se prekine ta točka ampak ne z razlogom, da ugotovimo ali je potreben amandma ali ne ampak, da se dejansko pogovorimo o tem na kakšen način oblikovati ta člen, da bo zdržal presojo ustavnega sodišča, s tem se strinjam. Ampak tako, da se dejansko zapiše to zadevo.</font><br>
<font size="4">Mislim pa, da je popolnoma nedopustno, da se prenehanje mandata v teh primerih črta iz zakona. Ker to javnosti ne govori nič drugega, kot to, da si poslanci postavljate, </font><br>
<br>
<b><font size="4">10. TRAK: (IP) – 9.50</font></b><br>
<br>
<font size="4">	(nadaljevanje) postavljamo neko drugo vlogo v družbi kot vsi ostali državljanke in državljani. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Sedaj pa dajem besedo vodji Zakonodajno-pravne službe, gospe Nataši Voršič.</font><br>
<font size="4">Izvolite.</font><br>
<br>
<b><font size="4">	NATAŠA VORŠIČ:</font></b><font size="4"> Hvala lepa. </font><br>
<font size="4">	Bom začela kar pri amandmajih. In sicer, amandma poslanske skupine Levice. Amandma poslanske skupine Levica pravzaprav poglablja neskladje med obema zakonoma, torej med Zakonom o integriteti in pa Zakonom o poslancih, kar pomeni ravno nasprotno, kot je namen predloga zakona. Urejati ustavno skladno razmerje med obema zakonoma tako, da bo postopek, da bo materialno-pravna ureditev, postopek in pa sankcija ustavno skladna. </font><br>
<font size="4">	Namreč, amandma poslanske skupine vnaša v sam Zakon o poslancih obvestilo komisije, Zakon o integriteti pa to obvestilo za, zdaj pa poudarjam, vse neposredno voljene funkcionarje izključuje in določa samostojno sankcijo, to je javno objavo pravnomočne odločitve pristojnega organa. Da bo stvar jasna, postopek glede nezdružljivosti poslanke funkcije z dejavnostjo je že doslej urejal Zakon o integriteti, vendar pa je bilo razmerje med obema zakonoma nejasno in je povzročalo neskladja z načeli pravne države. Torej, če poudarjam, Zakon o integriteti ureja materialno-pravno ureditev, ureja postopek in ureja sankcijo. Katera je sankcija? Sankcija je javna objava odločitve o obstoju nezdružljivega položaja. V primerjalno-pravni ureditvi obstajajo ureditve, torej primerjalno-pravni pregled pove, da obstajajo ureditve, kjer je prav taka sankcija učinkovita in v demokratični državi tudi edina sorazmerna. </font><br>
<font size="4">Da povem še naprej, kar se tiče učinkovitosti sankcije.  V dosedanjem načinu izvajanja nezdružljivih položajev poslanca tudi ni bilo primerov, ko poslanec ne bi spoštoval pravnomočne odločitve pristojnega organa o obstoju nezdružljivega položaja. Tako bi urejanje posega v poslanski mandat, torej jasno določenem, če povem kot določa zakon, prenehanje poslanskega mandata bilo tudi s tega vidika, torej z vidika sorazmernosti, prekomerno in zato ustavno sporno. </font><br>
<font size="4">Učinkovitost sankcije, tukaj pa moram še dodatno povedati, učinkovitost sankcije oziroma učinkovitost odprave nezdružljivega položaja, če poslanec sam tega ne bi spoštoval, pa menim, da poslanci spoštujejo pravnomočne odločitve, seveda pa imajo vedno pravico do sodnega varstva, in zgolj sama ugotovitev KPK, še ne pomeni, da je taka odločitev tudi pravilna. Poslanec torej ima sodno varstvo, v primeru pa, če ne upošteva odločitve, ki je pravnomočna, obstaja v Zakonu o integriteti in preprečevanju korupcije tudi denarna sankcija. In sicer, če pogledate 77. Člen Zakona o integriteti, določa, da v primeru, če poslanec, v nasprotju z določbo 28. Člena, ne preneha opravljati nezdružljive funkcije, članstva ali dejavnosti, se lahko kaznuje za prekršek. </font><br>
<font size="4">Tega doslej ni bilo mogoče uporabiti ravno zaradi tega, ker je Zakon o poslancih izključeval Zakon o integriteti. Torej predlog zakona ustrezno rešuje tudi ta del. Kar pa se tiče še prenehanja mandata, pa bi rada že na začetku vsem povedala, da je sorazmernost sankcij temeljni postulat pravne države, poleg seveda obstoja volilne pravice in pa svobodnega poslanskega mandata, zato Zakon o poslancih, kar poudarja tudi odločba Ustavnega sodišča, omogoča le izjemoma prenehanje mandata, in to v primeru, ko bi šlo za zlorabo funkcije in bi bil izveden kazenski postopek in izrečena pravnomočna sodba, ki bi v skladu z Zakonom o poslancih lahko pomenila tudi prenehanje mandata. </font><br>
<font size="4">Zdaj pa še, kar se tiče amandmaja poslanske skupine Krščanski demokrati – Nova Slovenija. Rada bi še povedala, da seveda glede poslanskega amandmaja poslanske skupine Levica</font><br>
<br>
<b><font size="4">11. TRAK: (KŽ) – 9.55</font></b><br>
<br>
<font size="4">	(nadaljevanje) ostaja neurejen položaj sodnega varstva, tega Poslanska skupina Levica sploh ne ureja, ga pa ureja Poslanska skupina Nove Slovenije, in sicer z enostavno določbo, da se uporablja kar postopke potrditve poslanskih mandatov. Seveda taka določba, ne udejanja odločbe Ustavnega sodišča glede sodnega varstva, gre za pomembno odločbo, ki zahteva vzpostavitev novega sodnega varstva, zato tak amandma ni v skladu z odločbo Ustavnega sodišča.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Sedaj pa v razpravo dajem 1. člen predloga zakona. K 1. členu sta predlagana dva amandmaja, in sicer Poslanske skupine Levica in Poslanske skupine Nove Slovenije. Amandma Poslanske skupine Levica je k temu členu vsebinsko povezan z amandmajem iste poslanske skupine k 2. členu. </font><br>
<font size="4">	Predlagam, da o obeh členih razpravljamo skupaj. Če amandma Poslanske skupine Levica k temu členu ne bo prejet, bo postal amandma iste Poslanske skupine k 2. členu brezpredmeten. 	</font><br>
<font size="4">	Odpiram razpravo. / oglašanje iz dvorane/ </font><br>
<font size="4">Postopkovno, Matej Tašner Vatovec.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS LEVICA): </font></b><font size="4">Ja, samo da razjasnimo, vi ste v bistvu že začeli odpirati glasovanje o postopkovnem predlogu kolega Golubovića, potem je sledilo, / kašelj/ se opravičujem, nekaj postopkovnih, sedaj pa smo že pri razpravi.</font><br>
<font size="4">Zdaj me samo zanima, če bomo glasovali, ja ali ne, o tistem predlogu.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Kolega Golubović, vztrajate pri temu postopkovnem predlogu? Ali gremo naprej, tako kot sem dejal?</font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Ne gre samo za ta, hvala lepa, ne gre samo za ta amandma glede združljivosti, ne združljivosti, kako to zadevo urediti. Mi mamo amandma tudi o porodniških oz. starševskem dopustu, do katerega se ZPS ni opredelila, je amandma o stanovanjih oz. o posegu v neko davčno zakonodajo, pa še kaj.</font><br>
<font size="4">	Jaz, če želim, pa bom sedaj rekel, da ne gre za koalicijo, opozicijo, tukaj gre za osem poslanskih skupin oz. sedem, ki je ta zakon podpisalo junija in dve poslanski skupini, ki od junija do danes nista imeli časa, nas kolegov obvestiti, o tem kakšen amandma oz. amandmaje bodo dajali notri. Ne gre za to, da oni niso podpisali in so izključenih iz teh stvari, mi smo se dogovorili, da to sta dva zakona, tako Zakon o Državnem zboru kot Zakon o poslancih, ki sta zakona tega parlamenta, vseh poslanskih skupin. </font><br>
<font size="4">	Ni nujno, da vsi podpišejo, ampak na koncu je vaša in vaša dolžnost, da nam obvestite pravi čas o vaših amandmajih, ne da to delate za kamere, za populizem. In zato predlagam, da se opredelite do vseh teh amandmajev, ki so dani notri, ali pa daste na glasovanje in to obravnavamo eni izmed naslednjih sej.</font><br>
<font size="4">Hvala lepa.   </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa. / oglašanje iz dvorane/</font><br>
<font size="4">Proceduralno, Jožef Horvat.</font><br>
<br>
<b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik. Lep pozdrav kolegice in kolegi, predstavnice, predstavniki vlade.</font><br>
<font size="4"> Gospod predsednik, vi morate voditi sejo tako, da se vzdržuje kulturni, parlamentarni dialog. Kakor se je sedaj, kolega Golubović spomnil, da nekdo nekaj dela za kamere, naj ne sodi prosim po metodi lastne kože. Mi ne rabimo kamer, rabimo, zavrnite ta naš amandma, ki smo ga spisali, zavrnite pa je, pa gremo naprej. Sem že tudi rekel, da sploh ne bom glasen zaradi tega zakona. Povedali smo, obrazložili zakaj nismo dali podpisov pod ta zakon, ja pa kaj. Ali imamo to svobodo? Ali je nimamo? Ali boste tudi uzakonili, da nimamo te svobode kolega Golubović?</font><br>
<font size="4">Mislimo, pa da bi najprej morali nekaj povedati o kamerah in vaši vladi, ki jo vaša stranka vodi / oglašanje iz dvorane/ </font><br>
<font size="4">Ne to, predsednik prosim, da vzdržujete ta kulturni nivo. Nima smisla, da se tu zdaj, da napenjamo mišice, pa enega v drugega kamere usmerjamo. Jaz jih ne rabim. </font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala. Ali se mogoče želi Zakonodajno-pravna službo opredeliti, do tega postopkovnega?</font><br>
<font size="4">Izvolite. / oglašanje iz dvorane/ …do amandmaja, do amandmaja, oprostite. Izvolite, izvolite beseda je vaša. </font><br>
<font size="4">Postopkovno, izvoli. </font><br>
<br>
<b><font size="4">JANJA SLUGA (PS SMC): </font></b><font size="4">Kolega Hršak, jaz sicer se tu z Levico velikokrat ne strinjam, vendar zdaj se pa res sprašujem.</font><br>
<br>
<b><font size="4">12. TRAK: (SB) – 10.00</font></b><br>
<br>
<font size="4">	(nadaljevanje) Mi smo bili že res v postopku glasovanja o postopkovnem predlogu kolege Golubovića, zdaj pa kar to prelagamo in kar zahtevamo neka dodatna mnenja. Dajmo to na glasovanje, potem pa nadaljujmo.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Dobro. Hvala. </font><br>
<font size="4">	Glede na podan predlog za preložitev obravnave / medsebojni pogovor/, saj pravzaprav postopkovni predlog je gospod Golubović prestavil.</font><br>
<font size="4">Na glasovanje dajem naslednji predlog sklepa: »V skladu s 40. členom Poslovnika Državnega zbora, se razprava in odločanje o Predlogu zakona o spremembah in dopolnitvah Zakona o poslancih preložita na eno od naslednjih sej.« Glasujemo.</font><br>
<font size="4">	Kdo je za? (7 članov.) Kdo je proti? (11 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	Odpiram razpravo na amandmaje k 1. členu poslank in poslancev. Izvolite. Kdo želi razpravljati?</font><br>
<font size="4">Izvoli, kolega Jožef Horvat.</font><br>
<br>
<b><font size="4">	JOŽEF HORVAT (PS NSi):</font></b><font size="4"> Hvala lepa še enkrat, gospod predsednik.</font><br>
<font size="4">	Želim na kratko predstaviti naš amandma, amandma Nove Slovenije - Krščanskih demokratov k 1. členu. Namesto uvoda pa samo to, ko gre za iskanje možnosti za prenehanje mandata, ne odvzem, prenehanje mandata, mi nikoli in nikdar nismo in ne bomo razmišljali ad personam. Če ni pravnih instrumentov, da bi realizirali prenehanje mandata, jih pač v tej državi ni in bomo to sprejeli. Morate pa razumeti, da nismo vrhunski pravniki in smo v svojih najboljših močeh spisali ta amandma. In še nekaj. Če bi v Sloveniji 100 % delovala pravna država se sploh s tem ne bi ukvarjali, ampak žal ne deluje. In jaz zelo težko opravičujem pred slovensko  javnostjo, da imamo poslanca kakšnega v prejšnjem mandatu, pa brez imen, ki je bil direktor neke gospodarske družbe, pa menda ne bi smel po določbah še zdaj vedno veljavnega zakona.</font><br>
<font size="4">Na drugi strani KPK poslanec v začetku mandata in tudi vmes poroča o svojih družinskih članih in člani širše družine, torej brat, sestra, s kakšno dejavnostjo se ukvarjajo, da ne bi slučajno kakšen brat od poslanca, ima dopolnilno dejavnost, kmetijsko dejavnost, prodajal krompirja državnozborski menzi. To se ne sme in to spoštujem. Na drugi strani, gospe in gospodje, mi se enostavno bojimo, pa takrat mene več ne bo v parlamentu, ampak ko bomo vse to odprli bodo prišli v Državni zbor direktorji takšni in drugačni, pa hvala bogu, če bodo prišli, da bodo vsaj povedali kako se financira socialna država in kje se ustvarja denar, ampak kakšen se bo pa tudi našel najbrž, pa vse najboljše o njih, veste, da zagovarjam gospodarstvo, kakšen se bo pa našel, ki bo morda nekje na hodniku ali pa v neki skrivni sobi rekel ministru ali ministrici: »Poslušaj, ta tvoj zakon bom podprl ali pa moja poslanska skupina bo podprla, ampak jaz želim vrtati tam nek rov oziroma predor bolje rečeno«, ker to se dogaja, ampak tisti, ki bi morali zraven gledati, pa stran pogledajo. Torej, to je zdaj bilo namesto uvoda.</font><br>
<font size="4">	Zdaj, kaj predlagamo? Amandma predlaga ureditev postopka za prenehanje mandata poslanca, ki ne preneha opravljati dejavnosti, ja, se strinjam, bi zdaj morali tu dodati še funkcije, kot je povedal gospod Štefanec, ki ni združljiva s funkcijo poslanca, ali je bil med trajanjem mandata pravnomočno obsojen na nepogojno kazen zapora daljšo od 6 let. Mandatno-imunitetna komisija Državnemu zboru ugotovitveni sklep o prenehanju mandata predlaga po uradni dolžnosti, </font><br>
<br>
<b><font size="4">13. TRAK: (VP) - 10.05</font></b><br>
<br>
<font size="4">	(nadaljevanje) tako, kot v vseh ostalih primerih prenehanja mandata. Poslancu mandat preneha z dnem, ko DZ ugotovi, da so nastali razlogi s prvega odstavka tega člena. Amandma ureja pravno sredstvo – spoštujem mnenje Zakonodajno-pravne službe, ki pravi, da ni dobro, okej, da v skladu z ustavo ali kako že. Torej amandma ureja pravno sredstvo zoper sklep DZ državnega zbora – poslanec se lahko namreč zoper sklep pritoži na ustavno sodišče, pri čemer se uporabi postopek iz 69. člena Zakona o Ustavnem sodišču. Vsak si ga lahko prebere, da ga ne bom prebral in vam krasil dragocenega časa. Navedeni postopek je že uveljavljen, je že uveljavljen in utečen za podoben primer pritožbe zoper odločitev DZ, ki v postopku potrditve poslanskih mandatov mandat zavrne.</font><br>
<font size="4">	Kolegice in kolegi, gotovo jaz se strinjam, da glede na pripombe Zakonodajno-pravne službe, ki jo spoštujem in spoštujem vedno, vedno tudi branim, kolegice in kolegi iz ZPS-ja, ko po njih padajo sekire in če ni idealen samo sprašujem: ali je možnost, da sprejmemo ta amandma, zaradi mene lahko tudi amandma Levice in bo člen odprt in bo v parlamentarni proceduri na seji DZ izpilimo in »optimiramo« ta člen.</font><br>
<font size="4">	Toliko zaenkrat z moje strani. Ker pa je običajno, gospod predsednik, beseda pri prvem členu tudi splošna, pa ne bo splošna razprava, brez skrbi. </font><br>
<font size="4">Jaz sem pozorno prebral tudi mnenje vlade, ki me je nekoliko presenetilo. Imam čisto konkretno vprašanje. Tu se bom postavil sedaj za pravice poslanca, ker včasih kdo pravi »to delate pred kamerami, ker želite biti fajn«, ne, ne, se bom postavil striktno za pravice poslanca in sprašujem koliko državna sekretarka, državni sekretar, ki prihaja recimo z iste pokrajine, kot jaz, dobi povračila potnih stroškov, če sploh? Potem pa lahko pokažem mojo plačilno listo, ki jo imam s seboj, ker je očitno vlada ne pozna. To želim res konkreten odgovor. Če je ni, državne sekretarke ali pa državnega sekretarja, pa hipotetično. Recimo, da prihaja iz Prekmurja.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala lepa. </font><br>
<font size="4">Želite odgovoriti?</font><br>
<font size="4">Ja, zdaj ima razpravo Matej Tašner Vatovec.</font><br>
<br>
<b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala, predsednik. </font><br>
<font size="4">Zdaj mogoče kar, če se dotaknem uvodne predstavitve predlagatelja. Tisto kar je bil eden ključnih podatkov je to, da se zdaj ZUJF za poslance končno ukinja. In nespodobno je, da se ZUJF za poslance ukinja, v istem času, ko se še vedno skuša varčevati na najranljivejših, ko se pravzaprav na nek način med vrsticami govori tudi že o tem, da je treba pri proračunu nekoliko bolj gospodarno gledati na izdatke, v isti sapi pa lahko rečemo, »dajmo pa zdaj enkrat za vselej že ZUJF za poslance pa sprostiti«. In mislim ta aroganca te pozicije, češ kako bogi poslanci trpijo, ker jim je ta ZUJF toliko stvari vzel, je popolnoma neprimerna. Ja, lahko damo plačilne liste na mizo, pa potem dejansko primerjamo z ljudmi ali pa z večino ljudi v tej državi. In se potem vprašajte ali si res zaslužimo še dodatke. In to ob tem, ko se recimo sprejema tudi dodatna še davčna reforma, ki bo, tudi poslancem, prinesla tudi med 500 in več evrov letno dodatnega prihodka. </font><br>
<font size="4">Zdaj, prenehanje mandata – pravite, da se ne da na hitro in da je treba razmisliti. Ja, saj – točno o tem. Danes je bil predlog, da se ta točka prekine in da se morda razmisli o tej zadevi. In mislim, da glede na to, da se je, po posvetu s pravniki, pravzaprav ugotovilo, da je zelo težko na hitro in da je pravzaprav to tudi zelo zapletena naloga napiše tak člen, ki bi ustrezno procesno </font><br>
<br>
<b><font size="4">14. TRAK: (IP) – 10.10</font></b><br>
<br>
<font size="4">	(nadaljevanje) zaščito uvedel v zakon, je tudi malo neresno pričakovati, da v tako kratkem času ena ali pa več poslanskih skupin napiše takšen procesni člen. </font><br>
<font size="4">Smo pa v Levici že od začetka povedali, da se s takšnim črtanjem ne strinjamo, tudi zaradi tega ali pa v veliki meri zaradi tega nismo prispevali k podpisu k temu zakonu. In še enkrat ponavljam, lahko bi počakali, lahko bi poiskali skupaj s pravnimi strokovnjaki način, kako urediti to področje, ne pa da se to določbo enostavno črta iz zakona. Ker jaz sem prepričan, da se to ne bo več odpiralo v tem mandatu in reševalo. To bo ostalo podrejeno Zakonu o integriteti in preprečevanju korupcije, učinki pa bodo, kakršni koli bodo. Mislim pa, da ne ravno najboljši.</font><br>
<font size="4">In tudi s tega vidika, zakaj bi ta svetost izvoljene funkcije bila tako velika, da lahko praktično poslanci počnejo, kar želijo? Še enkrat ponavljam, tu govorim o tem, da je ne vem, nekdo, ki je izvoljen za poslanca, ob tem, da nimamo konkretne sankcije oziroma da nimamo te določbe o prenehanju mandata, lahko istočasno tudi direktor. In to je nekaj, česar mislim da ne smemo dopustiti, ker je že tako nevarno, so že tako nevarne povezave med določenimi gospodarskimi krogi ali pa sektorji in zakonodajalci oziroma odločanjem v Državnem zboru, da bi bilo nedostojno, da bi še, ne vem, direktorji TEŠ-a ali pa česarkoli imeli v bistvu izvoljene predstavnike v parlamentu. </font><br>
<font size="4">In tu gre za pač neko to osnovno, gre za neko osnovno vprašanje tega, kaj je funkcija kot taka. In, mislim da se tu verjetno zelo redkokdaj zgodi, da se v Levici strinjamo z vladnimi mnenji glede zakonov, ki so poslanski zakoni, ampak to, kar je bilo izpostavljeno, se pravi, od črtanja sankcij, ki pomeni izjemo od ostalih funkcionarjev, ne samo, da si delamo izjeme od ostalih državljank in državljanov, ampak še od ostalih funkcionarjev, jaz ne vidim razloga, zakaj bi poslanska funkcija bila veliko bolj vredna od katere koli druge ali pa od ostalih. Tu govorim tudi o povračilu stroškov za delo, ki jih tudi spreminjate in s tem ustvarjate izjemo od vseh ostalih ne samo funkcionarjev, ampak tudi zaposlenih v javnem sektorju.</font><br>
<font size="4">Tako da pravzaprav mnenje vlade je naslovilo tudi vsa vprašanja, ki jih imamo sami in ki smo jih skušali z amandmaji popraviti. Zdaj, če želimo oziroma če dejansko obstaja iskrena želja po tem, da se prenehanje mandata uredi na ustrezen način, potem je potrebno enega od teh dveh amandmajev sprejeti. Bodisi amandma Levice ali pa Nove Slovenije, na koncu koncev mi je pravzaprav vseeno, ampak če obstaja ta volja, da se to dejansko popravi, potem naj ta člen ostane odprt.</font><br>
<font size="4">Zdaj, kar se tiče kritik na račun našega amandmaja, da še dalje poglablja neskladje med zakonom ZINT PK in Zakonom o poslancih, tudi ZINT PK je odprt trenutno, je v proceduri v Državnem zboru, in če, še enkrat, če je želja, ga lahko vzporedno z Zakonom o poslancih tudi tam popravljamo. Tako da, ne si iskati tega kot razlog, zakaj ne sprejeti teh amandmajev.</font><br>
<font size="4">Tudi, mislim, da se odpira vprašanje, tudi, mislim, vprašanje tudi različnih ostalih stvari, ki so že nekaj časa v zraku. Recimo to, da so določeni prihodki pri poslanskih plačah izvzeti iz davčne osnove, se pravi niso prihodki, ki bi se šteli v dohodnino. Še enkrat pa poudarjam, mi smo v Levici skušali nasloviti v tem predlogu tiste stvari, s katerimi se ne strinjamo, smo vse te zadeve tudi že večkrat poudarili tudi na usklajevanjih, ko se je ta zakon pripravljal, in jih sedaj pač predstavljamo še v amandmajski obliki. Tako da ne gre za neko presenečenje, ne gre niti za neko novost ali pa predstavo za kamere. </font><br>
<font size="4">Zdaj, težnje po tem, da se višajo poslanski privilegiji, so v tem mandatu prisotne že od začetka, ko je gospod Tonin </font><br>
<br>
<b><font size="4">15. TRAK: (VP) - 10.15</font></b><br>
<br>
<b><font size="4">	</font></b><font size="4">(nadaljevanje) skušal z bistveno bolj radodarnim predlogom narediti to, kar se dela sedaj. Ta predlog je bistveno bolj okrnjen ampak ima še nekaj težav. </font><br>
<font size="4">Zdaj, poleg tega prenehanja funkcije, ki se črta in k čemer predlagamo amandma, imamo še izvzetje službenega stanovanja poslancev iz sistema bonitet po zakonu, ki ureja dohodnino, to tudi predlagamo, da se črta. </font><br>
<font size="4">Še enkrat, kilometrina – predlaga se, da se stroški prevoza na delo poslancev obravnavajo po kilometrini, ne pa po trenutno veljavni ureditvi, ki predvideva najcenejši javni prevoz. S tem delamo dvoje. Prvič je to odstop od sistema, ki trenutno velja za vse javne uslužbence, kar seveda spet postavlja poslance v ned drugačen položaj. Drugič pa pošilja to zelo slab signal kar se tiče trajnostne mobilnosti. To je direktna spodbuda vožnji z avtomobilom in tako, že na tej simbolni ravni, da se to bolj splača.</font><br>
<font size="4">Drugače pa mislim, da ne bo nihče rekel, da pri trenutnih plačah, ki jih prejemamo poslanci, si tudi z mesečno vozovnico – poglejte, vem, da so slabe povezave, da ni javnega prevoza, to je tudi problem tega začaranega kroga, da je slab javni prevoz katalizator tega, da se ga čedalje manj uporablja ampak poglejte – jaz dobim tudi povračila za mesečno vozovnico za vlak ampak ne bom se pritoževal nad tem, da nebi mogel plačati stroškov bencina oziroma goriva s plačo, ki jo trenutno imam. In, če si tega ne morejo privoščiti, se pravi, če lahko na mesečni vozovnici lahko živijo vsi javni uslužbenci, ki se tudi vozijo iz različnih krajev Slovenije, kjer so enako težko dostopna sredstva javnega prevoza, potem ne vem zakaj bi poslanci bili izjema. Tako, da tudi tukaj predlagamo, da se to črta in da gre za nepotreben odstop od trenutno veljavnega sistema in tudi za nepotreben privilegij. </font><br>
<font size="4">Potem, dalje, predlagamo še črtanje določbe, ki predvideva uvedbo nove pravice do najema službenega stanovanja na tak način, kot rečeno, ki se ne šteje, kot boniteto po zakonu, ki ureja dohodnino. Poslanska imajo že tako ali tako zelo nizke najemnine in so veliko bolj ugodnejše od najemnin na trgu. In še enkrat, marsikdo nima te možnosti in tudi tukaj ne vidimo nobenega razloga zakaj bi morali to dodatno sproščati.</font><br>
<font size="4">Na koncu pa še vprašanje glede nadomestila za opravljanje funkcije: tudi tukaj jaz ne razumem nobenega tehtnega razloga, zakaj bi ne ohranili trenutnega sistema. Se pravi, da mora poslanec vsaj 6 mesecev oddelati poslansko funkcijo zato, da je upravičen do nadomestila. Ampak to omogočate sedaj že po prvem dnevu opravljanja poslanske funkcije in to so vse predlogi, ki ne pomenijo nič drugega, kot višanje privilegijev ali pa nekih ugodnosti. In, še enkrat poudarjam, in to v času, ko tako predsednik vlade, kot finančni minister, pozivata k nekem bolj previdnem ali pa gospodarnem ravnanju z proračunskim denarjem, to v času, ko se že itak sprošča, če bo sprejeta dohodnina in v istem času, ko se še vedno tolče po najšibkejših in tu še enkrat omenjam dodatek za delovno aktivnost, da ne začnem z idejami o tem, da bi se nižal varstveni dodatek in podobno. </font><br>
<font size="4">Tako, da v Levici predlagamo te amandmaje, ki jih bomo seveda tudi zagovarjali, glasovali zanje. Pri prvem členu pa je ključno to, da se najde ta konsenz, da se ta stvar uredi preden je zakon sprejet. Se pravi, da se ne črta te določbe o prenehanju mandata ampak, da se jo dejansko napiše tako, da bo delovala in funkcionirala.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Kolega Golubović želi proceduralno? / oglašanje iz dvorane/ Razpravo, dobro.</font><br>
<font size="4">Zdaj ima besedo kolega poslanec Igor Zorčič.</font><br>
<font size="4">Izvoli.</font><br>
<br>
<b><font size="4">IGOR ZORČIČ (PS SMC): </font></b><font size="4">Hvala lepa za besedo.</font><br>
<font size="4">Jaz sem upal, da se bo ta obravnava preložila. Se mi zdi, da se glave še niso povsem ohladile. </font><br>
<br>
<b><font size="4">16. TRAK: (IP) – 10.20</font></b><br>
<br>
<font size="4">	(nadaljevanje) Sploh, ko sem poslušal zdajle to predhodno razpravo, si nimam kaj, da se ne bi spomnil prav na kolega iz Levice Kordiša, ki je sicer 20 kilometrov stran iz Ljubljane, pa ima tu v Ljubljani poslansko stanovanje. Tako da jaz predlagam, da smo pri tem, pri obravnavi tega zakona kolikor toliko konstruktivni skozi, bom rekel, neko željo, da poslansko funkcijo uravnavamo za v prihodnje. Saj nenazadnje, problem, ki je mogoče tu najbolj aktualen, to je problem te nezdružljivosti, ki smo ga bili priča v tem mandatu, je, vsaj kolikor se zdi, odpravljen in upam, da do njega ne bo več prihajalo. Ampak vendarle, ko postavljamo te zadeve, moramo vedeti, da tu, ta funkcija ni dedna funkcija. Vedno se preizkusi ali bo kdo poslanec ali ne na volitvah, in kar je bistvenega, je to, da je zakon postavljen v redu za tiste poslance, ki bodo prihajali v prihodnje. </font><br>
<font size="4">	Zakonodajno-pravna služba, ustavni pravniki so opozorili na problematiko prenehanja funkcije v primeru nezdružljivosti. Jaz mislim, da je to bil glavni povod, da se to določilo ni znašlo v predlogu zakona. Seveda imamo danes na mizi amandmaje in jaz verjamem, da bo kateri izmed amandmajev glede na to razpravo, ki se je odvila, na koncu dobil podporo. Ampak, če je situacija takšna, da nas Zakonodajno-pravna služba opozarja, da če bomo sprejeli amandma, ki bo določal prenehanje funkcije poslanca v primeru nezdružljivosti poslanske funkcije, potem se nam zdi, mi smo tudi v poslanski skupini SMC na to že opozarjali, da podamo še, bom rekel, eno varovalko v teh primerih, in to je, da če pride do te nezdružljivosti funkcij, da za to obdobje takšen poslanec, ki je hkrati še direktor, pa ne želi odstopiti ali pa tega ni povedal, skratka, ki je v tej problematični situaciji, ne more prejemati poslanske plače. </font><br>
<font size="4">	Tako da, jaz predlagam, glede na to, da bo verjetno eden izmed amandmajev sprejet, če pa ne, pa, da ga tudi tu dopolnimo na seji delovnega telesa, da ga dopolnimo na ta način, da tisti, ki je v pač situaciji nezdružljivosti poslanske funkcije, ne more prejemati plače, če jo je prejel, seveda, jo pa mora vrniti. </font><br>
<font size="4">	Kar se ostalih stvari tiče, sem že uvodoma povedal, da gre za zadeve, ki se pravzaprav tičejo nasploh funkcije poslanca, verjetno se, ne bo dovolj, da se bodo določene zadeve uredile samo v Zakonu o poslancih. Vsi vemo, da imamo, bomo kmalu imeli pred sabo tudi etični kodeks, pa nenazadnje, ne glede na to je verjetno vsak poslanec dolžan sam pri sebi razčistiti, na kakšen način bo poskrbel za integriteto te funkcije. Zakon o poslancih je zgolj eden izmed nastavkov za delovanje vsakega izmed nas in nenazadnje za utrditev nekega ugleda te funkcije.</font><br>
<font size="4">Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">Zdaj ima pa besedo poslanec Danijel Krivec.</font><br>
<font size="4">Izvoli.</font><br>
<br>
<font size="4">	</font><b><font size="4">DANIJEL KRIVEC (PS SDS):</font></b><font size="4"> Ja, hvala še enkrat za besedo.</font><br>
<font size="4">	Najprej glede amandmaja Nove Slovenije, ki je bil predlagan pri prvem členu. Zdaj, to kar je Zakonodajno-pravna komisija ugotovila, upam, da znate tudi sami prebrati. Dejstvo je, da v fazi postopka ni pravnega varstva, ni postopka, ki bi omogočil poslancu, da se zavaruje. Napotuje ga na, po zaključenem postopku, na ustavno sodišče, kjer pa vemo, da gre lahko mandat mimo. Kaj smo s tem naredili? Stvari, ki se nam dogajajo že v tem trenutku.</font><br>
<font size="4">	Poslanec mora imeti možnost, da se, bi rekel, brani ali pa ustavi postopek, prepriča, da dokaze, kakorkoli, v fazi postopka, ne ko Komisija za preprečevanje korupcije zaključi, mi mu odvzamemo mandat,</font><br>
<br>
<b><font size="4">17. TRAK: (KŽ) – 10.25</font></b><br>
<br>
<b><font size="4">	</font></b><font size="4">(nadaljevanje) potem pa se pritoži na Ustavno sodišče. Kaj smo potem naredili? Ustavno sodišče pa tri leta melje, mandat je mimo in smo spet v neustavnosti, na to je opozorila Zakonodajno-pravna služba, tako da ta amandma, kljub temu, da jaz nimam težav, da se to uredi, ampak sami ste ugotavljati prej Zakonodajno-pravna služba je jasno opozorila, da v Zakonu o integriteti in preprečevanju korupcije so predvidene sankcije, pa zdaj noveliramo ta zakon, pa predvidite potem za poslance potem tudi odvzem mandata v tem Zakonu o integriteti.</font><br>
<font size="4">	Kdo pa sprejema zakone? Pa uredite tudi pravno varstvo v tej zadevi, če lahko druge sankcije uvajamo. Tako, da meni se to zdi, da se samo vračamo. O tem smo razpravljali mesece in mesece kako to urediti in ni bilo, na ta način se nam zadeva ne razreši.</font><br>
<font size="4">	Zdaj, kar zadeva splošno okrog zakona, še enkrat povem, dejstvo je da se odpravljajo stvari, ki so bile prej že urejene in jih je ZUJF na zelo brutalen način povozil za poslance in povzročil med poslanci tudi različno obravnavanje. In to je potrebno rešiti. Tudi zaradi tega, kar je kolega Zorčič opozoril, zato da bodo poslanci tudi vnaprej vedeli, s čim lahko operirajo ko pridejo na to funkcijo. 	In ni res, da so vsi poslanci v istem položaju in to je ZUJF naredil.</font><br>
<font size="4">	Kar pa zadeva Levice, ki se malo spreneveda in govori o privilegijih, mislim da ste edina poslanska, razen redke izjeme, ki v postopkih zaprosil za petinsko delo, očitno vam potem tudi plače, ki jih prejemate niso dovolj visoke. Bodite konsistentni. Najprej opozarjate na to, da je vse lepo urejeno, vsi pa na koncu zaprosite še za dodatno delo, ker očitno plača ni dovolj visoka. Tako da, sami s sabo ste v kontradikciji pri tem govorjenju.</font><br>
<font size="4">	Tako, da jaz tega amandmaja ne morem podpreti, ker ponovno gremo v to, da se kršijo zadeve. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Replika, kdo želi repliko? Matej Tašner Vatovec.</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">/ smeh/ hvala predsednik. Zdaj, najlažji način argumentiranja je očitno ta, da se blati nasprotnika, zdaj v tej točki.</font><br>
<font size="4">	Bilo je rečeno, da ima Miha Kordiš stanovanje, ja seveda, ker dela tukaj in zaradi tega ne dobiva mesečnega povračila za stroške na delo, to ste pozabili, seveda povedati vmes in na tak način tudi lahko rečemo, da prispeva k temu. In tisto kar vi predlagate je to, da bi lahko imeli in službena stanovanja in povračilo na delo in še marsikaj. Tako, da to je tudi širitev teh privilegijev.</font><br>
<font size="4">	Zdaj kar zadeva petinskega dela, mislim da je ta debata tudi že popolnoma abotna. Pač imamo ljudi, ki so, preden so bili izvoljeni za poslance opravljali neka dela, npr. Franc Trček je predavatelj na fakulteti in veste dobro, da če želiš ohranjati status, se pravi izredno profesuro ali napredovati moraš imeti nekaj pedagoškega dela za sabo in objavljati, tako da to je tudi eden od namenov petinskega dela.  </font><br>
<font size="4">	Smo pa že rekli, da lahko odpremo debato o petinskem delu in ga tudi ukinemo in s tem v Levici nimamo težav, tako da ne se odvračat o ključne točke te razprave in to je to, da se dejansko… / oglašanje iz dvorane/ </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Boste počasi zaključili…</font><br>
<br>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Jaz sem slišal na tej seji že proceduralne, ki so bili daljši od treh minut. Tako, da samo dve sekunde mi še dajte predsednik.</font><br>
<font size="4">	Tako da, ne se odvračati od dejanske točke te razprave, in to je to, da brišete prenehanje mandata brez da bi predlagali neko ustrezno rešitev in da se, oprostite, določeni prejemki oz. določeni prejemki dvigujejo in to je dejstvo. </font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Besedo ima Matjaž Han, izvolite.</font><br>
<br>
<font size="4">	</font><b><font size="4">MATJAŽ HAN (PS SD): </font></b><font size="4">Hvala lepa.</font><br>
<font size="4">Ja, govorimo o Zakonu o poslancih in vsi tisti, ki smo v tej dvorani razen, seveda Levice, ta moment smo, ne bodi ga treba, nekaj najslabšega nekaj na tem svetu in ljudje, ki si ne zaslužimo nič na tem svetu,</font><br>
<br>
<b><font size="4">18. TRAK: (IP) – 10.30</font></b><br>
<br>
<font size="4">	(nadaljevanje) ki imamo vsega preveč. In to je percepcija javnosti, da se razumemo. Tega se jaz absolutno zavedam. Vendar smo, zdaj, a je to škoda ali, bili izvoljeni. Sprejemamo neke zakone in verjamem, da tudi kake zakone, dobre za ljudi, kakšne malo manj. Na koncu si moramo pa nekatere stvari tudi urediti v tej hiši. In si ne delam nobenih utvar, da tudi kolegi novinarji tam bodo seveda danes napisali, da smo si poslanci izglasovali ali pa, da si bomo izglasovali neke hude privilegije. </font><br>
<font size="4">	Pa gremo malo, bom rekel, tole vse skupaj secirati. Bomo videli, kdo in kje ima taki privilegij. Vam pa eno stvar povem. Da nekateri poslanci imajo že s tem zakonom, brez da ga spremenimo, hude privilegije. Hude privilegije. Samo bodimo odkriti. Najprej to, kar je gospod predsednik komisije rekel, mi je dalo neko upanje, da bomo našli rešitev. On je rekel, odvzem ni isto kot prenehanje. Na tej osnovi se mi zdi, da moramo graditi. In jaz verjamem, da bodo tako ustavni pravniki kot pravna stroka našli neko rešitev, ker vsi mi bi radi dali to z mize dol in imeli čisto situacijo.</font><br>
<font size="4">	Zdaj pa, naša vlada, ne, ki je, pa bom malo z vlado polemiziral zdajle. Vlada, ki je tako govorila, kako imamo mi s temi kilometrinami, da je to nek hudičev privilegij, ne. Pa zdaj sprašujem državno sekretarko, dajte mi povedati, zdaj bom pa zahteval jasno, pismeno, koliko službenih avtomobilov na boniteto je na ministrstvih, ki jih dobivajo, zanimivo, lahko vsak minister. In bom zdaj jaz povedal, kakšna je zdaj razlika med nami pa med ministri, državnimi sekretarji, direktorji direktoratov, ki dobijo razne Avdije, stare pet let, eni celo takšne in drugačne velike džipe, amortizirani, vredni so 3 tisoč evrov potem po amortizaciji in plačajo, veste koliko za boniteto, okoli 40 evrov. Delajo pa potem, ne za službo, gospe in gospodje, državljani in državljanke, ne za službo kilometre, tudi zato, da se na morje s familijo peljejo.</font><br>
<font size="4">	In zdaj povejte, kakšen je to moj privilegij, pa kakšen je privilegij na vladi. Koliko avtomobilov je, koliko jih ministri, državni sekretarji in pa direktorji direktoratov, pa še ne vem kateri, pa generalni sekretarji na ministrstvih uporabljajo službenih avtomobilov na boniteto? Kje smo tu funkcionarji enaki? Ne, pa povejte, s kakimi avtomobili se vozijo, iščejo varianto, da je ta avto čim bolj star, da je zamortiziran, da plačajo čim manj bonitete. S tem da avto žre pa 15 litrov. Ne, to je, to smo vsi enaki na vladi, pa mi poslanci.</font><br>
<font size="4">	In drugo. Zdaj pa bom Levici odgovoril. Pa tudi ljudem, ki pravijo, da bo pa kilometrina neki sploh hudega v tem Državnem zboru, kar si bodo poslanci naredili. Ne, garantirano vam povem, da bomo plačali na koncu manj sredstev, stroškov bo imel Državni zbor s kilometrino kot pa s pavšalno karto za vlak. Pa bom povedal, zakaj. Jaz sem od ponedeljka do petka v Državnem zboru. Kolegi novinarji lahko pridejo od ponedeljka do petka kadar koli v mojo poslansko pisarno, zmeraj sem pripravljen na odgovore. In zato dobim, bom zdaj rekel, sam da vam povem, iz Radeč, kjer nimam vlaka zmerom, do Ljubljane 168 evrov mesečno karto. Pripeljem se vsak dan z avtomobilom gor in dol. Kilometrov naredim 150 na dan. Še enkrat za javnost, nič ne jamram, govorim samo dejstva, nič ne jamram, en prejšnji gospod bi rekel, da iščem rešitve.</font><br>
<font size="4">	Naredim toliko in toliko kilometrov. Včeraj sem bil do osmih zvečer, sem prišel domov. Sem šel nazaj danes, sem moral vstati zjutraj, tako kot vsi delavci, se pripeljati gor, da sem ob debetih na seji, ne vem, kdaj bom šel domov. Vsak si lahko avto privošči takšen, kakršnega ga ma, vsak lahko / nerazumljivo/, ampak kilometri ne pokrijejo zgodbe. Jaz tudi ne morem delati tako kot nekateri uslužbenci, tudi v javnem sektorju, </font><br>
<br>
<b><font size="4">19. TRAK: (VP) - 10.35</font></b><br>
<br>
<b><font size="4">	</font></b><font size="4">(nadaljevanje) kjer se trije z enim avtom peljejo zato, ker vedo, da grejo lahko ob sedmih pridejo v službo pa gredo ob treh domov. Jaz tega privilegija nimam. Pa gremo se realno pogovarjati. Jaz tega privilegija, dragi moji, nimam. </font><br>
<font size="4">In smo poslanci in so poslanci. Eni poslanci dobivajo na mesec 168 evrov - ali je v DZ ali ni v DZ. Enih poslancev jaz ne vidim v DZ po 3 mesece – dobivajo pa potne stroške, dobijo vlak. Kam se vozi s tem vlakom? Nikamor, dobi.. ne, ne, čakajte, to ni smešno, to je realno, to je treba ljudem povedati. Jaz nekatere poslance ne vidim po cel mesec v DZ. Ne na odboru, ne na zasedanjih. In dobi 168 evrov za prevoz iz doma v Ljubljano. V DZ ga pa ni. Naj to raziščejo novinarji.</font><br>
<font size="4">In jaz sem pripravljen, dragi moji, vsak dan podpisati, naj bo strokovne službe v DZ, ko bom stopil čez vrata, bom podpisal, da je Matjaž Han prišel v službo. V tistem primeru dobim kilometrino, drugače je ne dobim. Pa gremo transparentno delati, dajmo transparentno delati. Ne, da bom jaz mojim poslancem, ko sem vodja poslanske, napisal. Ne, podpisal bo uslužbencu v DZ, ko bo stopil, kot uslužbenci vsi, kartico – sem prišel v DZ – zato mu pripada kilometrina. Mislim, da tega ne upate narediti.</font><br>
<font size="4">In garantirano povem, da ali bojo več na službo hodili ali bomo pa manj denarja zapravili. Zelo preprosto. In zato mi gre na bruhanje, se opravičujem, ko mi vlada govori kako funkcionarji ne bojo / nerazumljivo/. Potem pa dajte meni avto. Na boniteto, starega 6 let, za 50 evrov. Pa sem bom vozil gor, dol po celi volilni enoti pa še na morje bom peljal, še kak čoln bom peljal zraven na morje, tako, kot nekateri delajo, ki imajo služben avtomobil.</font><br>
<font size="4">Ja, naredimo to, to so dejstva, dragi moji. Če pa to ne bo izvoljeno, jaz se bom še vedno pripeljal in bom hodil še vedno od ponedeljka do petka. Bom pa vsakič vprašal, kje pa je ker poslanec. Ga ni – pa ni sklepčnosti pa ni na glasovanjih. Pa gremo pogledat. Mislim ne pljunit v lastno skledo, če nimaš pri sebi vse »pošlihtano«. </font><br>
<font size="4">Zdaj kar se tiče stanovanja. Jaz sem prišel še malo mlajši, malo bolj črn v DZ, zdaj sem že siv. Sem prišel v leta, sem tudi že zmatran že – bodo rekli, saj si poslanec, saj ne smeš biti zmatran. Se vsak dan vozim gor pa dol, gor pa dol, vsak dan, včasih tudi po dvakrat zato, ker je treba tudi v svojem volilnem okraju tudi delati. Predvsem pa je treba tudi biti doma, ker imam družino. Eni nimajo ne družin, »Bog obvari«, ni problema, vsi lahko – jaz pravim tako, tisti, ki je »dalek« od 100 ali pa 60 kilometrov ne more dobiti službenega stanovanja ne more dobiti službenega stanovanja, ne more ga dobiti.</font><br>
<font size="4">Zakaj bi ga dobil? Ja, se strinjam, ga ne moreš dobiti. Ni ga, ne moreš ga dobiti. Če je manj, kot 60 kilometrov, ne moreš stanovanja službenega dobiti. Pa dajmo ta privilegij stran. Ker privilegij za Jožeta Horvata, ki je doma iz Murske Sobote, ki rabi iz Murske Sobote, sicer celo manj, kot jaz iz Radeč, ker imamo bolj težje ceste, ker imaš avtocesto. Ampak ti se ne moreš vsak dan voziti, ne moreš se vsak dan voziti. Lahko bi pa bil doma 2 meseca in pol, 3 mesece doma in dobil vse isto plačano.</font><br>
<font size="4">Problem je, da dobiš vse isto plačano, če si tukaj ali pa če nisi tukaj. To je problem in to ni pravica. Vsi dobimo isto. Ali si predsednik Odbora za zamejce po svetu, ki imaš eno sejo na leto ali si pa predsednik Odbora za finance, ki jih imaš v tem tednu 5. Isto sta plačana. Ali si v DZ ali nisi v DZ – isto si plačan. Ali prideš v službo ali ne prideš v službo – isto si plačan. Ljudje, ki pa delajo, zdaj bom pa jaz šel malo na, ljudje ki pa delajo,</font><br>
<br>
<b><font size="4">20. TRAK: (IP) – 10.40</font></b><br>
<br>
<font size="4">	(nadaljevanje) pa niso isto plačani. </font><br>
<font size="4">	Da ne bi se jaz spustil v javni sektor, v kaka ministrstva, ko mu ob dveh popoldne kuli pade iz rok, pa gre lahko ob pol treh na vlak. Vmes si pa, dragi moji, kar dela čez tri ure, čez osem ur, ima plačano, ima plačane nadure, če nima nadur plačanih, si poračuna ure. In kar naenkrat je lahko 40, 50 dni doma. Imaš, Matej, ti si vodja poslanske skupine, si tudi vsak dan tukaj, vem, vsak dan delaš. In ti nimam nič. Imaš kakšno naduro plačano? Imaš poslanca v svoji skupini, ki ga že tri mesece ni? Pa sta isto plačana? Pa kje so to pravice, dragi moji? Saj ljudje vidijo, saj ljudje, dragi moji, vidijo. Jaz sem pet mandatov izvoljen zato, ker sem vsak dan tukaj, in kadar je v Radečah, v Laškem, v tem mojem, sem na vseh prireditvah, tudi čez vikende, rešujem tudi probleme ljudi. Zato nimam nobene slabe vesti danes takole govoriti. Nobene slabe vesti nimam govoriti. Pa bodo rekli, Han, ti imaš vsega dosti. Ne, nimam vsega dosti. Dosti imam pa tistih, ki zavajajo in ki delajo na tej zgodbi stvari, ki niso pravilne. Niso pravilne. </font><br>
<font size="4">In ko bo meni nekdo rekel, da je prišel vsak dan v službo in je zato dobil plačano karto z vlakom, bom rekel, super. Ko pa eden pol leta ni v Državnem zboru in dobi isto plačano karto, je pa za mene nekaj narobe. In bi v tem primeru, dragi moji, ker če bi kilometrino dobil, je ne bi, jo bi dobil, kilometrine 12 evrov ali pa 30 evrov v petih mesecih, tako si dobil pa tisoč evrov plačanih ne, prevoz na delo. Drugače pa bi, če bi bil ta sistem uveden, bi ta poslanec dobil 15, 20 evrov, dobil jih je pa tisoč. Kje je tu pravica? Jaz verjamem, da bo tukaj še gospod Štefanec za mano potegnil. Ne, kje je tu pravica? Tako da v / nerazumljivo/ lahko govorijo tisti, ki imajo slabo vest.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala, Matjaž, povedal si veliko resničnih dejstev.</font><br>
<font size="4">Zdaj ima besedo državna sekretarka, gospa Mojca Ramšak Pešec, ki bi želela podati odgovor kolegu Jožefu Horvatu, pa mogoče tudi kolegu Matjažu Hanu, ki se je tudi vas dotaknil.</font><br>
<font size="4">Izvolite.</font><br>
<br>
<b><font size="4">MOJCA RAMŠAK PEŠEC:</font></b><font size="4"> Hvala lepa za besedo, predsedujoči. </font><br>
<font size="4">Jaz se bojim, da mnenja vlade v tem delu malo nismo razumeli. Jaz sem že v samem izvajanju povedala, da v mnenju vlade izpostavlja vlada to, da seveda so določena povračila stroškov in prejemki, ki so vezani na specifiko dela poslancev, in tako v mojem izvajanju kot v pisnem mnenju vlade je izrecno, kot nek, povračilo stroškov, ki je vezano na specifiko dela poslancev, omenjeno tudi povračilo stroškov prihoda in odhoda z dela. Se pravi, tu gre za neko specifiko glede delovnega časa, glede časa opravljanja funkcij, delovnega časa praktično poslanci nimajo, ker tudi vlada meni, da bi bilo smiselno povračilo stroškov prihoda na delo in z dela urediti drugače za poslance. Tako da tu morda se nismo najbolj razumeli.</font><br>
<font size="4">Je bilo rečeno. / oglašanje iz dvorane/ Ne, tudi piše, izrecno, pišemo v svojem mnenju. Prav tako je smiselno ob upoštevanju narave poslanske funkcije dodatno in drugače urejati pravico do povračila stroškov prevoza na delo in z dela, vejica, vse tiste pravice do povračil stroškov in drugih prejemkov, ki pa niso povezane s specifiko dela poslancev, pa bi bilo treba prepustiti sistemski in enotni ureditvi. Tu smo v svojem mnenju predvsem mislili na regres za prehrano, regres za letni dopust, jubilejno nagrado. </font><br>
<font size="4">V svojem, pisni predstavitvi mnenja pa sem prevoz na delo in z dela kot neko specifiko povračila, vezano na izvajanje funkcije poslancev, omenila sočasno s poslanskim mandatom. Seveda je vprašanje, ali je to kilometrina, ali bi morda v svojih aktih lahko ta prevoz na delo in z dela še kako drugače uredili, drugo vprašanje, a ne. V zakonu je napisana kilometrina kot edini način povračila stroškov prevoza na delo, pomeni, da bodo kilometrino prejemali tudi kolegi, vaši poslanci, ki so doma tu v Ljubljani, kjer je relativno ugodno rešen tudi javni prevoz. Ampak ne glede na to, </font><br>
<br>
<b><font size="4">21. TRAK: (KŽ) – 10.45</font></b><br>
<br>
<b><font size="4">	</font></b><font size="4">(nadaljevanje) Vlada se v tem svojem mnenju, na to ni opredelila, ampak je pa izpostavila, da so določeni prejemki, ki so ali samo specifični za poslance, ali so potrebno in smiselni, specifične ureditve zaradi narave dela poslanske funkcije in da so določeni prejemki, ki pa verjetno z neko specifiko dela poslancev niso povezani, in kot sem omenila, tako v pisnem mnenju, kot v svojem izvajanju, predstavitvi tega mnenja, sem ravno povračilo stroškov prevoza na delo in iz dela posebej omenila.</font><br>
<font size="4">	Seveda pa gospod poslanec Horvat konkretnega zneska, kakšen je, bi bil povračilo neki državni sekretarki, ki bi s vozila / oglašanje iz dvorane/ v primeru, da ji pripada povračilo stroškov / oglašanje iz dvorane/ jaz konkretnega primera ne poznam / oglašanje iz dvorane/ povračilo stroškov prevoza na delo pripada vsem funkcionarjev, seveda v vsakemu posameznem primeru / oglašanje iz dvorane/ / smeh/ vsakem posameznem primeru, če ji pripada, če nima službenega stanovanja,če službenega vozila, v posameznem primeru pa je potrebno potem presoditi, ali je to javni prevoz ali kilometrina.</font><br>
<font size="4">	</font><br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Zdaj ima besedo kolega Brane Golubović.</font><br>
<font size="4">Izvoli Brane.</font><br>
<br>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala lepa.</font><br>
<font size="4">	Zdaj, na začetku je potrebno zelo jasno povedati, da tako Zakon o poslancih kot Zakon o Državnem zboru, smo znotraj Državnega zbora usklajevali dolge, dolge mesece in nekako prišli do tistih nekih optimalnih rešitev, s katerimi so se načeloma strinjali vsi podpisniki. In Zakonu o poslancih, ne dajemo dodatnih privilegijev poslankam in poslancem, ampak predvsem na nekatere stvari, ki so sedaj v nekih aktih Državnega zbora, prenašamo na zakonsko raven.</font><br>
<font size="4">	Glede kilometrine, se strinjam, načeloma sem nasprotnik kilometrine iz tega vidika, ker to pomeni, da se bo moral poslanec registrirati, ko bo prišel v Državni zbor s kartico, tako si to jaz predstavljam in na podlagi tega se mu bo odredila kilometrina, na podlagi tega se mu ne bo dalo, nekih sredstev za malico, če ne bo dokazal, da ima nek potni nalog dela na terenu oz. v nasprotnem primeru bo vzel dopust.</font><br>
<font size="4">	Mi bomo še bolj omejili delo poslank in poslancem, ampak okej, večina se je določila za kilometrino, jaz ne bom podpisoval za svoje poslance, ali so prisotni v Državnem zboru, kljub temu da vsak ponedeljek do petka sem tukaj in mogoče tudi kakšen vikend. To je odgovornost vsakega poslanca in poslanke in s tem dobi kartico s katero se registrira v Državnem zboru.</font><br>
<font size="4">	To kar je Matjaž rekel, da nekaterih ni pa vseeno dobijo vse te stvari, ni prav. Naj v končni fazi, obrazloži ali je okoli hiše kosil travo ali je šel na kakšno prireditev, da ni mogel opravljati svoje poslanske funkcije, če že tako daleč gremo pri teh stvareh. </font><br>
<font size="4">	Bom še nekaj rekel, jaz razumem da je mnenje vlade takšno kakršno je, vlada je svoj avtonomni organ, svoja veja oblasti, Državi zbor je sovja veja oblasti. Me pa žalosti, da vseeno ni bilo več naporov izvedenih v komunikaciji. So bili nekakšni poskusi, na žalost ste se pogovarjali, niste pa se znali slišati, mogoče ste se gledali, niste se pa videli. In zato smo tam kjer smo. </font><br>
<font size="4">	Glede amandmaja, ki ga je ravnokar oz. nekaj časa nazaj LMŠ dal na mizo in da ga predlagamo kot predlog amandmaja odbora, naj povem sledeče. Tako amandma Nove Slovenije kot amandma Levica, kot naš amandma se mi zdi, na njihov namen smiseln. In tudi predlog Nove Slovenije, da enega od teh amandmajev podpremo in potem poskušamo do seje Državnega zbora, najti ustrezno rešitev, se nam v LMŠ zdi smiselno. </font><br>
<font size="4">	Mogoče naš amandma vseeno obsega vse tisto, kar je mogoče imela Zakonodajno-pravna služba pomisleke, mogoče tudi nekateri pravniki, dajemo neko pravno varstvo, prelagamo to na Komisijo za preprečevanje korupcije in na koncu seveda, je možnost vmes celo, se pravi, iti na Upravno sodišče, na koncu Ustavno sodišče. Ampak še enkrat, mi enega od teh amandmajev bomo podprli, predvsem iz vidika, da lahko imamo člen odprt in do seje to izpeljemo.   </font><br>
<br>
<b><font size="4">22. TRAK: (VP) - 10.50</font></b><br>
<br>
<font size="4">	(nadaljevanje) In zakaj sem predlagal prekinitev? Zaradi mene bi lahko prekinili tudi do naslednje seje MVK-ja. Zato, da se usedemo in o tem pogovorimo. Ker jaz si res ne želim, da mi nekdo reče, ko bom glasoval za ta zakon, ko bomo ta amandma uredili, v nasprotnem primeru bom imel problem, ko bo nekdo potem nekdo rekel, da kilometrina ne pomeni registracija poslank in poslancev. Jaz, kot vodja poslanske skupine, ne želim preverjati, kateri poslanci in poslanke so v DZ in prevzemati odgovornosti za to ali je prišel v DZ ali ni. Ne želim niti vedeti, kaj on dela, ko ni v DZ. Zato naj se registrira in zato naj kdo preverja. Ker ne more pa dobiti iste kilometrine ali pride v DZ ali ne, tukaj ima Matjaž prav. Nekaterih v tem DZ nismo videli 3, 4, 5 mesecev. Pa me zanima ali so mu pripadali čisto vse postavke pri plači. Ampak, za vraga, če se že spuščamo v vse te stvari, po tem pojdimo do konca. Pa pravim, da to ni okej, kakor smo se odločili. Ampak prav, kilometrina – registracija poslanca s kartico, ko pride in to je to.</font><br>
<font size="4">	Želim pa še enkrat poudariti – ta amandma NSi, Levice ali LMŠ, vseeno mi je, kateri amandma se podpre, želimo ga potem do obravnave na seji DZ preoblikovati. In potem tudi glasovati na DZ za ta amandma, če bo seveda na tem odboru ta amandma tudi sprejet.</font><br>
<font size="4">	Hvala.</font><br>
<br>
<b><font size="4">	PREDSEDNIK IVAN HRŠAK: </font></b><font size="4">Hvala. </font><br>
<font size="4">	Zdaj ima besedo državna sekretarka, dr. Dominika Švarc Pipan, ki želi odgovoriti Danijelu Krivcu, poslancu SDS.</font><br>
<font size="4">	Izvolite.</font><br>
<br>
<font size="4">	</font><b><font size="4">DR. DOMINIKA ŠVARC PIPAN: </font></b><font size="4">Hvala lepa še enkrat, predsedujoči, za besedo. </font><br>
<font size="4">	Zdi se mi, da mogoče malo izven konteksta, po vsem tem času in vmesni debati o drugih temah. Ampak k sreči je na nek način poslanec Golubović spet že naredil uvod oziroma usmeril debato v to vprašanje prenehanja mandata oziroma učinkovite sankcije v primeru kršitve pravila nezdružljivosti funkcije.</font><br>
<font size="4">	Če dovolite, poslanec Krivec, z vsem dolžnim spoštovanjem do vas in do vseh drugih poslancev in poslank, bi se vendarle želela odzvati na vaš poziv, da naj to vlada oziroma Ministrstvo za pravosodje uredi v Zakonu o integriteti in preprečevanju korupcije. Moram reči, da me je ta predlog zmedel in nekoliko tudi razburil, saj smo vendarle, kot sem tudi poudarila, imeli to ureditev predvideno v ZPK-ju, vključno s prehodnimi ureditvami z možnostjo, da bi šlo res za prehodno ureditev do celovite ureditve v Zakonu o poslancih na specifičen način, ki bi kot lex speicalis in lex posterior v vsakem primeru razveljavil do tedaj morda uveljavljeno ureditev v noveli ZPK-ja. Vendarle ste nas poslanci oziroma smo bili z ministrstva z ekipo julija vabljeni na kolegij predsednika DZ, kjer ste poslanci, vključno z vami poslanec Krivec, če se ne motim, soglasno odločili, da boste to urejali poslanci v Zakonu o poslancih in smo tudi mi na vašo željo in vašo odločitev, kajti to seveda je vaša prioriteta in pristojnost in pravica, izvzeli iz / nerazumljivo/. Če pa je sedaj ideja, da naj se to ureja v / nerazumljivo/ pa k sreči smo včeraj odločili oziroma ste odločili poslanci na Odboru za pravosodje, da se ta zakon še za nekaj časa sprejemanje zakona zamakne. In imamo tudi to še možnost urediti.</font><br>
<font size="4">	Vendarle pa je potrebno imeti neko osnovno vizijo, kako naj to sploh bo urejeno. Seveda, vi sedaj o tem razpravljate. In v zvezi s tem bi morda samo še enkrat z vladne strani, tudi predsednik KPK je to zelo jasno poudaril, še enkrat poudarila in izpostavila, da prenehanje mandata, kot tako, ni edina možna učinkovita sankcija. Stališče vlada je, da sama javna objava oziroma objava na spletni strani KPK ni učinkovita sankcija v smislu mednarodnih standardov. Tudi primerjalno pravno gledano in če gledamo analize in ocene mednarodnih organizacij, kot so GreCo, vidimo, da imajo vse države neko sankcijo, ki ni javna objava, tako imenovani »naming and shaming« ampak nekaj več.</font><br>
<font size="4">Lahko gre za kombinacijo različnih sankcij, stopnjevanje različnih »stankcij«. Kot, še enkrat, o razliki, konceptualni in vsebinski razliki med odvzemom in prenehanjem, je bilo že veliko rečenega. Tukaj biti pazljiv, gre za pravne nianse ampak biti pazljiv pri terminologiji je koristno. Pa vendarle, tudi prenehanje mandata nenazadnje ni nujno tista zadnja sankcija ali najhujša sankcija. Lahko, da je sploh ni. Lahko so manjše sankcije od odvzema glasovalnih pravic do prenehanja oziroma zamrznitve prejemanja poslanske plače ali drugih bonitet in privilegijev. Karkoli podobnega, lahko gre za stopnjevanje sankcij.</font><br>
<br>
<b><font size="4">23. TRAK: (IP) – 10.55</font></b><br>
<br>
<font size="4">	(nadaljevanje) Bi pa morda v zvezi, glede na to, da je to bilo izpostavljeno in specifično v odnosu do predlaganih amandmajev, nekaj kratkih pripomb oziroma stališč z vidika vlade vendarle podala. Mislim, da so ti, kot je tudi predsednik KPK-ja izpostavil, mislim, da so ti predlogi amandmajev dober poskus in začetek nekega reševanja. Gotovo je potreben že premislek. Večkrat smo na vseh straneh poudarili, da je potrebno konstruktivno sodelovanje vseh strani, vseh, ki se spoznajo na to področje, vključno z ustavno-pravno stroko, da se najde rešitev, ki bo ustavno-pravno vzdržna, materialno-pravno in postopkovno.</font><br>
<font size="4">	Predvsem bi tukaj mogoče v zvezi s predlogom oziroma amandmajem, predlaganim amandmajem Nove Slovenije omenila, kot je že tudi poslanec Krivec rekel, da res išče neko rešitev oziroma neko ureditev sodnega varstva. In tudi moj problem, tako, kot predstavnice Ministrstva za pravosodje in vlade, v tem trenutku na prvi pogled je bil že ta, da gre za ureditev sodnega varstva post factum, ki je lahko izjemno problematičen, ampak ni pa to nekaj, kar je seveda nerešljivo, ane. Treba se je usesti in najti to rešitev. Jaz sem prepričana, da vendarle, če se usede skupaj tudi skupina ustavno-pravnih strokovnjakov v tej državi, da ne gre za atomsko fiziko in zadevo, ki ni rešljiva, gotovo gre za dober začetek. </font><br>
<font size="4">	Tisto, na kar pa bi mogoče, če dovolite, s spoštovanjem v zaključku vendarle še enkrat izpostavila. Rešitev, pri kateri se zaradi tega, ker neka sankcija ni primerno postopkovno urejena, zato ta sankcija enostavno izključi v celoti, me spominja na tisto parabolo, kjer greš rušiti hišo zato, da bi popravil napeljavo. Tako da morda iz tega vidika še enkrat vabim k premisleku, k premisleku tudi s te perspektive, da, kaj pravzaprav bi pomenilo, da se ta sankcija oziroma kakršna koli učinkovita sankcija sedaj izvzame iz ureditve pa čez nekaj časa, leto dni, leto in pol, ko bo rešitev premišljena, spet vrne. Kaj to pomeni za nenazadnje enakost obravnave poslancev, tistih poslancev v vmesnem obdobju. Kaj to pomeni kot neka stimulacija morda celo? Ker nenazadnje, kot ste sami rekli, lahko imamo idealno normativno ureditev, pa bodo verjetno vedno zmeraj se našli tudi posamezniki, ki pač ne bodo sledili niti nekim etičnim standardom in ne nazadnje morda tudi ne normativnim formalnim pravilom. Ampak vendarle, to je že povsem druga debata.</font><br>
<font size="4">	Jaz vseeno v imenu vlade s tega stališča vabim k ponovnemu premisleku o tem, da se kakor ta sankcija v celoti izključi namesto tega, da bi se premislilo o neki konkretni rešitvi. Kajti to je tudi tisto, kar so ustavni pravniki, je skupina ustavnih pravnikov izpostavljala. Ne, da je samo prenehanje mandata tak problem, ampak problem je ta, da ni ustrezno podrobno urejeno. Nenazadnje pa lahko najdete tudi, kot rečeno, rešitev, ki ni prenehanje mandata, ampak neka milejša, pa še vedno učinkovita sankcija. </font><br>
<font size="4">	Hvala za pozornost, za ves ta čas, želim vam srečno roko pri pisanju tega zakona.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala lepa. </font><br>
<font size="4">Zdaj ima pa besedo kolega Jožef Horvat.</font><br>
<font size="4">Izvoli.</font><br>
<br>
<b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. </font><br>
<font size="4">S kolegom Matjažem Hanom sva politična konkurenta, ampak velikokrat imava skupna stališča. Cenim izjemno, ker brez dlake na jeziku pove tisto, kar je prav, ne tisto, kar je všečno. Sicer pri nas ni take navade, bi me, predsednik, vi najbrž okarali, če bi mu po njegovi razpravi zaploskal. </font><br>
<font size="4">Seveda se pa v kakšnih drugih vprašanjih seveda tudi politično razhajava. Ampak za razpravo sem se prijavil, potem ko je kolega Vatovec, ki je zelo delaven poslanec, povedal, da, ja radi bi imeli stanovanje, zdaj bi pa radi še kilometrino, ne. To se v javnosti zelo dobro prime. Super, to je privilegij, rečeš. Poslanec ima samo pravico do stanovanja. Ja, res je, kot je povedal kolega Matjaž Han, jaz to pravico imam, od naše hiše, od mojega doma, do te hiše, Šubičeva 4, je točno 200 kilometrov. Se ne vozim vsak dan, ker ne bi potem mogel opravljati dela. Kapo dol Matjažu, ki se vozi in je izpostavljen smrtni nevarnosti na cesti vsak dan, toliko in toliko kilometrov. Pa tudi drugi ste, da ne bom zdaj samo Matjaža izpostavljal.</font><br>
<font size="4">V tem pogledu sem jaz zelo hvaležen, da imam sploh to pravico do stanovanja, ampak to je pravica. Meni država ne daje stanovanja, jaz plačam vse stroške, pa ne jamram. Tudi NUSZ, ki je štirikrat večji kot za mojo relativno veliko hišo doma v Prekmurju, okrog 100 evrov, pa stroški ogrevanja so večji kot za mojo hišo doma, 250 kvadratov doma ogrevam. Toliko o tem, pa ne jamram, ne jamram, ker to potrebujem in zato to moram plačati</font><br>
<br>
<b><font size="4">24. TRAK: (KŽ) – 11.00</font></b><br>
<br>
<b><font size="4">	</font></b><font size="4">(nadaljevanje) in se samo sprašujem, ali je prav, da se jaz sklicujem na enako obravnavo poslancev, ki prihajamo iz periferije za enkrat še vedo slovenske, ali pa tisti, ki prihajajo, prihajate iz Ljubljane. Ali lahko jaz zahtevam enako obravnavo? Ne morem zahtevati, okej ne morem, vredu. Torej je to ustavno sporno. Torej tisti, ki prihajamo iz periferije pač nimamo takšnih pogojev za opravljanje poslanske funkcij, kot tisti ki prihajajo iz centra. Živela centralizirana država.</font><br>
<font size="4">	Gospa državna sekretarka je omenjala poslanski pavšal, malo ste se zmotili, poslanski pavšal ni namenjen za povračilo potnih stroškov, je pa namenjen za delo v volilni enoti. Vsa ta leta, kolikor sem tukaj in tudi moji kolegi in kolegice, dajemo poročilo o porabi sredstev, ki se jim reče poslanski pavšal. Tako da, dobro je da je tu kolega Han, na katerega sem prepričan, da tudi slovenska javnost nekaj da, da je predstavil pravzaprav kakšne privilegije, v narekovaju, imamo mi poslanci. Nobeden, nobeden se ne bojuje, bori za privilegije. </font><br>
<font size="4">Želimo samo neko povsem normalno uredite, poznam poslanca, ki je rekel, ko bom šel v penzion bom tožil državo, zaradi ne povračila potnih stroškov. Zdaj da sem čisto konkreten, kakšna kilometrina, ja kilometrina mogoče ponesrečen izraz, ker vsak zdaj vidi, da bo tukaj ne vem koliko denarja, ne vemo koliko bo. To bo urejal pravilnik, to ne ureja zakon.</font><br>
<font size="4">Absolutno pa tukaj podpiram, spet Matjaža Hana, ker smo že imeli debato, da se dajemo poslanci, ki smo javne osebe, kar pomeni, da mora javnost vedeti za mene, vsako minuto, 24 ur na dan, 7 dni na teden, kje sem in kaj delam. Dajmo se registrirati. Tu ni nobena investicija za to hišo, mogoče dva tedna za programerje. Saj imamo, imamo pametne kartice, infrastrukturo, samo se prilagodi, adaptira se aplikacija in dajmo to, to pristnost, priznano prisotnost potem uporabiti pri plači in seveda tudi pri stroških povezanih z delom, malica, potni stroški itd. To absolutno podpiram in to se vse da urediti. To ne rabimo urejati v zakonu, damo to urediti v tem pravilniku, kjer bo tudi kilometrina oz. bolje rečeno povračilo stroškov v zvezi prihodom na delo in z odhodom z dela. Kar se mene zadeva, ki prihajam enkrat, pravilo enkrat, dvakrat, včasih tudi trikrat iz Prekmurja sem, pa tudi tolikokrat domov, da ne bo kdaj kdo mislil, da zdaj pa Horvat dobi kilometrino vsak dan za 400 kilometrov. Dajte do! Enkrat na teden,čeprav grem, zdaj ne dobim nič. Zdaj ne dobim nič, zato sem tukaj prej mahal s plačilno listo. Marsikdo misli, jah to, to… nič ne dobimo. </font><br>
<font size="4">In pod črto, zdaj pa v številkah. Poslanec, ki prihaja iz periferije v primerjavi z poslancem iz Ljubljane, pač vsi ne moremo tukaj živeti, ima na mandat dobrih 30.000 tisoč evrov stroškov za opravljanje funkcije, okej. Pokažem s registratorji, s plačilnimi listami, ne vem sploh za kaj imamo zaprte kuverte, brez veze, saj se plače poslancev, ve kakšne so, lahko pa vsakemu kdajkoli novinarju, kateremukoli pokažem, pa še mimogrede nisem šel v politiko zardi plače, ko sem bil v gospodarstvu sem imel, mimo grede, malo višjo. Pa kvaliteto življenje, takšno kot se reče življenje z družino. </font><br>
<font size="4">Zdaj tega jaz ne poznam, ne poznam tega, tako kot je kolega Matjaž povedal. Mi naj bi bili družini prijazna hiša in o tem bom pa malo več govoril pri amandmaju Nove Slovenije k šestemu členu, le pridemo do tja.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Zdaj ima besedo Maša Kociper.</font><br>
<font size="4">Izvolite Maša, besedo imate.</font><br>
<br>
<b><font size="4">MAŠA KOCIPER (PS SAB): </font></b><font size="4">Hvala lepa.</font><br>
<font size="4">Morda bi začela tako, da bi ob koncu razprave spoštovanega kolega Horvata, ki je bila zanimiva, škoda da ne boste podprli zakona, če tako razmišljate. Danes sem prebrala v medijih, da nas NSi ne bo podprla zakona. / oglašanje iz dvorane/ napačno.</font><br>
<font size="4">Kakorkoli, jaz sem se prijavila k razpravi, ker bi rada</font><br>
<b><font size="4">	</font></b><br>
<b><font size="4">25. TRAK: (IP) – 11.05</font></b><br>
<br>
<font size="4">	(nadaljevanje) razpravljala o amandmajih k prvemu členu. Ampak glede na zanimivo in sočno razpravo, ki se je razvila, bom vseeno nekaj besed rekla tudi statusu poslanca.</font><br>
<font size="4">	Govorim tukaj zlasti in predvsem, vedno ko govorim, govorim za ljudi, ker smo za to tukaj, ker predstavljamo volivce. Bi pa morda začela s tem, da bi rekla, da je plača povprečnega poslanca okrog 2 tisoč 200, 2 tisoč 300 evrov neto. Neto. To povem zato, ker mediji zelo velikokrat govorijo o plačah poslancev, pa se jim včasih zgodi, da ne rečejo bruto, in potem ljudje živijo v veri, da je bruto znesek neto znesek. 2 tisoč 200 evrov, 2 tisoč 300 je plača poslanca neto.</font><br>
<font size="4">	Govorim o neto plači, ne me prosim popravljati, bosta potem se javila k besedi. Jaz sem zlasti vedno prepričana, da bi se morali vsi skupaj, ne samo mi poslanci, ampak tudi kot družba, truditi, da bi najvišji funkcionarji v tej državi uživali več spoštovanja. Tudi to je ena od oblik spoštovanja lastne države in lastne državnosti. Pa žal vemo, da ni tako, tako kot je povedal Matjaž, številni ljudje mislijo, ne samo, da bi bilo treba poslanske plače zmanjšati, ampak jih celo ukiniti oziroma poslanci naj celo plačajo, da so lahko poslanci. Okej. To je seveda popularno razmišljanje, ampak ali to pomeni, da vsi ti ljudje mislijo, da se vrnemo v enostrankarski sistem z drugačnim načinom, ne, pa še tam so bili neke vrste poslanci, ali bi ti ljudje diktaturo, v kateri ni poslancev, ali bi monarhijo s kraljico.</font><br>
<font size="4">	Kaj od tega bi? Ampak vse normalne države po svetu pač imajo poslance. In tudi naša država jih ima. In večinoma teh držav po svetu, s katerimi se mi radi pohvalimo, ima položaj poslanca bistveno bolje urejen, bistveno bolje urejen, kot je urejen pri nas. Če kdo misli, da govorim na pamet, naj pogleda študijo, ki jo je opravila raziskovalna služba tega Državnega zbora, kjer je primerjala bonitete poslancev. Tudi po prenehanju mandata praktično nikjer ni poslanec v tako slabi situaciji, kot je pri nas, ko bi se ljudem najboljše zdelo, da poslanec ne bi nikoli več dobil nobene službe, pa še na Zavod za brezposelne ne bi smel iti, ker tudi tisto nadomestilo mu ne pripada. To bi si nekateri želeli.</font><br>
<font size="4">	Zaradi tega me tudi izjemno moti vse, vsi premiki položaja poslanca proti navadnemu uradniku in primerjanje z nekimi uradniki. Poslanec je ena od treh funkcij poleg župana in predsednika države, ki je neposredno izvoljiva. In mislim, da poleg predsednika države tudi, od teh treh funkcij, najbolj izpostavljena. Od trenutka, ko se začnejo volitve, volilni procesi, ko si objavljen z vsemi podatki, ko se začne volilni boj, ko vsi mediji objavijo, kdo je bil izvoljen z vsemi podatki o tebi, o hiši, tako naprej. In ko začnejo vsi mediji veselo iskati in iskati, kje bodo našli kakšno napako pa kakšno, ne kaznivo dejanje, to hvala bogu, če najdejo, ampak kakšno napako, ki si jo naredil pri svojem delu, ker ti bi moral biti star 40 let pa tabula rasa pa nikoli narediti nič narobe, da si lahko poslanec.</font><br>
<font size="4">	Vsak, ki dela, pa greši. In od tistega trenutka, ko si izvoljen, moraš paziti, kje greš čez cesto, kaj narediš in skoz si podvržen eni kontroli. In ne samo kontroli, kar je prav, tudi žalitvam. Meni moji prijatelji rečejo, Maša, pa kako ti to zdržiš, kako zdržiš vse te napise na Facebooku, na Twitterju, vse te žalitve, vsa ta poniževanja, norčevanja iz tvojega videza, izobrazbe, vsega tega. Vse to je poslanec. Vse to je poslanec. Za razliko od nekoga, tudi v državni upravi, kot je pač Matjaž izpostavil, morda je komu tudi krivico naredil, ki ni bil neposredno izvoljen, ampak je bil pač, ne, dokaj po tiho na neko mesto direktorja, direktorata ali pa državnega sekretarja imenovan, pod mnogo manjšim javnim pritiskom. In tako naprej.</font><br>
<font size="4">	Skratka, kar hočem povedati, zelo me moti to dodatno nižanje</font><br>
<br>
<b><font size="4">26. TRAK: (VP) - 11.10</font></b><br>
<br>
<font size="4">	(nadaljevanje) položaja poslanca in približevanje proti nekemu navadnemu uradniku. Ker poslanec je po ustavi varovana funkcija, neposredno izvoljen predstavnik tistih volivcev, ki so ga izvolili. V tem smislu mi ni všeč varianta v tem zakonu za katero so se dogovorili kolegi poslanci, v zvezi z kilometrino. Jaz se v to nisem veliko vtikala, ker sem z Ljubljane, se mi zdi, da nimam pravice, ker ne poznam tega področja.</font><br>
<font size="4">Ne poznam vaših konkretnih stroškov, ampak s tem, ko se bomo začeli pa še štempljati, smo se pa res približali na raven navadnega uradnika. Ampak po drugi strani se pa zavedam, da so pa tudi ljudje, jaz jih vidim, tudi vem, za katere gre, ki jih ni v parlament, tako, kot je povedal Matjaž. Ampak bi rada izrecno poudarila, za ljudi zopet, da jih ni veliko. Ni jih veliko. Vsaj 80 % v to kategorijo ne sodi. Potem imamo pa še 20 %, potem jih imamo pa od teh dvajset 5 takih, k jih pa res redko vidimo. In vsi med nami vemo, kdo so. In za tiste pa res ni pravično, da dobivajo vsa nadomestila, ne glede na to ali so prisotni ali ne. </font><br>
<font size="4">	Skratka v tej državi smo šli v tej borbi proti funkcionarjem čez vse neke meje razuma. To, da en minister, ki dela od jutra do večera, si ne sme privoščiti, da njegov šofer, ki je itak zaposlen za nedoločen čas in itak dobi plačo in je itak tam v službi neko določeno število ur, ne more peljati violine popoldne temu ministru in mora minister in to je eden od razlogov za odstop – pa kam smo mi prišli? Ali pa to, da ministri ne smejo s službenimi vozili se hoditi v službo ampak se morajo s svojim avtom pripeljati v službo, pa tam šele dobijo službeni avto. Medtem, ko nekateri državni uradniki pa se lahko. Kaj se mi sploh, zakaj imamo mi sploh državo? Če ne znamo niti najvišjih simbolov države ceniti. Ker to je simbol države, je poslanec. </font><br>
<font size="4">	Ampak glej, tudi ta moja debata seveda ne bo na neko blazno odobravanje ljudi naletela in tako naprej. Gotovo se bo kdo iz nje ponorčeval ampak tako razmišljam in tako se mi je zdelo pomembno, da povem. Zato, ker vse to vodi v izrazito negativno selekcijo. In država, ki ima slabe najvišje predstavnike, ima slabo vodenje. In slabo vodenje se odraža v slabi kvaliteti dela države. In čeprav je povsod v življenju, da so taki in taki, tudi v parlamentu, tudi v državni upravi, bi se morali vsi skupaj prizadevati, da bi te najvišje, najpomembnejše funkcije – samo 90 nas je, v Italiji jih je bilo 630 včeraj – spodbujale k temu, da bi se najuspešnejši posamezniki za neko obdobje svojega življenja odločili za to funkcijo in poskušali iz svojega znanja, iz svoje izkušnje, iz svoje osebne integritete in ugleda, nekaj spremeniti. Mi pa poskušamo vse skupaj degradirati na nekega brezveznega uradnička, ki mu je treba vse bonitete pobrati in se čim bolj delati norca iz njega. To bi mi radi naredili za poslanca.</font><br>
<font size="4">	Ampak, da se zdaj vrnem k temu, zakaj sem se sploh javila h razpravi. To je amandmajem k prvemu členu. Pred sabo imam 2 amandmaja NSi in Levice, oba se nanašata na možnost odvzema, ne odvzema, pardon, prenehanja funkcije poslanca. Na vse, kar je bilo povedano, bi povedala še tole, da je tudi za mnogo boljši amandma, ki bo sedaj prišel na mizo, Zakonodajno-pravna služba imela pomisleke in jih bo verjetno povedala. Ampak amandma, ki ga je za koalicijsko usklajevanje, po dogovoru koalicijskih strank, pripravil LMŠ, je mnogo boljši, po mojem mnenju, od obeh teh amandmajev, ki so pred nami. Ker se morda Zakonodajno-pravna služba opredeljuje, kateri je boljši in kateri je slabši – jaz, kot poslanka, imam pa to isto pravico pa, kar gre nekaterim zelo na živce, če poudarim, isto vrsto in stopnjo izobrazbe, kot Zakonodajno-pravna služba, mi dovolite, da povem, zakaj mislim, da je boljši ta, ki ga LMŠ predlaga.</font><br>
<font size="4">	Pri amandmaju NSi vidim kar nekaj problemov, predvsem, kot ga jaz razumem zdaj po tem branju, šele danes smo ga dobili, nadaljuje s to prakso avtomatskega prenehanja mandata </font><br>
<br>
<b><font size="4">27. TRAK: (IP) – 11.15</font></b><br>
<br>
<font size="4">	(nadaljevanje) ob ugotovitvi ne, dejstva, da ni prenehal opravljati funkcije, ki ni združljiva s funkcijo poslanca. Niti se v tem smislu ne nanaša na določbe Zakona o integriteti in preprečevanju korupcije, da bi bili ti dve ureditvi usklajeni. Se pravi, ta rešitev v bistvu nič kaj ne nadgrajuje obstoječe rešitve, za katero smo pa res že v praksi ugotovili, da ni okej.</font><br>
<font size="4">	Tudi ne razumem pri tem amandmaju NSi tretjega odstavka devetega člena, ki pravi: poslancu ne preneha mandat v primeru iz tretje alineje prvega odstavka tega člena, če Državni zbor sklene, da lahko upravlja poslansko funkcijo. Če pogledam tretjo alinejo je to: če je s pravnomočno sodbo obsojen na nepogojno kazen zapora, daljšo od šest let. Se pravi, v vseh drugih primerih alinej mu preneha funkcija avtomatsko, če pa je pravnomočno obsojen, pa lahko Državni zbor sklene, to verjetno niste tako mislili, to je verjetno napaka. </font><br>
<font size="4">	Ker potem, v naslednjem odstavku se pa potem ne navezujete več samo na tretjo alinejo, ampak tudi na četrto, in uvajate neko novo ureditev, ki uvaja post festum pravno varstvo, o tem je bilo tudi že nekaj povedano. In to je ustavno sodišče reklo, da je neustrezno, ker zlasti pravno varstvo je treba ustrezno opredeliti.</font><br>
<font size="4">	Pri amandmaju Levice, ki se mi zdi boljši, se mi zdi zlasti to, da terminologija ni ustrezna in tudi ni skladna z Zakonom o integriteti, zato ker govori o obvestilu KPK, ki niti v zakonu, to se, zdaj tega zakona nisem vmes gledala, ker sem razpravo poslušala, zakon, kolikor razumem, sploh ne govori o obvestilu, ampak govori potem samo o javni objavi. Se pravi, že tu ni neke te prave povezave, tako da v tem smislu je mandat, v tem smislu je amandma, ki ga je za amandma odbora zdaj predlagala LMŠ in o katerem smo se pogovarjali, koalicija, mnogo bolj dorečen, kot sta ta dva.</font><br>
<font size="4">	Ne rešuje še vedno tudi tisti amandma glavnega problema, kaj je s postopkom v Državnem zboru. Pa bom povedala situacijo. KPK je že v obstoječem postopku, in ne samo v tem, narobe odločil o eni zadevi, to sem prepričana, to so povedali tudi pravni strokovnjaki. In sicer je pri nezdružljivosti gospoda Horvata rekel, da je njegova funkcija poslanca nezdružljiva s funkcijo, ki jo opravlja kot predstavnik madžarske narodne skupnosti. To je tako, kot da bi rekli, da je funkcija, da je, ne vem, funkcija Mateja Tonina, ki je predsednik politične stranke, nezdružljiva s funkcijo poslanca. Tako približno. In na tako ugotovitev KPK, bi po ureditvi, ki jo vsi trije amandmaji imajo, avtomatsko vezali ugotovitveni sklep. Samo to opozarjam. S tem, pardon, pri LMŠ imajo pravno varstvo na ugotovitev KPK. To pa je ta bistvena razlika. </font><br>
<font size="4">	Tako da čudim se tudi razpravi državne sekretarke, ki poziva, na pravosodju, ki poziva k iskanju rešitve v smislu, to je bilo njeno začetno izvajanje, v smislu prenehanja mandata, pri čemer so ustavni pravniki jasno povedali, da je prenehanje mandata, jaz sem bila, mislim da edina med vami, na tem sestanku z ustavnimi pravniki, da je prenehanje mandata možno samo, če je urejeno v Zakonu o poslancih in da mora biti javno, jasno zagotovljeno pravno varstvo.</font><br>
<font size="4">	Strinjam se pa z njeno razpravo v delu, da je pa morda smiselno, dokler se ne razreši ta dilema, predsednik, težko govorim, če vsi povsod se pogovarjajo. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Samo malo, ja. Tišina. Spoštovanje do govornika.</font><br>
<font size="4">Izvoli. </font><br>
<font size="4">	</font><br>
<font size="4">	</font><b><font size="4">MAŠA KOCIPER (PS SAB): </font></b><font size="4">Je pa težko, da je pa treba, se pa strinjam s to opcijo, da lahko iščemo tudi kakšne druge rešitve, kot je na primer odvzem glasovalnih pravic, to se mi zdi pa, da je zelo huda sankcija za poslanca, ki ne bi upošteval pač teh določb o nezdružljivosti funkcije. Kolega Zorčič je predlagal odvzem plače, hipotetično bi lahko imel ta isti poslanec zelo dobro plačo kot direktor in ga odvzem plače ne bi tangiral, bi ga pa tangiral, ker zato pa je takoj, če pa bi imel odvzem glasovalnih pravic. Tako da, se mi zdi ta razmislek v tej zvezi zelo dober.</font><br>
<font size="4">	Bom zaključila s tem, da še enkrat poudarim, za tiste, ki ne veste, ali pa se delate, da ne veste,</font><br>
<br>
<b><font size="4">28. TRAK: (KŽ) – 11.20</font></b><br>
<br>
<b><font size="4">	</font></b><font size="4">(nadaljevanje) da ta poskus v Državnem zboru kako ustavno skladno ureditev, vprašanje poteka že več mesecev in jaz osebno sem bila na sestanku z ustavnimi sodniki, ki so rekli, da je to zelo zapleten postopke in je potrebno si vzeti čas in spremeniti vsaj tri zakone, vključno z Zakonom o Ustavnem sodišču.</font><br>
<font size="4">	Zato razni taki pozivi, joj lahko bi to, sej vendar se da, saj veste, da se da… seveda se da! Ampak zahteva čas in takrat smo bili nekako načelno zmenjeni, da sprejmemo ta zakon in potem unesemo še spremembo, ki jo bodo dorekli ustavni pravniki, ampak veste kaj, ob zaključku te razprave, tudi jaz ne bom populistično se pustila zmerjati v tem smislu, da nočem, da imamo poslanci sankcije, hočem. Mi je pa izredno mrzko, da sprejemam rešitve za katere so vnaprej jasne, da so ustavno pravno sporne, in za vse tri mislim, da so, mimogrede, za vse tri. Od vseh treh pa še enkrat poudarjam, da je najbolj dorečena, po mojem mnenju, rešitev, ki jo predlaga LMŠ.</font><br>
<font size="4">	Hvala.</font><br>
<br>
<b><font size="4">	PREDSEDNIK IVAN HRŠAK: </font></b><font size="4">Hvala.</font><br>
<font size="4">Zdaj ima besedo Nataša Sukič.</font><br>
<font size="4">Replika, Jožef Horvat.</font><br>
<br>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik.</font><br>
<font size="4">/ oglašanje iz dvorane/ sej, v večji meri se strinjam z razpravo kolegice Maše Kociper. V začetku me je, name direktno naslovila vprašanje, zakaj pa potem Nova Slovenije ne podpira Zakona o poslancih, ker da je to prebrala v medijih… jaz ne vem, moram priznati, da še danes nisem jih imel časa pregledati, ker še nihče ni povedal stališča kako bo poslanska skupina glasovala, potem bom jaz. Ker me je kolegica Maša k temu izzvala.</font><br>
<font size="4">	Stališče Poslanske skupine Nove Slovenije je jasno. V kolikor ne bo kvalitetnejših rešitev za prvi člen in šesti člen, to kar smo amandmirali, pa ne točno po našem, ker razumem stališče Zakonodajno-pravne službe, vendar sedaj vidim, da so kar trije ali celo več poskusov, da želimo tukaj narediti, torej v kolikor ne bo izboljšave prvega in šestega člena potem zakona ne bomo podprli, zelo jasno povem, da nam ne bi kdo, recimo kolegica Maša očitala, da bomo mi zakon podprli zaradi tega, ker se menda materialno pravne zadeve za poslance izboljšujejo, toliko o tem.</font><br>
<br>
<font size="4"> 	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Sedaj ima besedo Nataša Sukič.</font><br>
<br>
<b><font size="4">	NATAŠA SUKIČ (PS Levica): </font></b><font size="4">Hvala za besedo. </font><br>
<font size="4">Zdaj poslušam to razpravo in dejansko se lahko z marsičem strinjam, ne glede na to kdo je to izrekel, iz opozicije, iz koalicije ali pa moj poslanski kolega Matej Vatovec.</font><br>
<font size="4">	Ampak kaj kaže, da naša razprava, kaže točno to, kar je bilo danes, na nek način že tu7kaj duhovito komentirano, in sicer da rušimo hišo, da bi popravili napeljavo. Se pravi, poglejte, če vidimo, da imamo zdaj na mizi že štiri amandmaje samo v zvezi s členom, s prvim členom, ki se dotika, torej nezdružljivosti funkcije poslanca z drugimi funkcijam in dejavnostmi je jasno, da ta zakon kot tak, je pač ta trenutek za enkrat toliko ne dodelan, da je dejansko ne primeren, zato da se ga obravnava v Državnem zboru in po možnosti sprejme.</font><br>
<font size="4">	In tukaj, se trudimo ves čas iskati neke rešitve, ena je morda boljša, se bolj približuje neki optimalni rešitvi, vendar nobena se očitno ni približala. Recimo samo če pokomentiram ta predlog, se mu odvzame recimo plača, potem je kolegica Kociper rekla, da je bolje odvzeti glasovalne pravice, jaz bi rekla bolje je vzeti oboje in plače in glasovalne pravice, ampak to še zmeraj ne rešuje, v bistvu bistva, za kaj so te funkcije nezdružljive, bistvo je v konfliktu interesov, v zamejitvi možnosti, recimo potencialnih koruptivnih dejanja, možnosti da ti od znotraj pritiskaš in dosegaš nekatere zadeve, ki jih od zunaj ne bi imel na ta način možnost, in zato gre, zato je tudi Zakon o integriteti in preprečevanju korupcije, tisti ki </font><br>
<br>
<b><font size="4">29. TRAK: (VP) - 11.25</font></b><br>
<br>
<font size="4">	(nadaljevanje) se dotika tega vprašanja. Že samo to je dovoljšen razlog, da mislim, da bi bilo zelo modro od nas, da ne hitimo in na koncu ne naredimo še večje zmešnjave in tudi morda škode. To je ena stvar.</font><br>
<font size="4">	Druga stvar je, da se danes nismo dotaknili, zdaj smo se zelo razburili glede teh kilometrin, v redu, nismo se pa recimo dotaknili tega, da naj bi poslanci oziroma poslanci oziroma poslanka tudi, če nebi bil še 6 mesecev preteklo od izvolitve, bil oziroma bila upravičena do nekega nadomestila za torej opravljanje mandata v dobi 6 mesecev po prenehanju tega. Se pravi, če jaz pridem v DZ, kot izvoljena poslanka in ne vem, to je sedaj zelo karikirano rečeno, naslednji dan se mi preneha ta funkcija, sem samo 1 dan poslanka, bom torej 6 mesecev dobivala to nadomestilo. In to je recimo tudi izjemno, mislim, to je popolnoma, v bistvu je že kar absurdno. Ampak danes o temu nismo govorili pa recimo tudi to je zelo slaba stvar v tem predlogu zakona. In ne razumem, o tem mislim, da bi morali še opraviti temeljito razpravo in ugotoviti, da to dejansko ni v redu. </font><br>
<font size="4">	Zdaj, bom samo toliko komentirala – rekli boste, da smo v Levici spet populisti ampak poglejte. Že cel teden se ukvarjamo z nekimi zakoni, mislim, zelo občutljiv trenutek je, da takole rečem. Navsezadnje gre za nek zakon, ki daje pečat ali pa neko sliko in ki bo prispeval ali pa ne k dvigu ali pa nižanju ugleda poslank in poslancev oziroma posledično državnega zbora, no. In če se mi lotevamo nekega zakona, ki je tako nedodelan, tako nepripravljen, v trenutku, ko smo pred nekaj dnevi smo izvedli neke reze v socialne pravice najranljivejših, logično, da potem v javnosti se sproži občutek – poslanci si višajo privilegije, dvigajo privilegije, nas reveže pa režejo. Že samo to, momentum, moment ni primeren za kaj takega. Sploh pa ne pri tako slabo pripravljenem, kot smo zdajle dokazali, zakonu. Ker to, da je slabo pripravljen, če ne drugega, torej 4 amandmaji, ki so ta trenutek na mizi, pa noben  ne rešuje zadeve, v redu, pričajo o tem, kako ni pripravljen. Zato bi bilo zelo, zelo smiselno, da na tem zakonu še delamo in ga potem, ko bo enkrat do te mere usklajen in najboljše bi bilo, da bi se pod njega podpisali vsi poslanci, ker to bi dalo ugled državnemu zboru ne pa, da se eni absolutno pod tak zakon ne moremo podpisati. </font><br>
<font size="4">Res bi prosila glejte, spoštovani predsedujoči, res je moteče to, da se ne posluša razprave pa da se ves čas moti razpravo s tem. </font><br>
<br>
<b><font size="4">PREDSEDNIK IVAN HRŠAK: </font></b><font size="4">Malo tišine prosim, no.</font><br>
<br>
<b><font size="4">NATAŠA SUKIČ (PS Levica): </font></b><font size="4">Potem je bolje, da sploh ne razpravljamo več, ker nima smisla. </font><br>
<font size="4">Ampak poglejte, res, sami smo danes jasno pokazali, da ta zakon potrebuje še, da se dela na njemu ne pa, da se ga zdajle porine na sejo državnega zbora in morebitno sprejetje celo.</font><br>
<font size="4">Tako, da hvala zaenkrat.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala.</font><br>
<font size="4">Zdaj ima besedo vodja Zakonodajno-pravne službe gospa Nataša Voršič.</font><br>
<font size="4">Izvolite.</font><br>
<br>
<b><font size="4">NATAŠA VORŠIČ: </font></b><font size="4">Hvala lepa za besedo.</font><br>
<font size="4">Mislim, da je prav, da se opredelimo tudi do tretjega amandmaja. In sicer s pravnega vidika. Pravzaprav lahko damo oceno, da so vsi trije amandmaji ustavno sporni, tudi amandma LMŠ.</font><br>
<font size="4">In sicer prvič z vidika razmerja do ZIntPK. In sicer namen amandmaja je, da drugače ureja vprašanje integritete, kot sam zakon o integriteti, kar pomeni ponovno vzpostavitev kolizije med obema zakonoma.</font><br>
<font size="4">Kar se pa tiče drugega pravnega vprašanja pa posebej opozarjam, glede sodnega varstva je v amandmaju predvideno sodno varstvo z ustavno pritožbo in pa iz obrazložitve izhaja, da naj bi bilo to v postopku upravnega spora. Rada bi povedala, da je tak predlog v direktnem nasprotju z odločbo ustavnega sodišča, ki je izrecno odločilo,</font><br>
<br>
<b><font size="4">30. TRAK: (IP) – 11.30</font></b><br>
<br>
<font size="4">	(nadaljevanje) da sodnega varstva v postopku mandatnega spora ni mogoče zagotoviti z ustavno pritožbo. Prav tako je ustavno sodišče izrecno izključilo upravni spor v postopku tega sodnega varstva.</font><br>
<font size="4">	Da bo mogoče pravna situacija bolj jasna, je treba poudariti, da je ustavno sodišče tudi zapisalo, da učinkovitega sodnega varstva v teh sporih, torej v posebnem mandatnem sporu, ne zagotavlja noben drug zakon. To pomeni, da bo potrebno za realizacijo odločbe ustavnega sodišča kreirati povsem novo sodno varstvo v pravnem redu Republike Slovenije. Tega seveda ni mogoče v enem členu in tega tudi ni mogoče v Zakonu o poslancih.</font><br>
<font size="4">Hvala.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Zdaj ima kolega Danijel Krivec repliko na Sukičevo - se opravičujem, ker sem spregledal prej.</font><br>
<br>
<b><font size="4">	DANIJEL KRIVEC (PS SDS):</font></b><font size="4"> Nič hudega.</font><br>
<font size="4">Jaz sem hotel gospo Sukičevo samo opozoriti, da se je v bistvu zakon pripravljal v trenutku, ko ta člen, o katerem se toliko zdaj govori in se v bistvu išče neka ad hoc rešitev, sploh še ni bil problem.</font><br>
<font size="4">Tisti, ki ste sodelovali v tej delovni skupini, veste, da smo se ukvarjali v glavnem s tem, kako razrešiti, bi rekel, »zazujfane« zadeve, ki so povzročale neenakost med poslanci. In do trenutka, ko se je pojavil primer tako imenovanih Horvat, mi ni ta člen sploh nismo se ukvarjali s tem členom, nihče ni bil na to pozoren, nihče na to ni dal nobene pozornosti in noben od poslancev in poslanskih skupin ni imel nobene želje, da se ta sankcija, za katero smo mislili, da je učinkovita, kakorkoli spreminja, odpravlja ali pa, ne vem. Nihče o tem sploh ni debate vodil. Do trenutka, ko se je pojavil primer Horvat. Takrat so pa vsi pravniki rekli, da zadeva ne funkcionira. Mi smo bili tudi prepričani, da smo pod ingerenco komisije za preprečevanje korupcije, pa so takrat pravniki rekli, da dva zakona obstajata za nas. </font><br>
<font size="4">In se je pojavila ta dilema o tej pravni nedorečenosti. In zdaj vi, navkljub temu, da je bilo povedano s strani, bi rekel, pravnikov, da ta zadeva ni tako enostavna in ni tako enostavno rešljiva, poskušate z nekim amandmajem zadevo rešit. Ne zavajati javnosti, da smo si mi želeli neke stvari, bi rekel, odložiti ali pa ne urediti. Vendar je ta problem tako kompleksen, kar vsi poudarjajo, da ga ne moremo rešiti z enim amandmajem v obstoječem zakonu. In dejstvo je, da se mi s tem v začetku, ko smo ta zakon poskušali urediti, nismo niti ukvarjali. Do trenutka, ko so pravniki rekli, da ta zadeva ni urejena. Kasneje pa se je pojavilo toliko vprašanj in toliko različnih mnenj ustavnih pravnikov, da zadeve ne moremo rešiti tako, da prinesemo en amandma in rečemo, zadeva je odprta, do naslednje obravnave bo pa to rešeno. Jaz upam, da se vsi poslanci tega zavedate. </font><br>
<font size="4">In, mislim, da je nekorektno, da mi kot poslanci vlagamo amandmaje, za katere nam službe povedo, da so ustavne sporne. Jaz mislim, da s tem degradiramo tudi svojo funkcijo. Saj to niso navadni državljani, vseeno vemo, kaj neko pravno mnenje pove, in to moramo pač spoštovati. Nikomur ni v interesu, da se neke sankcije ne uredijo, vendar na način, da bo to funkcionirali. In to nas vsi opozarjajo, vi pa tiščite z nekimi amandmaji. Mislim, da je to nekorektno in si delamo res škodo, naši funkciji in tudi Državnemu zboru. Ker ljudje bodo rekli, saj še sami ne razumete, kaj je ustavno primerno, kaj je zakonito in tako naprej.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Besedo ima kolega Jože Tanko.</font><br>
<font size="4">Izvoli. </font><br>
<br>
<b><font size="4">JOŽE TANKO (PS SDS):</font></b><font size="4"> Hvala lepa za besedo. </font><br>
<font size="4">Jaz sem mogoče tukaj med vami tisti, ki to usodo poslanskih zgodb deli najdlje časa, od leta 2000. Lahko rečem, da se je v vsakem mandatu znašel kakšen biser, ki se tudi znotraj poslanskih skupin, vsake sestave parlamenta, ki se je intenzivno ukvarjal s tako imenovanimi poslanskimi privilegiji. Jaz bi tiste, ki ta termin uporabljajo, najprej zaprosil za definicijo oziroma za opredelitev, kaj je poslanski privilegij. Je to delo v volilni enoti in pavšal, ki mu pripada, je to prevoz na delo, stroški prevoza na delo, so to stroški za prehrano, so to, ne vem, kakšni drugi stroški, za katere jaz še ne vem, da še obstajajo. Stanovanje je pravica, jaz govorim</font><br>
<br>
<b><font size="4">31. TRAK: (KŽ) – 11.35</font></b><br>
<br>
<font size="4">	(nadaljevanje) o tistem, kar imam vsi skupno, vsi imamo pavšal, vsi imamo stroške za prevoz na delo in vsi imamo stroške za prehrano. Ostalo so potem individualne zadeve. </font><br>
<font size="4">	In zdaj samo sprašujem kolege poslance, kaj od tega je privilegij? Recimo jaz sem, prihajam iz kraja Ribnica, kjer imamo približno 40 kilometrov do Ljubljane, vozim se v ugodnih razmerah, skoraj eno uro, včeraj ko je bila gneča uro štirideset, pa je samo 40 kilometrov. Zdaj pa sprašujem tiste, ki te zadeve urejate ali je prav, da se meni ne »strehne«, najcenejših variant sestavi potni strošek, kilometrina. Imam avtobus, mestni vlak pa še metni avtobus, ali je to normalno za nekoga, da pač izbira, da mora uporabiti eno do treh variant, da dobi potni strošek obračunan. </font><br>
<font size="4">	Veste, to je noro na koncu, za 40 kilometrov do Ljubljane, bi jaz mogel, če bi hotel, po PS, po minimalnih stroških priti v Državni zbor, trikrat prestopiti. Stati 15 minut na avtobusno postaji, ker so takšne linije, loviti vlak, tamle nekje na Škofljici in potem, ljubljanske postaje, še mestni avtobus do tukaj, v treh urah ne pridem jaz na delovno mesto, tri ure. Da ne govorim, kaj bi se zgodilo zvečer, ko ni ne vlaka, ne rednega avtobusa, ne nevem česar. In zdaj mi tukaj nek državni uradnik ali pa nižji državni funkcionar, kar državni sekretar, je naklad o privilegijih. Poglejte, dokler ne boste vi svojih privilegijev, k jih imate v državni upravi in a v vladi uredili, ali pa ne bomo uredili v Zakonu o vladi, do takrat je pravzaprav škandalozno, da govorite o privilegijev v poslancev in spoštovani gospodje predlagam, predlagam da se vzame v roko Zakon o vladi in Zakon o državni upravi, in da se tam točno definira komu pripada službeno vozilo in komu pripada, ne vem, bom rekel službena kartica, tam je potrebno najprej opredeliti.</font><br>
<font size="4">	 Teh uradnikov, uradnikov ali pa nižjih funkcionarjev, ki jim pripadajo bonitete in se tudi tako imenujemo, privilegiji, je ene desetkrat toliko kot poslancev v Državnem zboru, ki dobijo samo prevoz, sestavljen po najcenejši varianti in prehrano. Poglejte, to najprej uredite, zdajle sprejemamo proračun in predlaga, kolegov v koaliciji, da tam, ko so ti stroški zajeti za državne funkcionarje, da te stroške znižamo za 50 %, po vseh ministrstvih in po vseh organih v sestavi. To je ukrep. Me zanima, zakaj recimo, voljen funkcionar, ne more imeti službenega vozila, imenovan funkcionar pa ga ima lahko. Ali pa ga ima nek uradnik, tam direktor direktorata službeno vozilo z boniteto. Zakaj? Vsi ti uradniki, ko govorimo o uradniki, si lahko določijo urnik, od 7.00 do 15.00, od 6.00 do 14.00, 8.00 do 16.00 itd., 9.00 do 17.00 itd., vmes si odredijo urnik prosto in koristijo bonitete.</font><br>
<font size="4">	In jaz mislim, bom rekel sramotno, da tudi poslanci znotraj pristajamo na tako terminologijo, ko se govori o privilegijih. Me prav zanima kakšen privilegij ima Nataša Sukič, kot poslanka / oglašanje iz dvorane/ ja poglejte, ne vem, ampak jaz sem povedal kar imamo na razpolagi, tisti ki imamo priznane te splošne zadeve. </font><br>
<font size="4">	Jaz sem svoje delal, v teh 20 letih, verjetno opravil korektno, verjetno korektno. Nisem veliko manjkal, predlagal sem veliko stvari, peljal veliko stvari, tudi še sedaj</font><br>
<br>
<b><font size="4">32. TRAK: (VP) - 11.40</font></b><br>
<br>
<font size="4">	(nadaljevanje) kaj predlagam in tako naprej. Jaz bi predlagal dejansko, da se najprej ta ukrep varčevanja začne pri vladi. Da pripravite amandma in da tisti denar, ki ga bomo na ta način dobili, namenimo pri Zakonu o dohodnini, da bomo tam državljane razbremenili. Ne za poslance, pustimo to ampak, da damo v Zakon o dohodnini in tam izračunamo koliko lahko še splošno olajšavo dvignemo, koliko lahko dohodninske razrede popravimo in za koliko lahko znižamo dohodninske stopnje. To naredimo. </font><br>
<font size="4">	Pa bi res predlagal, da vsi tisti, ki govorite o nas, kot privilegirancih, najprej to razčistite to v svojih resorjih in v svojih organih v sestavi. Vsi po vrsti. Vsi po vrsti. </font><br>
<font size="4">	Zdaj, ko se sklicujete na tujo prakso… ne vem, poglejte jo. Ali pa poglejte vse od, bom rekel, višine plač poslancev ali pa kakorkoli že to imenujemo, honorarjev, če plače niso dober termin. Poglejte to v sosednji Avstriji, poglejte na Hrvaškem, Bosni. Poglejte še, kaj jim pripada tam zraven, ko ste že to študijo omenili, ki je bila narejena v kakšnem mandatu nazaj. Pa bomo sestavili to zgodbo kaj in kako je s poslanci v tej državi. Jaz se bojim, da imajo celo balkanske države bolje urejen položaj poslancev, kot je v Sloveniji. Lahko pogledate in preberete. Jaz to študijo malo poznam, mislim celo, da je bila narejena na eno od pobud, pri kateri sem sodeloval. Malo poglejte. Poglejte, kaj je v Angliji, poglejte koliko se kakšne zadeve trošijo in tako naprej. </font><br>
<font size="4">	Zdaj pa še nekaj glede teh amandmajev – prej sem rekel, da je v vsakem mandatu našla kakšna poslanska skupina, ki je takrat, ko se je govorilo o poslancih ali državnemu zboru, sprožila neko gonjo proti poslancem in tako naprej. Celo kakšni ministri, celo kakšen predsednik državnega zbora je imel take popadke. Jaz mislim, da tole, kar se zdaj dogaja z temi vlaganji amandmajev, da je, kljub opozorilu, da so ustavno sporni, da ne daje kakšnega dobrega zgleda, da smo poslanci nekaj, da smo pri svojem delu resni. Zdaj tukaj se je padlo v neko finto spet nekega preigravanja in iskanja nekih političnih pozicij – na koncu ne bo nobeden od tega nič profitiral. Ne tisti, ki to predlaga, ne tisti, ki tega ne bo sprejel. Ne bo se popravil ne status državnega zbora, status poslancev pa se bo zagotovo znižal. Status, govorim o statusu.</font><br>
<font size="4">	In poglejte, če bi bili normalni, bi vsi tisti, ki ste predlagali te amandmaje, bi jih ob opozorilu Zakonodajno-pravne službe lahko tudi umaknili. In sprejeli zakon tak, kot je. Takrat, ko bo pa ta stvar razčiščena, ko bo ta stvar razčiščena, kako se to zadevo rešiti, pa lahko pridemo z novelo zakona. In to zadevo popravimo in uredimo. Nobenega problema nebi bilo. Zdaj se pa tule na suho to preigrava, napenja, ne vem, prepričuje kaj bi bilo in kako bi bilo. V resici bo pa iz tega, kar se bo morda zgodilo s temi amandmaji, če se bodo sprejeli, samo zakon poslabšalo. 5 ali 6 mesecev, če ne celo več, ste imele poslanske skupine možnost oblikovati to rešitev. Sodelovali ste vodje poslanskih skupin pri teh pogajanjih in ste oblikovali rešitev. In zdajle, praktično na sami seji, pa prihajajo od teh istih pogajalcev neke izumetničene rešitve, ki naj bi nekaj pomenile ali pa nekaj naredile. Mislim, da to ni prav.</font><br>
<font size="4">	In kar zadeva mene, jaz predlagam, da gre zakon v osnovnem besedilu naprej in da se po tem te stvari, ker situacijo izboljšuje, glede na</font><br>
<br>
<b><font size="4">33. TRAK: (IP) – 11.45</font></b><br>
<br>
<font size="4">	(nadaljevanje) sedanje stanje, in da se potem, ne, ko se posamezne zadeve še proučijo in uredijo, ne, da se tisto potem z novelo rešuje.</font><br>
<font size="4">	Predlagam pa, da do naslednje obravnave Zakona o poslancih, zdaj ne vem, ali bo tukaj na odboru se nadaljevala oziroma komisija ali v Državnem zboru, vlada pripravi poročilo o vseh tistih, ki prejemajo vladne ugodnosti. Kar zadeva plačilno kartico, kar zadeva službeno vozilo z boniteto, koliko to stane državo, koliko je teh ljudi, toliko da dobimo vsaj en pogled, približno, kako to zgleda v tej državi. </font><br>
<font size="4">	To pa predlagam, pa še kaj sem pozabil najbrž glede tega. Ker če čemo mi resno razpravljati o privilegijih poslancev, moramo najprej o privilegijih tistih, ki jih dejansko imajo. In, zdaj, to vlada lahko relativno hitro pripravi. Pa tudi predlagam z vidika treznosti v teh postopkih, da koalicija, pa tudi najbrž bi mi podprli, predlagam amandma, ker se tovrstni stroški v državni upravi in v vladni enostavno prepolovijo. Pa naj se potem rešujejo oni, ki imajo toliko, bi rekel, pripomb čez poslansko delo, kako to zgleda, ne, v praksi.</font><br>
<font size="4">	No, to imamo to pravico, in drugače, ne, teh, bom rekel, sproženja teh napadov na poslance se ne da rešiti kot tako, da vladi enostavno vzameš tam, kjer ima največje, kjer ima stroške, nepotrebne. To je edini ukrep. Velja to za pravosodje, finance, gospodarstvo, okolje, ne vem, promet in tako naprej. To je treba narediti. In bo se hitro tudi razprava glede poslanskih privilegijev spremenila v Državnem zboru, in tudi naš interni odnos do tega problema.</font><br>
<font size="4">Hvala lepa.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Zdaj ima pa besedo Lidija Divjak Mirnik. Izvoli, Lidija.</font><br>
<font size="4">/ oglašanje iz dvorane/ Kdo, replika? No? Aha, izvoli. </font><br>
<br>
<b><font size="4">NATAŠA SUKIČ (PS Levica): </font></b><font size="4">Ja, hvala, predsedujoči, za to repliko.</font><br>
<font size="4">	No, v glavnem, jaz bi samo tole rekla. Poslanec pred mano se je spraševal, ne, kaj je definicija privilegijev. Recimo najmanj to, da če bi danes nastopila, torej, če bi po sprejetju tega zakona, če bo sprejet, nastopila delo v Državnem zboru kot poslanka, bi lahko, hipotetično povedano, po enem dnevu prenehala delati, en dan bi delala, in potem bi šest mesecev prejemala. To, to bo novi zakon omogočil, šest mesecev prejemala nadomestilo. To je to. </font><br>
<font size="4">/ oglašanje iz dvorane/</font><br>
<font size="4">	Dobro. Kar se pa tiče ustavne, ustavno-pravne spornosti, ki je bila danes jasno izrečena, me ne preseneča, da naj bi mi dali tako slab zakon naprej, za katerega je jasno, da je pri tem členu v nezdružljivosti funkcij, ustavno-pravno sporen. </font><br>
<font size="4">Ta trenutek, glejte, res, to je nemogoče, no, tule razpravljati. / oglašanje iz dvorane/ Ne, ampak replicirat, ne, poslanec je rekel, da dajmo naprej zakon, četudi slab, in ga bomo z novelo popravljali. To je replika na njegovo razpravo, kaj pa je to. </font><br>
<br>
<b><font size="4">PREDSEDNIK IVAN HRŠAK:</font></b><font size="4"> Replika, kaj je bilo napačno razumljeno? / oglašanje iz dvorane/</font><br>
<br>
<b><font size="4">NATAŠA SUKIČ (PS Levica): </font></b><font size="4">Ja, saj, ne razumem tega. </font><br>
<br>
<b><font size="4">PREDSEDNIK IVAN HRŠAK:</font></b><font size="4"> V redu, dobro, replika je končana. </font><br>
<br>
<b><font size="4">NATAŠA SUKIČ (PS Levica): </font></b><font size="4">Očitno je končana, ne, ker ne morem do konca povedati tega, kar sem hotela povedati, pač.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Gremo zdaj naprej.</font><br>
<font size="4">Jaz sem že prej rekel, postopkovno, Matej Tašner Vatovec. </font><br>
<br>
<b><font size="4">DR. MATEJ TAŠNER VATOVEC (PS Levica):</font></b><font size="4"> Spoštovani predsednik, za tistim mikrofonom sedite zato, da vzdržujete, nenazadnje, tudi red na tej seji, in da ko en od poslancev govori, razpravlja, podaja postopkovno, replicira, mu zagotovite, sploh, glede na to, da je to omejeno na tri minute, dovolj miru, da lahko pač svojo repliko razvije. Zdaj so, zdaj mislim, da trije ali štirje</font><br>
<br>
<b><font size="4">34. TRAK: (KŽ) – 11.50</font></b><br>
<br>
<b><font size="4">	</font></b><font size="4">(nadaljevanje) poslanci, medtem ko je tovarišica Nataša skušala podatki svojo repliko, skakali v besedo in ji onemogočili, da to repliko izpelje. </font><br>
<font size="4">	In prosim, da v skladu z poslovnikom zagotovite vsakemu poslancu in poslanki, da lahko svoje razprave normalno izpelje, ne pa da se, pet ljudi kriči istočasno, ko nekdo govori. Mislim to je nedopustno.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Zagotavljam vse enake možnosti.</font><br>
<font size="4">Zdaj pa ima besedo Lidija Divjak Mirnik.</font><br>
<font size="4">Izvolite Lidija.</font><br>
<br>
<b><font size="4">	LIDIJA DIVJAK MIRNIK (PS LMŠ): </font></b><font size="4">Hvala lepa predsednik za besedo. Lep pozdrav.</font><br>
<font size="4">Jaz moram povedati, da podpiram razpravo o / nerazumljivo/ gospoda Hana. Zelo pa razumem tudi gospoda Horvata, to kar je govoril o družini. Tudi gospa Kociper je imela nekaj pomislekov, tudi v končni fazi gospa Sukičeva, ampak pustimo stati.</font><br>
<font size="4">	Zdaj, ugotovili smo, da zadeva ni najboljša, mogoče bi pa res bila tista bolj smiselna tista, ki jo je gospod Golubović predlagal, da prekinemo to razpravo, pa se zmenimo, mogoče tudi izven kamer, ker včasih, ne boste verjeli se celo takrat kaj zmenimo.</font><br>
<font size="4">	Zdaj pa, jaz nočem, da imamo poslanci kakršnekoli privilegije, ker jih niti tako ne dojemamo. Želim si da imamo sankcije in nočem biti v konfliktu interesov in ne nazadnje tudi nisem. Jaz sem odstopila iz svetov osnovnih šol, kamor so me starši predlagali, da o tem da sem odstopila iz Mariborskega teatra, ker sem se pisno odpovedala / nerazumljivo/  niti ne govorim, pa sem že večkrat povedala, pa moram povedati, da tisto me je tisto res bolelo, ker sem to počela z srcem in dušo, pa je to seveda moj problem, razumem. Ampak hočem govoriti o tem, kaj je moralno in etično, vsak od nas bi tukaj naj bil moralen in etičen, jaz sama celo življenje delam zelo pošteno, rezultati mojega dela, predno sem prišla v parlament, so zelo vidni v Mariboru in predno sem prišla v parlament sem imela za kruh, vodo in avto. In nisem prišla v parlament, zato ker nisem imela plače in ker nisem imela od česar živeti, ampak zato ker resnično želim, da v tej državi stvari počnemo drugače, boljše, ker se to da.</font><br>
<font size="4">	Zdaj pa če grem na paradoks, ki ga poslanci imamo, ker imamo toliko privilegijev, kot je bilo povedano, s čimer se ne strinjam, sem že povedala. Mi imamo pravzaprav oz. nimamo pogodbe o delu, imamo pa odrejen dopust, če to ni paradoks potem pa tudi ne vem kaj je paradoks. In ja, nismo vsi enaki z ostalimi funkcionarji, niti pod razno, bom tudi razložila zakaj se jaz nimam za enako z ostalimi funkcionarji. Recimo, ne vem, direktor direktorata, državnimi sekretarji, komerkoli. </font><br>
<font size="4">	Zato, ker sem jaz v času volitev na plakat dala svoj obraz / smeh v dvorani/ zato, ker se celo, ne boste verjeli, to kampanjo plačali sama, tudi zato, ker sem hodila na soočanje in nekaj  tam govorila in jaz kar govorim in kar obljubim tudi naredim. Nekdo drug vsega tega ni počel, in takoj ko sem jaz svoj obraz, v navednicah, dala na plakat so me začeli pljuvati, ker do takrat sem bila spoštovana direktorica, potem pa sem postala poklicna političarka, najnižje vrste sorte človek v tej državi / smeh v dvorani/ ,ki si zasluži samo to, da ga vsak, ki ima tri sekunde časa pljuva, mu grozi, se iz njega norčuje, ga žali in je na splošno deležen samih ponižanj, da o tem kar mojim otrokom vse govorijo, ki so mladoletni, niti ne bom tukaj razlagala.</font><br>
<font size="4">	Zato še enkrat, nismo enaki s funkcionarji. Pa bom še  tudi povedala zakaj, ker namreč malo sem že utrujena, 4.30 sem stala, 5.10 sem se usedla v garaži v avto in se pripeljala v Ljubljano, ker se namreč vsak dan pripeljem, okoli 150 kilometrov, če imam veliko srečo to ne traja tri ure, in če imam veliko srečo moja pot domov ne traja tri ure, to je šest ur, pa nobenega privilegija nadurne in ne vem česa nimam, pa se nočem žaliti tukaj, hočem samo povedati situacijo.</font><br>
<font size="4">	Pa mi boste rekli, ja saj imaš pa ti privilegij imeti poslansko stanovanje, ki ga mimogrede tisti, ki ga imate plačujete, da ne bodo ljudje narobe razumeli, ker govorijo, da imamo namreč poslanci zastonj stanovanja. Zdaj pa zakaj jaz nimam stanovanja v Ljubljani? </font><br>
<br>
<b><font size="4">35. TRAK: (VP) - 11.55</font></b><br>
<br>
<font size="4">	(nadaljevanje) Zdaj pa zakaj jaz nimam stanovanja v Ljubljani? Zato, ker imam doma družino in dva mladoletna otroka. Ki, ne boste verjeli, potrebujeta mamo, sploh sedaj, ko sta stara 13 in 11 let in verjemite mi, da je zelo pestro, ko potem pridem domov iz službe. Fejst pestro. Verjamem, da kdo tega nima, mi pač tako imamo. </font><br>
<font size="4">Zato si jaz res ne želim, da me enačijo z vsemi ostalimi funkcionarji. Si pa želim, da sem slišana takrat, ko v tej hiši, v kateri živim, sprejemamo zakone in bi bilo konkretno, da se o tem pogovorimo in dogovorimo in sprejmemo zadevo, ki bo stala. Jaz ne želim nobenega privilegija, želim pa, da vsaj malo dvignemo ugled poslanca. Ali pa da rečem sloves poslanca, ki smo bili neposredno izvoljeni, ker nas je samo 90 v tej državi. Mislim pa, da nas je bilo na listah cirka 1500, če se ne motim. Ampak samo 90 nas je bilo izvoljenih. In jaz to funkcijo dojemam, kot svojo čast. In jo tudi častno opravljam. Zato ne želim, da me vsakdo, ki ima 3 sekunde časa, blati.  Hvala lepa.</font><br>
<font size="4">Samo to še, kar se tiče amandmajev, seveda bom podprla tistega, ki smo ga že prej pripravili v LMŠ, ga zdaj prinesli. Ker se očitno o tem ne moremo dogovoriti. Bi si pa želela, da to razpravo prekinemo, se dogovorimo in pridemo z predlogi, ki se veda tudi pravno stojijo, na sejo. </font><br>
<font size="4">Hvala.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Hvala. </font><br>
<font size="4">Zdaj so do konca prijavljene še 3 razpravljavke in potem bomo počasi zaključili z razpravo. </font><br>
<font size="4">Zdaj ima pa proceduralno Anja Bah Žibert.</font><br>
<br>
<b><font size="4">ANJA BAH ŽIBERT (PS SDS): </font></b><font size="4">Hvala lepa, predsedujoči.</font><br>
<font size="4">Glejte, vse spoštovanje do kolegic in kolegov ampak mislim, da je ta razprava res zašla. Mislim, da danes ni namen, da vsak poslanec tukaj razlaga svojo travmo in kaj vse je doživel s tem, ko se je odločil, da je vstopil med poslanke vrste. </font><br>
<font size="4">Na mizi imamo amandmaje o katerih naj bi tekla razprava. O vsebini. Govorimo o predlogu zakona, o dopolnitvah Zakona o poslancih in dajmo res preiti na to vsebino in se pogovarjati o tem. Ker, oprostite, danes, kar je bilo danes tukaj notri slišati, ne vem kdo bo še karkoli ne samo verjel poslankam in poslancem, ker bojo rekli »te še ne znajo niti amandmajev pripraviti, ki so ustavno korektni in pa nesporni« ampak bojo celo rekli, da smo popolnoma nesposobni in neresni. Ko pa govorite, da je potrebno dvigniti ugled poslanske funkcije pa mislim, da smo jo danes pripeljali na najnižjo točko. Na najnižjo točko.</font><br>
<font size="4">Zdaj, če kdo misli, da si s tem res dela neke politične točke, se smeši. Smeši sebe, smeši kolegice in kolege in smeši to državo. In jaz, predsedujoči, prosim, da se res usmerimo in da so razprave usmerjene v amandmaje, tako kot ste odprli točko in da nehamo s temi osebnostnimi travmami, ker se smešimo, spoštovani. In delamo sramoto ljudem, ki pa imajo res številne travme pa nimajo komu povedati.</font><br>
<br>
<b><font size="4">PREDSEDNIK IVAN HRŠAK: </font></b><font size="4">Se strinjam, hvala.</font><br>
<font size="4">Apeliram na preostali poslanki, da se držijo dnevnega reda in točke medtem, ko bo državna sekretarka podala še eno pojasnilo. </font><br>
<font size="4">	Zdaj ima pa besedo Bojana Muršič.</font><br>
<font size="4">	Izvoli.</font><br>
<br>
<font size="4">	</font><b><font size="4">MAG. BOJANA MURŠIČ (PS SDS): </font></b><font size="4">Ja, hvala lepa za besedo predsednik.</font><br>
<font size="4">	Jaz moram reči sodelovala sem v tej delovni skupini zadnjih 10 mesecev. Mislim, da smo intenzivno delali na tem zakonu in me izjemno, izjemno žalosti, da imamo danes 4 predloge amandmajev na mizi. Ampak zgleda, da takšna je praksa in tako tudi mora biti. Kajti takrat, ko zakon pride na mizo, takrat smo vsi toliko zreli, da znamo pripraviti amandmaje.</font><br>
<font size="4">	Zakon je bil vložen v proceduro pred parlamentarnimi počitnicami. To se pravi julija, avgust, september, oktober – 3 mesece smo imeli časa, da pripravimo amandmaje na to vsebino. Danes pa pricurljajo 4 amandmaji na mizo, dočim o enem smo se celo opravljati ampak bom pustila sedaj zadevo. In vsi te 4 amandmaji so ustavno sporni, to je povedala Zakonodajno-pravna služba.</font><br>
<font size="4">	Da me razumete, absolutno si želim, da bi se ta člen, ki je res problematičen – nezdružljivost funkcije uredila.</font><br>
<br>
<b><font size="4">36. TRAK: (IP) – 12.00</font></b><br>
<br>
<font size="4">	(nadaljevanje) Se strinjam, ampak, da sprejmem amandma, ki bo že vnaprej ustavno sporen, pa se res vprašam, kam to pelje. Glede na to, da imamo tu stroko, enostavno se res sprašujem, kje smo bili, in tudi v treh mesecih bi lahko določeni strokovnjaki s tega področja to zadevo uredili tako, da bi mi danes lahko brez vseh zadržkov potrdili. </font><br>
<font size="4">	O tem zakonu se je govorilo že pred leti. In čas je prišel, ja, da se tudi te zadeve uredijo. Danes imamo na mizi tudi amandma o teh bonitetah za službeno stanovanje. Pa o prevozu. Pa kljub temu, da naj ne bi danes govorili o travmah posameznih poslancev, kljub temu vam bom rekla, da sem naredila en izračun poslanca, ki živi v Ljubljani, in poslanca, ki ima službeno stanovanje v Ljubljani. Pri isti plači in pri stroških, ki jih ima poslanec v Ljubljani, in pri stroških, ki jih ima poslanec, ki se pač vozi. In imamo poslance, se pravi, prvorazredne, pa poslance, drugorazredne, tako kot zelo radi tudi temu govorimo. In veste kakšen je prišel izračun? Pa nimam vsega zajetega, da ne boste verjeli. Razlika v plači je 300 evrov manj na mesec, sicer je gospod Horvat povedal, koliko je to na letni ravni. 300 evrov dobi tisti poslanec, ki živi v Ljubljani v službenem stanovanju, ki se mu šteje za boniteto, ki se zdaj po novem po predlogu Levice naj ne bi štelo za boniteto, že dobi manj. Če prištejemo še vse te bonitete, če se to gre, jaz ne vem, kdo se bo še iz periferije sploh odločal za poslansko funkcijo. </font><br>
<font size="4">	Da ne omenim, da kot poslanka nisem vsaki dan doma s svojo družino, da kot poslanka nisem vsaki dan v stiku s svojimi volivci, pa bi izjemno rada bila. In to delo opravljam čez vikend. In vprašajte, kaj mož reče doma. A nisi ti dovolj imela tega dela čez vikend? Ja ne, zaradi tega, ker med mojimi volivci sem lahko samo in zgolj med vikendom. In kje je moja družina? Absolutno, bog ne daj, da mi kdo reče, da danes jamram. Niti slučajno. 365 dni, 7 dni, 24 ur, 7 dni na teden, 365 dni sem poslanka. Z vsemi prednostmi in slabostmi. Jaz sicer, prednosti so, ampak so tudi veliko veliko slabosti, na katere je kar omenila tako Maša kot tudi kolega Matjaž kot tudi kolegica Lidija.</font><br>
<font size="4">	In zdaj, ko se pogovarjamo o teh bonitetah in ne bonitetah, jaz imam res vprašanje za vse ostale. Ne vem, ne vem, kako si mislite, da se jaz lahko 140 kilometrov dnevno vozim v Ljubljano. Z veseljem bi se vozila, če moje potovanje dnevno z javnim prevozom ne bi trajalo ob idealnih pogojih, ob vseh možnih relacijah, da imam takoj prevoz naprej, 4 ure v eno smer in 4 ure nazaj v drugo smer. Delovno telo se mi pa konča ob ena nula nula. Kje lahko ostanem? Nikjer drugje kot v Ljubljani. Ali pa v pisarni si odprem, pa se uležem na stol, da zaspim do zjutraj. Ker zjutraj pa že ob osmih oziroma ob devetih imam ponovno delovno telo. In kot vestna poslanka v petih letih, bom rekla, želim to funkcijo opravljati tako, kot je potrebno. Pa tudi na sejo se je potrebno pripraviti, ne pa samo priti na sejo, nič prebrati in potem samo odsedeti in odglasovati to. V zadevo se je treba resnično poglobiti.</font><br>
<font size="4">	Zdaj, ti poslanci, ki smo, ki se vozimo, mislim, ki imamo stanovanje v Ljubljani, tako kot je gospod Horvat povedal, nimamo prevoza niti nazaj v svojo volilno, volilni okraj. Niti nazaj v Ljubljano. Ja, pa mi boste rekli, mate poslanski pavšal. Ja, ga imamo ja. S tem da imam jaz poslanski pavšal, vsaj tako je bilo rečeno, da je ta namenjen temu, da pokrivam sedmo volilno enoto, iz katere pač prihajam. In sedma volilna enota, ne boste verjeli, vse dol do Šmarja, pa gor do avstrijske meje, pa gor sred Pohorja, pa do Slovenske Bistrice. </font><br>
<br>
<b><font size="4">37. TRAK: (IP) – 12.05</font></b><br>
<br>
<font size="4">	(nadaljevanje) In Ruše-Slovenska Bistrica imata skoraj 50 kilometrov v eno smer in 50 kilometrov v drugo smer. In če jaz grem dvakrat na teden oziroma dvakrat v vikendu tja, pa v ponedeljek, glejte, malo si izračunajte, koliko je to prevoza, da ne omenjam amortizacije. Nič ne dobim, zgolj v poslanskem pavšalu. Toliko o enakosti poslancev, ki smo v Državnem zboru. Ne jamram, še enkrat, to funkcijo sem zavestno se, takrat, ko sem kandidirala, se tudi potem odločila, čeprav mi je potem kar malo padel mrak na oči, ko sem bila izvoljena, in sem se krepko odločala, ali bom še enkrat kandidirala ali. Ampak glede na dano situacijo, ki je pač bila, se mi je zdelo prav, da preizkusim, ali uživam velik ugled med volivci ali ne. Ja, in uživala sem ga. Bila sem ponovno izvoljena in danes sem tukaj. Bistveno lažje mi je, kot mi je bilo pred štirimi leti, ampak še vedno nisem z družino skupaj, ne, tako da toliko o teh bonitetah in nebonitetah. Toliko o teh poslancih, ki živijo v Ljubljani, in tisti, ki žal živimo nekje na periferiju in smo izvoljeni s strani periferija, da zastopamo njihove glasove v Državnem zboru, se pravi teh volivcev iz periferija. Kajti, če bomo res tako nadaljevali, potem bomo res ta Državni zbor lahko res centralizirali. Ker poslanci iz periferija se ne bodo odločali za tako funkcijo, če so me sedaj sploh poslušali, kaj je bilo. Ampak res mi je včeraj zelo, ko sem se pripravljala na to sejo, sem šla točno izračun narediti. Pri isti plači, pri istem plačnem razredu, pri vseh stroških, kje smo. </font><br>
<font size="4">Tako da, še enkrat, pa res, z velikim veseljem bi podprla kateri koli amandma, ki bi ustavno vzdržal, kajti strinjam se, da je potrebno rešiti nezdružljivost funkcije, kajti to, kar se nam je zgodilo, je resnično nedopustno. Nedopustno pa je tudi, da potem gre posamezni neposredno izvoljeni volivec, mislim volivec, poslanec na ustavno sodišče in država potem plačuje zato tudi odškodnino, ker smo mi naredili eno zadevo narobe.</font><br>
<font size="4">Toliko zaenkrat, hvala.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Za magnetogram, še do poslanke Jerce Korče, pa bo prosila, da nadomešča poslanca Braneta Golubovića.</font><br>
<font size="4">Zdaj bo dobila besedo državna sekretarka, gospa Mojca Ramšak Pešec, za pojasnilo kolegi Jožefu Horvatu. In potem še zadnja razpravljavka Nataša Sukič, in potem preidemo na glasovanje.</font><br>
<font size="4">Izvolite, beseda je vaša. </font><br>
<br>
<b><font size="4">MOJCA RAMŠAK PEŠEC:</font></b><font size="4"> Hvala lepa, gospod predsednik. Bom čisto kratka.</font><br>
<font size="4">Ta povezava poslanskega pavšala in prevoznih stroškov ni nikoli bila povezava v tem smislu, da to pokrije tudi prevozne stroške, če ste tako razumeli moje izvajanje. Povezavo sem povezala s tem, da to so tipični prejemki, ki so specifični za poslance in potrebujejo posebno ureditev. V tem kontekstu sem jih povedala skupaj, a ne. Sicer pa mislim, da iz mojih ust, niti iz samega mnenja vlade, nikoli ni bilo govora o kakršnih koli bonitetah ali privilegijih poslancev, niti tega na vladi nikoli ne mislimo, ampak govorimo zgolj o prejemkih, ki so specifični in morda neki prejemki povračila stroškov, ki niso toliko specifični in bi bili lahko enako urejeni.</font><br>
<font size="4">Hvala lepa. </font><br>
<br>
<b><font size="4">PREDSEDNIK IVAN HRŠAK: </font></b><font size="4">Zdaj ima pa kot zadnja razpravljavka besedo Nataša Sukič, rekla je za dve, tri minute, in prosim, da boš kratka. </font><br>
<br>
<b><font size="4">NATAŠA SUKIČ (PS Levica):</font></b><font size="4"> Ja, res, hvala za besedo, bom se potrudila, da bom kratka. </font><br>
<font size="4">Glejte, pustimo zdaj to, osebne travme, vsi jih imamo lahko kot poslanci in bi jih lahko zdajle naštevali. Od raznih medijskih nabijanj do žalitev zasebnosti. Ampak dajmo poskušati racionalno pogledati na stvar. Danes smo ugotovili. Zakaj bi, mislim, treba se je vprašati, zakaj bi slab obstoječ zakon nadomestili z novim slabim zakonom, ki bi ga pozneje novelirali, kot je kolega Tanko predlagal, in ga izboljšali. Ne vidim smisla v tem. </font><br>
<font size="4">Očitno je, da s tem novim zakonom ne bomo razrešili problema nezdružljivosti funkcij, očitno ga ne bomo. Oziroma, če bomo pa sprejeli katerega koli od amandmajev, se bomo znašli pa v ustavno-pravno sporni situaciji. In zdaj, jaz sem bila včeraj na odboru za finance, kjer ni šel zakon združenja frank skozi samo zato, ker se je domnevalo, da se bo morebiti znašel pred ustavnim sodiščem, kar bi se itak zaradi pritiska bančnega lobija. Ne glede na to, da v resnici tisti predlog zakona ni bil ustavno-pravno sporen,</font><br>
<br>
<b><font size="4">38. TRAK: (KŽ) – 12.10</font></b><br>
<br>
<b><font size="4">	</font></b><font size="4">(nadaljevanje) pa smo že tam imeli problem, da dajmo se zaščititi, da ne bomo slabih zakonov dajali naprej, ki se bodo znašli na Ustavnem sodišči.</font><br>
<font size="4">	Tukaj pa smo zdaj resnično v nevarnosti, da bomo sprejeli nek zakon, če bo šel, torej ustavno pravno sporen, skozi, ki bo ustavno pravno sporen ali pa, ali pa / oglašanje iz dvorane/ saj zato bomo glasovali, o tem amandmajih, ali pa bomo slab zakon nadomestili z novim slabim zakonom, ali ima to smisel, če že hočemo dvigniti ugled poslank in poslancev, ali ima smisel tako na glavo iti, ali bi imelo smisel, enkrat za vselej te zadeve pripeljati do točke, ko bomo lahko vsi poslanci in poslanke mirno stali za tem, se podpisali in enotno pokazali javnosti, da to je pa res zakon na katerega, ki je v redu, no samo toliko.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala lepa.</font><br>
<font size="4">S tem zaključujem…</font><br>
<font size="4">/ oglašanje iz dvorane/ Postopkovno, Jožef Horvat.</font><br>
<br>
<b><font size="4">	JOŽEF HORVAT (PS NSi): </font></b><font size="4">Hvala lepa, gospod predsednik.</font><br>
<font size="4">Ponavljam, tako kot vedno, tudi danes spoštujem mnenje Zakonodajno-pravne službe, tukaj smo dosledni, ne kot, recimo koalicija in še kdo drug, ko gre za odločbo Ustavnega sodišča, ki ga ne znamo pet let sanirati in verjamem, zaupam Zakonodajno-pravni službi, ki je naš amandma k prvemu členu opredelila kot proti ustaven, če sem prav razumel, zato ga bom pod pogojem, da vse ostale stranke umaknejo amandma k prvemu členu, umikam ta amandma tudi jaz.</font><br>
<font size="4">	Hvala lepa.</font><br>
<font size="4">	</font><br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">S tem zaključujem razpravo, za magnetogram še povem, da poslanec Matjaž Nemec, po pooblastilu, nadomešča poslanko mag. Bojano Muršič. </font><br>
<font size="4"> 	Prehajamo na glasovanje o predlaganih… / oglašanje iz dvorane/ Ali vztrajate na umiku? / oglašanje iz dvorane/ </font><br>
<font size="4">	Nič, prehajamo na glasovanje o predlaganim amandmajih k prvemu členu. Najprej dajem na glasovanje predlog za amandma komisije k 1. členu, predlagan s strani Poslanske skupine Levica. Če bo ta amandma sprejet, bosta postala amandmaja Poslanske skupine Nove Slovenije in Poslanske skupine LMŠ, brezpredmetna. Glasujemo.</font><br>
<font size="4">	Kdo je za? (2 članov.) Kdo je proti? (16 članov.)</font><br>
<font size="4">	Ugotavljam, da amandma ni sprejet.</font><br>
<font size="4">Ker ta predlog za amandma ni bil sprejet, je postal predlog za amandma Levice k 2. členu brezpredmeten.</font><br>
<font size="4">Na glasovanje dajem še predlog za amandma komisije k 1. členu predlagan s strani Poslanske skupine Nove Slovenije. Glasujemo.</font><br>
<font size="4">	Kdo je za? (3 članov.) Kdo je proti? (15 članov.)</font><br>
<font size="4">	Ugotavljam, da amandma ni sprejet.</font><br>
<font size="4">Na glasovanje dajem še predlog za amandma Poslanske skupine LMŠ k 1. členu. Glasujemo. / oglašanje iz dvorane/ </font><br>
<font size="4">	Ustavljam glasovanje. 	</font><br>
<font size="4">Obrazložitev glasu Maša Kociper, izvolite.</font><br>
<br>
<b><font size="4">MAŠA KOCIPER (PS SAB): </font></b><font size="4">Kljub temu, da sem v svoji razpravi jasno povedala in kljub temu, da je to posej jasno poudarila tudi Zakonodajno-pravna služba, da je tudi ta amandma zelo verjetno proti ustaven, ga bom podprla, izključno zato, da odpremo vrata in pustimo odprta vrata za amandmiranje tega člena v nadaljnjem branju, kjer je možno amandmiranje tudi v smeri, kjer ne potrebujemo dolgotrajnega premisleka, se pravi, sankcije, ki ni prenehanja mandata.</font><br>
<font size="4">Po današnji razpravi, bi takšna možna sankcija bila, odvzem glasovalnih pravic in potencialno, zakaj pa tudi ne, odvzem plače </font><br>
<br>
<b><font size="4">39. TRAK: (TB) – 12.15</font></b><br>
<br>
<font size="4">	(nadaljevanje) dokler poslanec vztraja v konfliktu interesov. Zgolj zato, da bi se našla ustrezna rešitev, bom podprla ta amandma in s tem pustila odprta vrata za amandmiranje v tretjem branju.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Obrazložitev glasu ima še poslanka Janja Sluga.</font><br>
<font size="4">Izvoli.</font><br>
<br>
<b><font size="4">JANJA SLUGA (PS SMC):</font></b><font size="4"> Ja, jaz tudi tukaj se moram pridružiti v tem stališču, kolegici Maši.</font><br>
<font size="4">Ne glede na to, kar je bilo rečeno s strani Zakonodajno-pravne službe, da so vsi trije predlagani amandmaji k temu členu verjetno ustavno sporni, mislim, da je dobra poteza pustiti ta člen odprt in se v nadaljevanju zakonodajnega postopka uskladiti glede možne rešitve. Kot je bilo rečeno, predlaganih je bilo kar nekaj rešitev. Ena od njih je tudi, da poslancu ne pripada plača za čas, ko opravlja vendarle dve nezdružljivi funkciji in s tem v zvezi, je SMC tudi na klop vam dala amandmaje potem k 4. členu, ampak zdaj smo pri tem členu in zato, da bo ostal odprt, kot rečeno, bom tudi jaz ta amandma Poslanske skupine LMŠ podprla.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">Pričenjamo z glasovanjem. Glasujemo.</font><br>
<font size="4">Kdo je za? (8 članov.) Kdo je proti? (10 članov.)</font><br>
<font size="4">Ugotavljam, da amandma ni sprejet.</font><br>
<font size="4">S tem je postal predlog za amandma iste poslanske skupine k 2. členu brezpredmeten.</font><br>
<font size="4">Prehajamo na razpravo o 4. členu in k predlogu za amandma k temu členu, ki ga predlaga Poslanska skupina SMC.</font><br>
<font size="4">Kdo želi razpravljati? / oglašanje iz dvorane/ 4. člen…</font><br>
<br>
<b><font size="4">IGOR ZORČIČ (PS SMC):</font></b><font size="4"> Ja, spoštovani kolegice, kolegi.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Izvoli, Zorčič, ja.</font><br>
<br>
<b><font size="4">IGOR ZORČIČ (PS SMC):</font></b><font size="4"> Naša poslanska skupina je k temu členu vložila amandma.</font><br>
<font size="4">Zdaj, glede na to glasovanje, ki smo mu bili priča pravkar, je očitno, da v primeru nezdružljivosti funkcije ne bo nekih sankcij v tem zakonu, morda kdaj kasneje, v Zakonu o integriteti in preprečevanju korupcije, zato se nam zdi toliko bolj na mestu, da nekdo, ki je v tem položaju, ki je za opravljanje funkcije poslanca nesprejemljiv. Torej, ki je v položaju nezdružljivosti z opravljanjem javne funkcije po Zakonu o integriteti in preprečevanju korupcije, da za to obdobje pač ni upravičen do plače poslanca in tudi drugih prejemkov po Zakonu o poslancih.</font><br>
<font size="4">Zato je toliko bolj na mestu, da sprejmemo ta zakon, se pravi, da poslancu, ki v nasprotju z 12. členom opravlja pridobitno in drugo dejavnost, ki po zakonu, ki ureja integriteto in preprečevanje korupcije ni združljiva z opravljanjem javne funkcije, ne damo plače oziroma, da mu ta ne pripada – torej, in plača in drugi prejemki.</font><br>
<font size="4">Hvala.</font><br>
<br>
<b><font size="4">PREDSEDNIK IVAN HRŠAK:</font></b><font size="4"> Hvala.</font><br>
<font size="4">S tem zaključujem razpravo o 4. členu in prehajamo na glasovanje o predlaganem amandmaju. Glasujemo.</font><br>
<font size="4">Kdo je za? (5 članov.) Kdo je proti? (10 članov.)</font><br>
<font size="4">Ugotavljam, da amandma ni sprejet.</font><br>
<font size="4">Prehajamo na razpravo o 6. členu in predlogu za amandma komisije k temu členu, ki ga predlaga Poslanska skupina Nove Slovenije. Želi kdo o tem razpravljati? (Da.)</font><br>
<font size="4">Izvoli, Jožef Horvat.</font><br>
<br>
<b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik.</font><br>
<font size="4">Čisto na kratko. Mi zasledujemo načelu varovanja materinstva, očetovstva in družine. To so kategorije, ki so po slovenski Ustavi varovane. Ali se motim? Se ne motim. In na eni strani smo v volilno zakonodajo zapisali tako imenovane spolne kvote, kajne, ali pa ženske kvote, se nam zdi, da bi to bilo potrebno, v smislu varovanja, torej ustavnih kategorij materinstvo, očetovstvo, družina tudi v Zakonu o poslancih zapisat. Glede na dejstvo, da v praksi večji del starševskega dopusta običajno koristijo ženske, amandma zasleduje tudi cilj izboljšanja položaja žensk v politiki.</font><br>
<font size="4">Torej, mi smo tu dosledni, ne samo da govorimo o varovanju teh kategorij, o varovanju ne nazadnje tudi ženske v politiki, če hočete, do, ne samo, da govorimo, ampak tudi počenjamo konkretno s tem amandmajem in zato se priporočam za podporo.</font><br>
<br>
<b><font size="4">40. TRAK: (SB) – 12.20</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala.</font><br>
<font size="4">S tem zaključujem razpravo o 6. členu in prehajam na glasovanje o predlogu za amandma k temu členu, predlagan s strani poslanske skupine Nove Slovenije. Glasujemo.</font><br>
<font size="4">	Kdo je za? (1 član.) Kdo je proti? (14 članov.)</font><br>
<font size="4">	Ugotavljam, da amandma ni sprejet. </font><br>
<font size="4">	Prehajamo na razpravo o 8. členu in predlogu za amandma komisije k temu členu, ki ga je predlagala Poslanska skupina Levica. Predlog za amandma Levice k temu členu je vsebinsko povezan s predlogi za amandma Levice k 9., 10., 11. in 18. členu. Predlagam, da o teh členih in predlaganih amandmajih razpravljamo skupaj. Želi kdo razpravljati? (Ne.) Če ne, se zahvaljujem.</font><br>
<font size="4">Zaključujem razpravo o 8. členu ter 9., 10. in 11. in 18. členu in prehajam na glasovanje o predlaganih amandmajih. Če predlog za amandma Levice k 8. členu ne bo sprejet bodo postali predlogi za amandmaje iste poslanske skupine k 9., 10., 11. in 18. členu brezpredmetni. Glasujemo o predlogu za amandma k 8. členu.</font><br>
<font size="4">	Kdo je za? (2 člana.) Kdo je proti? (13 članov.)</font><br>
<font size="4">	Ugotavljam, da amandma ni sprejet.</font><br>
<font size="4">S tem so postali predlogi za amandma k 9., 10., 11. in 18. členu brezpredmetni. </font><br>
<font size="4">	Prehajam na razpravo o 14. členu in predlogu za amandma komisije k temu členu, ki ga je predlagala Poslanska skupina Levica. Ta amandma je vsebinsko povezan s predlogom za amandma iste poslanske skupine k 19. členu. Predlagam, da o obeh členih in predlaganih amandmajih razpravljamo skupaj. Želi kdo razpravljati? (Ne.) Če ne, zaključujem razpravo o 14. in 19. členu in prehajam  na glasovanje o predlaganih amandmajih. Če predlog za amandma k 14. členu ne bo sprejet bo postal predlog za amandma iste poslanske skupine k 19. členu brezpredmeten. Glasujemo o predlogu za amandma k 14. členu.</font><br>
<font size="4">	Kdo je za? (2 člana.) Kdo je proti? (14 članov.)</font><br>
<font size="4">	Ugotavljam, da amandma k 14. členu ni bil sprejet.</font><br>
<font size="4">S tem je postal predlog za amandma k 19. členu brezpredmetne. </font><br>
<font size="4">	Prehajamo na glasovanje o členih predloga zakona. Na glasovanje dajem vse člene skupaj. Pričenjam glasovanje. Prekinjam glasovanje.</font><br>
<font size="4">Obrazložitev, Matej Tašner Vatovec.</font><br>
<font size="4">Izvolite.</font><br>
<br>
<b><font size="4">	DR. MATEJ TAŠNER VATOVEC (PS Levica):</font></b><font size="4"> Hvala.</font><br>
<font size="4">V Levici tega zakona ne bomo odprli po današnjih glasovanjih o amandmajih, predvsem govorim o amandmaju k 1. členu, se pravi o tistem, ki bi še pustil odprto možnost, da se ustrezno uredi področje oziroma vprašanje prenehanja poslanskega mandata v primeru opravljanja nezdružljive funkcije in tu imamo predvsem težave s tem, ko se lahko kdo znajde v situaciji, da istočasno direktor recimo nekega podjetja in poslanec, kar se nam zdi popolnoma nesprejemljivo, je to dokaz več, da gre zgolj za to, da se je očitno poslanska večina odločila, da bo pristala na črtanje tega člena in da se s tem vprašanjem ne bomo več  ukvarjali. Danes je bila priložnost, da bi ta člen ostal odprt in da bi tudi ustrezno uredili to vprašanje, ampak očitno ni volje za to, zato bomo v Levici nasprotovali temu predlogu in… Nimam besed. </font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Prehajamo na glasovanje. </font><br>
<font size="4">	</font><br>
<b><font size="4">41. TRAK: (TB) – 12.25</font></b><br>
<br>
<font size="4">(nadaljevanje) Glasujemo.</font><br>
<font size="4">Kdo je za? (12 članov.) Kdo je proti? (4 člani.)</font><br>
<font size="4">Ugotavljam, da so členi sprejeti.</font><br>
<font size="4">	S tem zaključujem drugo obravnavo predloga zakona na matičnem delovnem telesu. Komisija bo pripravila poročilo, v katerem bo Državnemu zboru predlagala, da Predlog zakona o spremembah in dopolnitvah Zakona o poslancih sprejme v predloženem besedilu. </font><br>
<font size="4">Prosim, da v skladu z drugim odstavkom 42. člena določimo poročevalca, ki bo predstavil poročilo na seji Državnega zbora. Če se strinjate, bom poročal sam.</font><br>
<br>
<font size="4">	Zaključujem to točko dnevnega reda in 14. sejo Mandatno-volilne komisije.</font><br>
<font size="4">Hvala za sodelovanje.</font><br>
<br>
<b><font size="4">Seja je bila končana 9. oktobra 2019 ob 12.25.</font></b>