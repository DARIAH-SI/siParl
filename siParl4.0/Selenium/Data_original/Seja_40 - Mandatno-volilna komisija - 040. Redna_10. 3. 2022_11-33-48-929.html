<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">40. redna seja</font></b><br>
<br>
<b><font size="4">(10. marec 2022)</font></b><br>
</p></div><br>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br>
<b><font size="4">Seja se je začela ob 9.01.</font></b><br>
<br>
<b><font size="4">	PREDSEDNIK IVAN HRŠAK: </font></b><font size="4">Pričenjam 40. sejo Mandatno-volilne komisije. Vse članice in člane, vabljene ter ostale prisotne prav lepo pozdravljam.</font><br>
<font size="4">	Obveščam vas, da so vzdržani in se seje ne morejo udeležiti naslednje članice oziroma člani: Ferenc Horváth, Franc Jurša in Janja Sluga. Na seji kot nadomestne članice oziroma člani pa sodelujejo: Jure Ferjan nadomešča Danijela Krivca in mag. Dejan Židan nadomešča mag. Bojano Muršič.</font><br>
<font size="4">	S sklicem seje ste prejeli naslednji dnevni red:</font><br>
<font size="4">	1. Predlog za imenovanje Magde Teppey na sodniško mesto vrhovne sodnice na Vrhovnem sodišču Republike Slovenije</font><br>
<font size="4">	2. Predlog za imenovanje mag. Aleksandre Hočevar Vinski na sodniško mesto vrhovne sodnice na Vrhovnem sodišču Republike Slovenije</font><br>
<font size="4">	3. Predlog za izvolitev v sodniško funkcijo na sodniško mesto okrajne sodnice na Okrajnem sodišču v Novem mestu</font><br>
<font size="4">	4. Predlog za izvolitev v sodniško funkcijo na sodniško mesto okrajne sodnice na Okrajnem sodišču v Črnomlju</font><br>
<font size="4">	5. Predlog sklepa o imenovanju članov Sveta fundacije za financiranje invalidskih in humanitarnih organizacij v Republiki Sloveniji</font><br>
<font size="4">	6. Predlog sklepa o imenovanju članov Sveta za radiodifuzijo </font><br>
<font size="4">	4. 3. 2022 sem predlagal razširitev dnevnega reda seje z naslednjima točkama:</font><br>
<font size="4">	4.a točka: Predlog za izvolitev v sodniško funkcijo na sodniško mesto okrajne sodnice na Okrajnem sodišču na Jesenicah</font><br>
<font size="4">	4.b točka: Predlog za izvolitev v sodniško funkcijo na sodniško mesto okrajne sodnice na Okrajnem sodišču v Trbovljah.</font><br>
<font size="4">	Želi kdo v imenu svoje poslanske skupine predstaviti stališče o predlogih za razširitev dnevnega reda? Če ne, preidemo na glasovanje o predlagani razširitvi dnevnega reda z novo 4.a točko.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (10 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Sedaj pa glasujemo o razširitvi dnevnega reda z novo 4.b točko.</font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (12 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><div align="center"></div><b><font size="4">	</font></b><font size="4">Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu 101. členom Poslovnika Državnega zbora sejo zapreti za javnost.</font><br>
<br>
<font size="4">	Sedaj pa prehajamo na </font><b><font size="4">1. TOČKO DNEVNEGA REDA – PREDLOG ZA IMENOVANJE MAGDE TEPPEY NA SODNIŠKO MESTO VRHOVNE SODNICE NA VRHOVNEM SODIŠČU REPUBLIKE SLOVENIJE</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta pa ste članice in člani zaradi varstva podatkov prejeli v varovani predal v sistemu UDIS. K tej točki in k naslednjim petim točkam dnevnega reda sem vabil predsednika Sodnega sveta gospoda Vladimirja Horvata, ki ga prav lepo pozdravljam. </font><br>
<font size="4">	Uvodna pojasnila: Sodni svet na podlagi prvega odstavka 23. člena Zakona o Sodnem svetu in tretjega odstavka 21. člena Zakona o sodniški službi Državnemu zboru predlaga, da na sodniško mesto vrhovne sodnice na Vrhovnem sodišču Republike Slovenije imenuje Magdo Teppey. </font><br>
<font size="4">	Predsednika Sodnega sveta gospoda Vladimirja Horvata prosim za uvodno obrazložitev predloga. Izvolite, beseda je vaša.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa, gospod predsednik. Spoštovane gospe poslanke, gospodje poslanci, lepo pozdravljeni.</font><br>
<br>
<b><font size="4">2. TRAK: (ES) – 9.05</font></b><br>
<br>
<font size="4">	(nadaljevanje) Sodni svet na sodniško mesto vrhovne sodnice na Vrhovnem sodišču Republike Slovenije predlaga višjo sodnico Magdo Teppey. </font><br>
<font size="4">	Potreba po razpisu na to sodniško mesto je v tem, ker se je že upokojil en vrhovni sodnik, in sicer na civilno gospodarskem oddelku v zadevah gospodarskega pravnega področja. </font><br>
<font size="4">	Sodni svet je kot vselej opravil z zakonom predpisane faze kandidacijskega postopka in izbral kot najprimernejšo navedeno kandidatko. Kandidatka odloča na Višjem sodišču v Ljubljani na gospodarskem oddelku že od leta 2008. Odlikuje jo visoka strokovnost in pa tudi visoka storilnost. Rad pa bi poudaril tudi njeno aktivnost izven področja sojenja. Poudaril bi njeno sodelovanje v projektih analize slovenske sodne prakse s področja intelektualne lastnine Urada Republike Slovenije za intelektualno lastnino in Urada Evropske unije za intelektualno lastnino. Njeno članstvo v delovni skupini za pripravo predloga Zakona o spremembah in dopolnitvah Zakona o finančnem poslovanju, postopkih zaradi insolventnosti in prisilnem prenehanju, kar se je zgodilo v letu 2011. Ves čas se tudi aktivno udeležuje raznih sodniških forumov in konferenc s področja intelektualne lastnine tudi pri evropski patentni organizaciji in Uradu Evropske unije za intelektualno lastnino. Pri tem ji je v veliko pomoč tudi njeno poznavanje več jezikov, tako italijanskega, angleškega, francoskega in hrvaškega. Ima dolgoletne izkušnje s sojenjem na področju gospodarskih sporov. Posebej znana pa je kot specialistka na področju intelektualne lastnine. </font><br>
<font size="4">	Posebno priznanje ji je bilo podano kot članici razširjenega pritožbenega senata evropskega patentnega urada. </font><br>
<font size="4">	Na razgovoru na Sodnem svetu so bili njeni odgovori na vprašanja članic in članov suvereni, prepričljivi, poglobljeni in strokovno argumentirani. Njen nastop je bil profesionalen, podajala je jasne odgovore ter zavzela trdna stališča glede strokovnih vprašanj in zapletenih pravnih dilem. </font><br>
<font size="4">	Vse navedeno so pomembne kvalitete sodnika, ki bo v reševanje prevzel strokovno najtežja in večplastna zapletena pravna vprašanja, ki se obravnavajo na Vrhovnem sodišču Republike Slovenije, zato jo Sodni svet predlaga za izvolitev na navedeno sodniško mesto.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala za to obrazložitev.</font><br>
<font size="4">	Sedaj pa odpiram razpravo članic in članov. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se na sodniško mesto vrhovne sodnice na Vrhovnem sodišču Republike Slovenije imenuje Magda Teppey.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (5 članov.) Je kdo proti? (6 članov.)</font><br>
<font size="4">	Ugotavljam, da sklep ni bil sprejet.</font><br>
<font size="4">	Ker predlog sklepa ni bil sprejet, o čemer bomo poročali predsedniku Državnega zbora, glede na izid ugotavljam, da Mandatno-volilna komisija Državnemu zboru predlaga naj predloga sklepa o imenovanju Magde Teppey na sodniško mesto vrhovne sodnice ne sprejme. Končno odločitev o imenovanju kandidatke pa bo sprejel Državni zbor. </font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA IMENOVANJE MAG. ALEKSANDRE HOČEVAR VINSKI NA SODNIŠKO MESTO VRHOVNE SODNICE NA VRHOVNEM SODIŠČU REPUBLIKE SLOVENIJE</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta pa ste članice in člani zaradi varstva podatkov prejeli v varovani predal v sistemu UDIS. </font><br>
<font size="4">	</font><br>
<b><font size="4">3. TRAK: (ES) – 9.10</font></b><br>
<br>
<font size="4">	(nadaljevanje) Uvodna pojasnila: Sodni svet na podlagi prvega odstavka 23. člena Zakona o Sodnem svetu in tretjega odstavka 21. člena Zakona o sodniški službi Državnemu zboru predlaga, da na sodniško mesto vrhovne sodnice na Vrhovnem sodišču Republike Slovenije imenuje mag. Aleksandro Hočevar Vinski. </font><br>
<font size="4">	Predsednika Sodnega sveta gospoda Vladimirja Horvata tudi tokrat prosim za obrazložitev. Izvolite.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa.</font><br>
<font size="4">	Sodni svet na sodniško mesto vrhovne sodnice na Vrhovnem sodišču Republike Slovenije na delovnem in socialnem področju predlaga mag. Aleksandro Hočevar Vinski. Tudi tu potrebo po razpisu in zapolnitvi tega sodniške mesta narekuje že izvršena upokojitev enega sodnika, tako da sta trenutno na tem oddelku zgolj dva sodnika, kar ne omogoča normalno opravljanje sodniškega dela na tem področju na najvišjem sodišču v državi.</font><br>
<font size="4">	Kandidatka mag. Aleksandra Hočevar Vinski je že več kot 22 let v sodstvu, od tega 14 let kot sodnica. Odlikujejo jo bogate delovne izkušnje in seveda vrhunska strokovnost. Rad bi izpostavil tudi njeno dejavnost izven sodniškega dela, in sicer sodelovala je pri oblikovanju Vodnika po posebnostih v delovnih in socialnih sporih, ki je bil izdan v oktobru 2018. V delovni skupini za implementacijo novele Zakona o pravdnem postopku in Zakona o nepravdnem postopku je sodelovala kot predstavnica delovnega in socialnega sodstva.</font><br>
<font size="4">	Razen pohval in priznanj, ki izhajajo iz gradiva, ki ste ga prejeli, moram poudariti tudi njen razgovor pred članicami in člani Sodnega sveta. Tega je opravila odlično. Njeni odgovori so izražali poglobljeno strokovno znanje z možnostjo hitrega razmišljanja ter poznavanje aktualne sodne prakse in problematike na področju, na katerem bo sodelovala, če bo izvoljena. Njeno izražanje je bilo spoštljivo, ves čas izjemno strokovno, podkrepljeno z inovativnostjo in kreativnostjo pri izražanju misli. Osebni nastop kandidatke je bil umirjen, suveren in prepričljiv, na nivoju, ki se pričakuje od kandidata za vrhovnega sodnika. Izkazala je potrebno splošno širino in različne vidike in problematiko dela v senatih, kar ji kot višji sodnici kljub soočenju z različnimi stališči ne predstavlja težav. Vrhunsko je obrazložila in izpostavila tudi institut ločenega mnenja na Vrhovnem sodišču, zato jo Sodni svet predlaga v izvolitev na razpisano sodniško mesto.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Postopkovno, mag. Dejan Židan.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, gospod predsednik, za besedo. </font><br>
<font size="4">	Spoštovane poslanke, spoštovani poslanci, v imenu Poslanske skupine Socialnih demokratov pred glasovanjem prosim za pol ure odmora. Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Bomo najprej odprli razpravo in potem bom dal odmor. </font><br>
<font size="4">	Maša Kociper, izvolite.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Hvala za besedo. </font><br>
<font size="4">	Jaz lahko samo z veliko žalostjo ugotovim, da se razgradnja nekaterih najvišjih inštitucij v naši državi s strani vladajoče koalicije nadaljuje. Danes spet kljub predlogu Sodnega sveta, ki je bil tudi podrobno obrazložen z najbolj vrhunskimi ocenami sodnice Tepej brez besede obrazložitve v tej hiši koalicija nonšalantno s pritiskom na minus zaustavi karierno napredovanje ene od sodnic. </font><br>
<font size="4">	Jaz osebno sem mislila, ne poznam dela te sodnice, jaz osebno sem mislila, da s to ne bo problem, ker ni mogla nikjer v nobeni zadevi nikamor stopiti na prste nobenemu Kanglerju, nobenemu Janši, nikomur, ker je gospodarska sodnica. Ampak vidim, da ne. Vi ste spet nekaj našli. Ne vem kaj, ker ni nihče blagovolil tega povedati, ampak mislim, da ljudje zahtevajo, da razložite zakaj ne podprete sodnice, ki jo predlaga Sodni svet. Če jo podprete, se razume, ste sledili predlogu Sodnega sveta, tako kot vedno delamo, če pa ne podprete, pa zahtevam jaz in zahtevajo to po moje državljani, da poveste zakaj sodnica, ki jo predlaga Sodni svet, ki izpolnjuje zelo zahtevne pogoje za izpolnjevanje, ne more biti imenovana za vrhovno sodnico. Kar se greste je totalna razgradnja institucij, totalna razgradnja Vrhovnega sodišča, Sodnega sveta in vse živo. </font><br>
<br>
<b><font size="4">4. TRAK: (ES) – 9.15</font></b><br>
<br>
<font size="4">	(nadaljevanje) Ne vem kakšne kompetence mora imeti za vas vrhovni sodnik, da je lahko izvoljen za vrhovnega sodnika. Sramota, sramota, sramota. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Violeta Tomić, izvolite.</font><br>
<br>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Hvala za besedo.</font><br>
<font size="4">	Pridružujem se mnenju Maše Kociper. Jaz strokovno mnenje Sodnega sveta zelo spoštujem in verjamem, da so pretehtali svoje odločitve. Predvsem pa zelo pozdravljam, da smo dobili na mizo predloge sodnic, se pravi v glavnem žensk. Pozdravljam to in razumem zavrnitve ženske, ki bi rada napredovala v karieri in ne nosi in očitno je njen greh, da nima članske izkaznice SDS. Oprostite, drugega argumenta ne vidim, kajti videli smo kadrovanja popolnoma nekompetentnih ljudi brez kakršnihkoli referenc na različna zelo pomembna mesta v državi in imeli so samo en plus, to je članska izkaznica SDS. Po partijsko. Tukaj pa, ko Sodni svet strokovno predlaga svoje predlagane kandidate, jih zavračate brez obrazložitve. Res me zanima kaj poleg pomanjkanja izkaznice še manjka kandidatki in ostalim, ki jih boste očitno tudi zavrnili. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Besedo ima Alenka Jeraj. </font><br>
<br>
<font size="4">	</font><b><font size="4">ALENKA JERAJ (PS SDS):</font></b><font size="4"> Hvala lepa za besedo.</font><br>
<font size="4">	Torej naprej, predsedujoči, ne vem zakaj dopuščate razpravo o točki, ki je zaključena. Mi smo glasovali, točka je zaključena. Prehajamo na novo točko in ne vem zakaj je potrebna kakšna dodatna razprava.</font><br>
<font size="4">	Kolegica Maša Kociper lahko zahteva od nas, da obrazlagamo, ampak poslanec glasuje tako kot misli in lahko svojo obrazložitev, torej svoje glasovanje obrazloži ali pa ne. To je njegova odločitev in lahko zahteva, ampak vsak se sam odloči ali bo kaj razlagal ali ne bo.</font><br>
<font size="4">	Mi smo velikokrat kritični do našega pravosodja. Na prvem mestu smo po kršitvah ali na drugem po kršitvah človekovih pravic zaradi stvari, ki jih naredijo sodniki pri svojih sodbah. Pravosodje ima zelo nizko podporo. Ljudje niso zadovoljni s tem kar počne in ne vem, če je potem res, da bi ljudje zahtevali, da moramo mi obrazlagati kako in kaj.</font><br>
<font size="4">	Sedaj kolegica Tomićeva pa razlaga, da mora imeti člansko izkaznico SDS. V SDS ni nobenega sodnika. So pa očitno v kakšni drugi stranki. Smo videli slike iz piknikov itd. Mi stojimo za svojimi odločitvami in vemo zakaj smo se tako odločili in zakaj smo tako glasovali. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br>
<font size="4">	Sedaj, ko sem rekel razprava, teče razprava pod 2. točko dnevnega reda. 1. točka je že mimo. </font><br>
<font size="4">	Želi še kdo razpravljati? Če ne, zaključujem razpravo. </font><br>
<font size="4">	Mag. Židan, vztrajate, da sejo prekinemo. Torej bomo prekinili sejo za pol ure in jo bomo nadaljevali ob 9.50 uri. </font><br>
<br>
<font size="4">	(Seja je bila prekinjena ob 9.18.)</font><br>
<br>
<b><font size="4">5. TRAK: (ES) – 9.50</font></b><br>
<br>
<b><font size="4">	</font></b><font size="4">(Seja se je nadaljevala ob 9.50.)</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Nadaljujemo sejo Mandatno-volilne komisije. Jerca Korče nadomešča Braneta Golubovića.</font><br>
<font size="4">	Sedaj prehajamo na glasovanje. Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se na sodniško mesto vrhovne sodnice na Vrhovnem sodišču Republike Slovenije imenuje mag. Aleksandra Hočevar Vinski.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Še pred glasovanjem pa smo dobili še tole pooblastilo. Tina Heferle nadomešča Andrejo Zabret. </font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">3.TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V NOVEM MESTU</font></b><font size="4">, ki ga je Državnemu zboru predložil Sodni svet.</font><br>
<font size="4">Del gradiva je objavljen pri EPI, obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS.	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Novem mestu izvoli mag. Tanjo Tušek. </font><br>
<font size="4">	Predsednika Sodnega sveta gospoda Vladimirja Horvata prosim za dodatno obrazložitev. Izvolite.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa.</font><br>
<font size="4">	Sodni svet predlaga mag. Tanjo Tušek na mesto okrajne sodnice na Okrajnem sodišču v Novem mestu. Razpis je bil potreben zaradi premestitve ene sodnice iz Okrajnega na Okrožno sodišče v Novem mestu in je bilo treba zato nujno zapolniti prosto sodniško mesto okrajnega sodnika na Okrajnem sodišču v Novem mestu. Zaradi povečanega pripada zadev na tem sodišču ni mogoče reševati z nadpovprečnostjo storilnosti sodnikov na zapolnjenih sodniških mestih, še zlasti ne na daljši rok. </font><br>
<font size="4">	Mag. Tanja Tušek dela kot strokovna sodelavka na Okrožnem sodišču v Novem mestu, kjer je razporejena na pravno-gospodarski in družinski oddelek. Odlikuje jo visoka strokovnost, bogate delovne izkušnje. Razen tega pa je tudi vodja vpisničarja samostojnih sodniških pomočnikov in strokovnih sodelavcev na pravno-gospodarskem in družinskim oddelku. Zaradi njenega zanimanja in usposobljenosti za evropsko pravo in znanja tujih jezikov pa je tudi kontaktna točka pri evropski pravosodni mreži za Okrožno sodišče v Novem mestu. Ves čas prejema odlične ocene zaradi njenega dela. Pri reševanju pravnih problemov je suverena in prepričljiva. Svoje odločitve pa prepričljivo in jasno obrazloži v pisnih izdelkih, ki z zgoščenim in pravno preciznim izrazoslovjem dosegajo zelo visoko raven. Svoje delo kljub številnim zadolžitvam vseskozi opravlja pravočasno in natančno. Odlikuje jo poštenost, pravičnost, nepristranskost in strokovni pogum. </font><br>
<font size="4">	Tudi na razgovoru s člani Sodnega sveta je pokazala svoje kvalitete ter pokazala strokovno pravilen, suveren, premišljen in umerjen pristop k reševanju pravnih problemov. Zato jo je Sodni svet izbral kot najprimernejšo kandidatko in jo predlaga v izvolitev na razpisano sodniško mesto.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala.</font><br>
<font size="4">	Sedaj pa odpiram razpravo članic in članov. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Novem mestu izvoli mag. Tanja Tušek.«</font><br>
<font size="4">	</font><br>
<b><font size="4">6. TRAK: (ES) – 9.55</font></b><br>
<br>
<font size="4">	(nadaljevanje) Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (10 članov.) Je kdo proti? (Nihče.)</font><br>
<font size="4">	Ugotavljam, da je bil sklep sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V ČRNOMLJU</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu in 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Črnomlju izvoli Matejo Mihalič.</font><br>
<font size="4">	Predsednika Sodnega sveta gospoda Vladimirja Horvata prosim tudi tu za dodatno obrazložitev. Izvolite.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa za besedo.</font><br>
<font size="4">	Sodni svet predlaga gospo Matejo Mihalič na mesto okrajne sodnice na Okrajnem sodišču v Črnomlju. Tudi tu je bil razpis potreben zaradi pričakovane in skorajšnje upokojitve enega od sodnikov. Na tem sodišču so samo štirje sodniki, ki pa morajo reševati tudi vse prekrškovne zadeve Okrajnega sodišča v Trebnjem. Zato je zapolnitev tega sodniškega mesta seveda nujno potrebna.</font><br>
<font size="4">	Kandidatka, ki se je izkazala kot najprimernejša, dela kot strokovna sodelavka na Okrožnem sodišču v Novem mestu. Razporejena je bila tudi na izvršilni oddelek Okrajnega sodišča v Novem mestu, potem pa je svoje delo opravljala tudi pravno-gospodarskem in družinskem oddelku Okrožnega sodišča v Novem mestu. V zadnjem času je zaposlena na Delovnem in socialnem sodišču v Ljubljani na zunanjem oddelku v Novem mestu, kjer prav tako izdeluje osnutke odločb, odloča o predlogih za izdajo sklepov o začasnih odredbah in ugovorih zoper slednje ter o različnih procesnih vprašanjih. To pa pomeni, da je kandidatka vrhunsko usposobljena za delo na več področjih, seveda tudi na področju na katerem bo pričela s svojim delom, če bo izvoljena. Odlikujejo jo tudi osebnostne lastnosti in socialne veščine, kar je tu še posebej treba poudariti. </font><br>
<font size="4">	Tudi na razgovoru s člani Sodnega sveta se je izkazalo, da zna hitro prepoznati bistvena pravna in dejanska vprašanja, sprejeti pravilne pravne odločitve in jih ustrezno argumentirati. Na vprašanja je odgovarjala jedrnato in natančno ter izkazala za sodnika potrebno širino v smislu splošne in pravne razgledanosti, strokovnosti in suverenosti. Zato jo je Sodni svet izbral kot najprimernejšo in jo predlaga za izvolitev na razpisano sodniško mesto.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala.</font><br>
<font size="4">	Sedaj pa odpiram razpravo članic in članov. Želi kdo razpravljati? Dušan Šiško, izvolite.</font><br>
<br>
<font size="4">	</font><b><font size="4">DUŠAN ŠIŠKO (PS SNS):</font></b><font size="4">	Lep dober dan vsem skupaj. </font><br>
<font size="4">	Spoštovani predsednik Sodnega sveta, samo eno vprašanje imam za vas. Vsi ti štirje kandidatke, ki so bile poslane na današnjo sejo na Mandatno-volilno komisije, je bilo v tej prilogi napisano datum 2. 12., 19. 11., lansko leto, mi pa smo danes 10. 3. 2022. Zakaj tako dolgo hodijo ti dokumenti v Državni zbor, če pa vi pravite vedno kako je nujno treba pod nujnim postopkom hitro, da se rabi, da ni sodnikov, potrjevati potem. Ali veste kdaj jih bomo mi potrdili? Tam nekje okoli 20. marca na seji. Samo to me zanima. Zakaj tako dolgo časa traja, da pride od vas do Mandatno-volilne komisije? Drugače pa nimam nobene pripombe na sodnike.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa. </font><br>
<font size="4">	Mogoče želite odgovoriti. Izvolite.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4">	 Hvala lepa tudi za to vprašanje. Odgovor ni prav težek, čeprav morda bo na prvi pogled malo nenavaden. Namreč že dalj časa opažamo, ko gre za večje število prijavljenih kandidatov, da nekateri od tistih, ki niso izbrani, ne dvigujejo pošte. To pa seveda vsaj za en mesec podaljša pravnomočnost naše odločitve o izboru najprimernejšega kandidata oziroma kandidatke. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Malo tišine, prosim.</font><br>
<br>
<b><font size="4">7. TRAK: (ES) – 10.00</font></b><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Moram reči, da to že dalj časa ugotavljamo na Sodnem svetu. To je problem in seveda to ni lepo. </font><br>
<font size="4">	Po drugi strani vmes so bili tudi božični prazniki. Mislim, da v januarju smo vsi malo zastali, kar je po moje tudi pripomoglo k temu, da je bil ta čas, da smo to lahko uvrstili oziroma vam poslali kot pravnomočno odločitev, malo daljši. Drugače pa so pričakovani časi v povprečju krajši. Moram reči, da se podaljšujejo ob izteku leta in ob začetku novega leta. Tako da v bodoče pričakujem, da do takšnih zastojev oziroma do takšnih časovnih podaljšanj časa ne bo prihajalo oziroma vsaj ne v doglednem času. </font><br>
<font size="4">	Toliko z moje strani.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala za ta odgovor.</font><br>
<font size="4">	Želi še kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrajne sodnice na Okrajnem sodišču v Črnomlju izvoli Mateja Mihalič.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (10 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem tudi to točko dnevnega reda.</font><br>
<br>
<font size="4">	Prehajamo na </font><b><font size="4">4.a TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU NA JESENICAH</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu in 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču na Jesenicah izvoli Ireno Žnidarčič. </font><br>
<font size="4">	Predsednika Sodnega sveta tudi tukaj prosim za dodatno obrazložitev. Prosim.</font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa za besedo.</font><br>
<font size="4">	Sodni svet predlaga v izvolitev v sodniško funkcijo namesto okrajne sodnice na Okrajnem sodišču na Jesenicah gospo Ireno Žnidarčič. </font><br>
<font size="4">	Okrajno sodišče na Jesenicah se namreč sooča s problematiko obvladovanja na področju prekrškovnih zadev. Da bi se v prihodnosti zagotovilo nemoteno reševanje prekrškovnih zadev, je treba problematiko reševati z novimi sodniki. </font><br>
<font size="4">	Kandidatka Irena Žnidarčič je svojo poklicno pot sicer začela v notariatu, vendar pa v zadnjih letih od leta 2016 svojo kariero nadaljuje v sodstvu in se je zaposlila kot strokovna sodelavka na Okrajnem sodišču na Jesenicah. Treba je poudariti, da tudi to kandidatko odlikuje visoka strokovnost in tudi potrebne delovne izkušnje. Namreč že samostojno vodi naroke v izvršilnih in zapuščinskih zadevah, kar je vsekakor dobra popotnica za začetek opravljanja sodniške službe. </font><br>
<font size="4">	Njeno delo je vselej deležno pohval in tudi Sodni svet je ugotovil, da od vseh kandidatov oziroma kandidatk, ki so se prijavili na razpis najbolj izpolnjuje razpisne pogoje oziroma kvalitete za opravljanje sodniške službe. Izkazuje prizadevnost, natančnost in dobro organiziranost. Njeni pisni izdelki izkazujejo sposobnost dobrega pisnega izražanja in analitičnega razmišljanja. </font><br>
<font size="4">	Tudi na razgovoru s članicami in člani Sodnega sveta se je odlično izkazala. Bogato strokovno znanje je izkazala z jasnimi in konciznimi odgovori, hkrati pa je z njimi izkazala tudi široko splošno razgledanost. Na vprašanja je odgovarjala umirjeno, jasno in preudarno ter rešitve podkrepila tudi z relevantno sodno prakso in znanjem, ki ga je pridobila pri reševanju primerov tudi v okviru notariata in seveda v zadnjih letih na sodišču. Zato jo Sodni svet predlaga na razpisano sodniško mesto. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br>
<font size="4">	Za magnetogram še, da Luka Mesec nadomešča po pooblastilu dr. Mateja Tašnerja Vatovca. </font><br>
<font size="4">	Sedaj pa odpiram razpravo članic in članov. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču na Jesenicah izvoli Irena Žnidarčič.«</font><br>
<font size="4">	</font><br>
<b><font size="4">8. TRAK: (ES) – 10.05</font></b><br>
<br>
<font size="4">	(nadaljevanje) Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (Nihče.)</font><br>
<font size="4">	Ugotavljam, da je bil sklep sprejet.</font><br>
<font size="4">	S tem zaključujem tudi to točko dnevnega reda. </font><br>
<br>
<font size="4">	Prehajamo na </font><b><font size="4">4.b TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V TRBOLJAH</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu in 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Trbovljah izvoli Sabino Kastelic Peršin. </font><br>
<font size="4">	Predsednika Sodnega sveta tudi tu prosim za dodatno obrazložitev. </font><br>
<br>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa ponovno, gospod predsednik. </font><br>
<font size="4">	Sodni svet gospo Sabino Kastelic Peršin predlaga za izvolitev v sodniško funkcijo na sodniško mesto okrajne sodnice na Okrajnem sodišču v Trbovljah. </font><br>
<font size="4">	Tu je bil razpis potreben oziroma utemeljen z razpoložljivimi podatki in kazalniki poslovanja Okrajnega sodišča v Trbovljah v letu 2020, kar z drugimi besedami pomeni, da gre za precej povečan pripad na tem sodišču in to sodišče z razpoložljivimi sodniki ne more učinkovito funkcionirati.</font><br>
<font size="4">	Kandidatka Sabina Kastelic Peršin se je izkazala že ko je diplomirala, in sicer s povprečno oceno 9,05, pravosodni izpit pa je opravila s povprečno oceno 8. Nato se je zaposlila na mestu strokovne sodelavke na Vrhovnem sodišču Republike Slovenije, kjer je dosegla naziv pravosodni svetnik. Odlikujejo jo torej delovne izkušnje in pa moram poudariti, izjemno visoka strokovnost na področju civilnega prava. </font><br>
<font size="4">	Na strokovna vprašanja članic in članov Sodnega sveta je seveda zato lahko odgovarjala pravilno s subsumiranjem? relevantnih okoliščin konkretnega primera pod relevantno abstraktno premiso, pri čemer je svoje razmišljanje podkrepila s spoznavanjem aktualne sodne prakse in s tem potrdila, da gre za zrelo in izkušeno pravno strokovnjakinjo. Zato jo je Sodni svet prepoznal tudi kot najprimernejšo kandidatko in jo predlaga za izvolitev na razpisano sodniško mesto. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Najlepša hvala.</font><br>
<font size="4">	Sedaj pa odpiram razpravo članic in članov. Želi kdo razpravljati? Če ne, zaključujem razpravo.</font><br>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Trbovljah izvoli Sabina Kastelic Peršin.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem to točko dnevnega reda in se zahvaljujem za sodelovanje gospodu Horvatu. </font><br>
<br>
<font size="4">	Preden preidemo na obravnavo 5. in 6. točke dnevnega reda, pri katerih bomo glasovali z glasovnicami, predlagam, da združimo postopka glasovanj pri navedenih točkah. Glede na navedeno bi torej naprej opravili razpravo pri vsaki od točk, nato pa sejo prekinili in sočasno izvedli glasovanje o izboru kandidatov za uvrstitev sklepa, ki ju bomo posredovali v odločanje Državnemu zboru. </font><br>
<font size="4">	Ali kdo takšnemu predlogu nasprotuje? Hvala.</font><br>
<br>
<font size="4">	Potem pa prehajamo na </font><b><font size="4">5. TOČKO DNEVNEGA REDA: PREDLOG SKLEPA O IMENOVANJU ČLANOV SVETA FUNDACIJE SVETA ZA FINANCIRANJE INVALIDSKIH IN HUMANITARNIH ORGANIZACIJ V REPUBLIKI SLOVENIJI.</font></b><font size="4"> Kot gradivo za to točko dnevnega reda ste prejeli: poziva k predlaganju kandidatov, delovno besedilo predloga sklepa in seznam vseh predlaganih kandidatov. Predloge kandidatov in seznam kandidatov z opombami ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodna pojasnila: Zakon o lastninskem preoblikovanju Loterije Slovenije v drugem odstavku 10. člena določi sestavo Sveta fundacije za financiranje invalidskih in humanitarnih organizacij v Republiki Sloveniji, </font><br>
<br>
<b><font size="4">9. TRAK: (ŠS) – 10.10</font></b><br>
<br>
<font size="4">	(nadaljevanje) ki ima 23 članov od katerih Državni zbor imenuje in razrešuje 20 članov, vlada pa tri člane.</font><br>
<font size="4">	Zaradi izteka petletnega mandata članom Sveta FIHO 25. 6. 2022 je Mandatno-volilna komisija na podlagi sklepa sprejetega na 1. nadaljevanju 37. seje objavila javni poziv invalidskim in humanitarnim organizacijam ter nacionalnemu svetu invalidskih organizacij Slovenije za predlaganje kandidatov v Svet FIHO, ki jim skupno pripada 17 mest v svetu. Posebej je k predlaganju kandidatov pozvala še Rdeči križ Slovenije, Slovensko Karitas in Gorsko reševalno zvezo Slovenije, ki jim pripada po eno mesto v svetu. </font><br>
<font size="4">	Rok za predlaganje kandidatov se je iztekel 25. januarja 2022. V skladu s prvim odstavkom 13. člena Zakona o lastninskem preoblikovanju Loterije Slovenije člani Sveta FIHO opravljajo svoje delo nepoklicno. Imenujejo se za dobo petih let in so lahko največ dvakrat zaporedoma imenovani na to funkcijo. Prejeli smo 24 predlogov. Vloge so bile pregledane z vidika pravočasnosti pravočasnosti, popolnosti in vsebinske skladnosti s prvim odstavkom 10.a člena Zakona o lastninskem preoblikovanju Loterije Slovenije p katerem člani Sveta FIHO ne morejo biti osebe, ki niso polnoletne oziroma niso poslovno sposobne, opravljajo nadzor nad delom fundacije, so odgovorne osebe oziroma zastopniki v organizacijah, ki izpolnjujejo pogoje za kandidiranje za sredstva fundacije in pa so funkcionarji po predpisih s področja integritete in preprečevanja korupcije.</font><br>
<font size="4">	Vsi predlogi so bili pravočasni. Dva predloga pa nista ustrezala zakonskemu pogoju in tretje alineje prvega odstavka 10.a člena, po katere v Svet FIHO ne morejo biti imenovane osebe, ki so odgovorne osebe oziroma zastopniki v organizacijah, ki izpolnjujejo pogoje za kandidiranje za sredstva fundacije. Navedena kandidat in kandidatka st bila predlagana s strani Nacionalnega sveta invalidskih organizacij Slovenije in Rdečega križa Slovenije in opravljata v organizacijah, ki sta ju predlagali funkcijo podpredsednika oziroma podpredsednice. Na podlagi statutarnih določil teh organizacij sta podpredsednika v odsotnosti predsednika pooblaščena za opravljanje vseh pooblastil predsednika, torej tudi za predstavljanje in zastopanje organizacije v pravnem prometu. Obe organizaciji sta tudi prejemnici sredstev fundacije FIHO.</font><br>
<font size="4">	Na podlagi opozorila Mandatno-volilne komisije, da v skladu z določbo prvega odstavka 10.a člena Zakona o lastninskem preoblikovanju Loterije Slovenije v Svet FIHO ne more biti imenovane osebe, ki so odgovorne osebe oziroma zastopniki v organizacijah, ki izpolnjujejo pogoje za kandidiranje za sredstev fundacije sta obe organizaciji predlagali nova kandidata, ki ustrezata vsem zakonskim oziroma razpisnim pogojem v celoti, zato predlagam, da ju upoštevamo.</font><br>
<font size="4">	Dne 8. 3. 2022 ste prejeli novo delovno gradivo v katerem sta vključena nova predloga navedenih organizacij. Sedaj pa odpiram razpravo o kandidatih. Glede na to, da daje zakon različnim predlagateljem pravico, do različnega števila mest v Svetu FIHO bomo glasovanje o kandidatih opravili v več delih: </font>
<ul><font size="4">1.	Določitev kandidatov za 10 članov Sveta FIHO na predlog NSIOS in drugih invalidskih organizacij, ki delujejo na državni ravni. Najprej bomo določili kandidate za člane Sveta FIHO na predlog NSIOS in drugih invalidskih organizacij , ki delujejo na državni ravni in niso včlanjene v NSIOS, ki jim skupno pripada 10 mest v Svetu FIHO. Pri imenovanju Državni zbor v skladu s prvo alinejo prve točke drugega odstavka 10.a člena Zakona o lastninskem preoblikovanju Loterije Slovenije upošteva razmerje med včlanjenimi in nevčlanjenimi invalidskimi organizacijami v NSIOS. Iz registra invalidskih organizacij, ki ga vodi Ministrstvo za delo, družino in socialne zadeve in enake možnosti izhaja, da je reprezentativnih in drugih invalidskih organizacij, ki delujejo na </font></ul>
<br>
<b><font size="4">10. TRAK: (ŠS) – 10.15</font></b><br>
<br>
<font size="4">	(nadaljevanje) državni ravni skupaj 32, od tega je 25 organizacij včlanjenih v NSIOS, sedem pa vanj ni včlanjenih. </font><br>
<font size="4">	Glede na navedeno pripada v Svet FIHO NSIOS osem mest, ostalim ne včlanjenim invalidskim organizacijam pa skupno dve mesti. S strani NSIOS imamo po zamenjavi enega od kandidatov osem kandidatov za osem mest, s strani drugih ne včlanjenih invalidskih organizacij pa tri kandidate za dve mesti.</font><br>
<font size="4">	Glede na navedeno predlagam, da najprej glasujemo o uvrstitvi vseh osmih kandidatov, ki jih je predlagal NSIOS v predlog sklepa, ki ga bomo posredovali v odločitev Državnemu zboru. O predlogih ne včlanjenih invalidskih organizacij za uvrstitev dveh kandidatov v predlog sklepa bom odločali z glasovnico, in sicer v skladu z dogovorom po opravljeni razpravi pri 6. točki dne dnevnega reda. </font><br>
<font size="4">	Želi kdo o tem razpravljati? Če ne zaključujem razpravo in na glasovanje dajem naslednji predlog sklepa, da se v predlog sklepa o imenovanju članov Sveta fundacije za financiranje invalidskih in humanitarnih organizacij v Republiki Sloveniji uvrstijo naslednji kandidati predlagani s strani NSIOS in sicer: Polona Car, mag. Mateja De Reya, Mitket Huskić, Iztok Mrak, Jože Okoren, mag. Vladimir Pegan, Špela Šušteršič in Petra Zajc. Pričenjam z glasovanjem. Glasovanje poteka. Zaključujem glasovanje.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Pod točko 2, določitev kandidatov za dva člana FIHO na predlog Rdečega križa Slovenije, Slovenske Karitas in Gorske reševalne zveze Slovenije. Prehajamo na določitev za člane Sveta FIHO na predlog Rdečega križa Slovenije, Slovenske Karitas in Gorske reševalne zveze Slovenije, ki jim vsaki pripada po eno mesto v Svetu FIHO. Slovenska Karitas in Gorska reševalna zveza sta predlagali po enega kandidata, Rdeči Križ Slovenije, Zveza združenj pa je na mesto kandidatke, ki ni izpolnjevala vseh zakonskih pogojev za imenovanje predlagala novo kandidatko. Glede na to, da je vsak od navedenih predlagateljev predlagal po enega kandidata torej toliko, kot se jih tudi imenuje predlagam, da glasujemo o uvrstitvi teh treh kandidatov v predlog sklepa, ki ga bomo posredovali v odločitev Državnemu zboru.</font><br>
<font size="4">	Želi kdo o tem razpravljati? Če ne, na glasovanje dajem naslednji predlog sklepa, da se v predlog sklepa o imenovanju članov Sveta fundacije za financiranje invalidskih in humanitarnih organizacij v Republiki Sloveniji uvrstijo mag. Nuška Jerman, predlagana s strani Rdečega križa Slovenije, mag. Helena Zevnik Rozman, predlagana s strani Slovenske Karitas in Miha Kuhar, predlagan s strani Gorske reševalne zveze Slovenije. Pričenjam z glasovanjem. Glasovanje poteka. Zaključujem glasovanje.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet.</font><br>
<br>
<font size="4">	Pod 3. točko prehajamo na določitev kandidatov za članov Sveta FIHO na predlog humanitarnih organizacij, ki so vpisane v razvid humanitarnih organizacij. Prehajamo na določitev kandidatov za člane Sveta FIHO na predlog humanitarnih organizacij, vpisanih v razvid humanitarnih organizacij, ki jim pripada sedem mest v Svetu FIHO. S strani humanitarnih organizacij smo prejeli predloge 10 kandidatov za sedem mest v Svetu FIHO. Ker bomo izbirali med več kandidati kot se jih imenuje bomo o uvrstitvi kandidatov v predlog sklepa, ki ga bomo posredovali v odločitev Državnemu zboru odločali z glasovnico, in sicer v skladu z dogovorom po opravljeni razpravi pri 6. točki dnevnega reda.</font><br>
<font size="4">	Želi kdo o tem razpravljati? Če ne, zaključujem razpravo in prekinjam to točko dnevnega reda.</font><br>
<br>
<b><font size="4">11. TRAK: (ŠS) – 10.20</font></b><br>
<br>
<font size="4">	(nadaljevanje) In prehajamo na </font><b><font size="4">6. TOČKO DNEVNEGA REDA, IN SICER NA PREDLOG SKLEPA O IMENOVANJU ČLANOV SVETA ZA RADIODIFUZIJO</font></b><font size="4">. Del gradiva za to točko je bil objavljen s sklicem seje, del gradiva pa ste zaradi varstva podatkov prejeli v varovani predal v sistemu UDIS.</font><br>
<font size="4">	Uvodno pojasnilo: V skladu z drugim odstavkom 100. člena Zakona o medijih sestavlja Svet za radiodifuzijo sedem članov, ki jih na podlagi javnega poziva imenuje Državni zbor. Na javni poziv se lahko javilo kandidati s področja prava, telekomunikacij in informatike, avdiovizualne kulture, ekonomije, novinarstva in komunikologije. Skladno s četrtim odstavkom istega člena traja mandat predsednika in članov sveta pet let in so po izteku mandata lahko ponovno imenovani. Aktualnim članom sveta 27. aprila 2022 poteče petletni mandat, zato je bil n a podlago sklepa 1. nadaljevanja 37. seje Mandatno-volilne komisije objavljen javni poziv za zbiranje kandidatur za sedem članov Sveta za radiodifuzijo.</font><br>
<font size="4">	Na javni poziv se je prijavilo 27 kandidatov, pri čemer je en kandidat svojo prijavo umaknil. Vloga enega kandidata je prepozna, en kandidat pa ne ustreza v zakonu in v javnem pozivu navedenim pogojem za imenovanje, saj je zaposlen v državnem organu. V skladu s prvo alineo 101. člena Zakona o medijih namreč člani sveta ne morejo biti funkcionarji in zaposleni v državnih organih. Vloge preostalih kandidatov so pravočasne in popolne. </font><br>
<font size="4">	Prejeli ste seznam prijavljenih kandidatov z opombami iz katerega izhaja, katera vloga je prepozna in katera ne ustreza zakonskim oziroma razpisnim pogojem. Predlagam, da najprej razpravljamo in odločamo o tem, da ti vlogi ne upoštevamo.</font><br>
<font size="4">	Želi kdo o tem razpravljati? Če ne, zaključujem razpravo in na glasovanje dajem predlog, da se v postopku izbire kandidatov ne upoštevata kandidata Franc Hamler in Sašo Hauser. Pričenjam glasovanje. Glasovanje poteka! Zaključujem glasovanje.</font><br>
<font size="4">	Kdo je za? (1 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">Želi kdo razpravljat še o preostalih kandidatih? Če ne, zaključujem razpravo. Glede na to, da je predlaganih več kandidatov kot se jih imenuje, bomo tako kot pri prejšnji točki glasovali z glasovnico. </font><br>
<font size="4">	Prehajamo na izvedbo glasovanj v okviru 5. in 6. točke dnevnega reda. Predlagam, da glasovanje v obeh zadevah vodi komisija v naslednji sestavi: Jožef Horvat, kot predsedujoči, Karmen Kozmus Ferjan kot članica in pa mag. Dejan Židan, kot član.  Pričenjam glasovanje. Glasovanje poteka! Zaključujem glasovanje.</font><br>
<font size="4">	Kdo je za? (16 članov.) Je kdo proti? (Nihče.)</font><br>
<font size="4">	Ugotavljam, da je predlog sprejet.</font><br>
<br>
<font size="4">	Najprej podajam navodila glede glasovnice, s katero bomo glasovali o izboru dveh kandidatov za člana FIHO, ki jo na podlagi prve alineje prve točke drugega odstavka in 10. člena Zakona o lastninskem preoblikovanju loterije Slovenije predlagajo invalidske organizacije, ki delujejo na državni ravni in niso včlanjene v SIOS. Na glasovnici za dva člana Sveta FIHO so navedeni trije kandidati izmed katerih bomo izbirali oziroma izbrali dva. Mandatno-volilna komisija bo odločala z večino predloženih glasov navzočih članov komisije. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata oziroma kandidatke. Glasovnica, na kateri bosta obkrožena več kot dva kandidata bo neveljavna. Prav tako bo neveljavna tudi glasovnica, ki ne bo izpolnjena in glasovnica, s katere volja poslanca ne bo jasno razvidna. </font><br>
<br>
<b><font size="4">12. TRAK: (ŠS) – 10.25</font></b><br>
<br>
<font size="4">	(nadaljevanje) Določena bosta tista dva kandidata, ki bosta prejela najvišje število glasov članov komisije.</font><br>
<font size="4">	In sedaj pa še navodila glede glasovnice, s katero bomo glasovali o izboru sedmih kandidatov za člane Sveta FIHO, ki jih na podlagi pete alineje pete točke drugega odstavka 10. člena Zakona o lastninskem preoblikovanju Loterije Slovenije predlagajo humanitarne organizacije, ki so vpisane v razvid humanitarnih organizacij. Na glasovnici je navedenih 10 kandidatov izmed katerih bomo izbrali sedem. Mandatno-volilna komisija bo odločala z večino opredeljenih glasov navzočih članov komisije. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bo obkroženih več kandidatov, kot se jih imenuje bo neveljavna. Prav tako bo neveljavna tudi glasovnica, ki ne bo izpolnjena in glasovnica, s katere volja poslanca ne bo jasno razvidna. Določenih bo tistih sedem kandidatov, ki bodo prejeli najvišje število glasov članov komisije.</font><br>
<font size="4">	Podajam še navodila glede glasovnice s katero bomo glasovali o izboru sedmih kandidatov za člane Sveta za radiodifuzijo. Na glasovnici za sedem članov Sveta za radiodifuzijo je navedenih 24 kandidatov izmed katerih jih bomo določili sedem. Mandatno-volilna komisija bo odločala z večino opredeljenih glasov članov komisije. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bo obkroženih več kot sedem kandidatov bo neveljavna. Prav tako bo neveljavna tudi glasovnica, ki ne bo izpolnjena in glasovnica, s katere volja poslanca ne bo jasno razvidna. Določenih bo torej tistih sedem kandidatov, ki bodo prejeli najvišje število glasov članov komisije.</font><br>
<font size="4">	Sedaj pa prosim komisijo, da razdeli glasovnice. Glasovanje se bo pričelo ob 10.30 in bo trajalo 10 minut do 10.40. Po opravljenem glasovanju potrebujejo člani komisije primeren čas, da glasove preštejejo, zato bomo s sejo nadaljevali ob 11. uri, 11.00. Prekinjam sejo Mandatno-volilne komisije. Hvala.</font><br>
<br>
<font size="4">	(Seja je bila prekinjena ob 10.28.)</font><br>
<br>
<b><font size="4">13. TRAK: (ŠS) </font></b><br>
<br>
<font size="4">	(Seja se je nadaljevala ob 11. uri.)</font><br>
<br>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Nadaljujemo s sejo Mandatno-volilne komisije in s 5. točko dnevnega reda. Prosim predsedujočega, da nas seznani z rezultati glasovanja najprej o izidu glasovanja za dva člana Sveta FIHO, ki ju predlagajo invalidske organizacije, ki niso včlanjene v NSIOS. Prosim Jože.</font><br>
<br>
<b><font size="4">	JOŽEF HORVAT (PS NSi):</font></b><font size="4"> Hvala lepa spoštovani gospod predsednik, drage kolegice in kolegi. Komisija, ki ste ji zaupali, da opravi svoje delo je delo opravila in preberem zapisnik o ugotovitvi izida glasovanja za dva člana sveta fundacije za financiranje invalidskih in humanitarnih organizacij v Republiki Sloveniji na predlog invalidskih organizacij, ki niso včlanjene v NSIOS. </font><br>
<font size="4">	Razdeljenih je bilo 16 glasovnic, oddanih je bilo 16, neveljavnih ni bilo, veljavnih je bilo torej 16. Kandidati so prejeli naslednje število glasov: Kramberger Ivan 1 glas, Piskač Martina 15 glasov, Tomaževič Lojze 16 glasov. Največ glasov članic in članov Mandatno volilne komisije sta prejela torej Tomaževič Lojze in Piskač Martina. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala lepa. Sedaj pa še prosim predsedujočega, da nas seznani še z rezultati glasovanja o izidu glasovanja za sedem članov Sveta FIHO, ki jih predlagajo humanitarne organizacije, ki niso vpisane v razvid humanitarnih organizacij. Prosim gospod Jožef.</font><br>
<br>
<b><font size="4">	JOŽEF HORVAT (PS NSi):</font></b><font size="4"> Hvala lepa gospod predsednik. Seznanjam vas kolegice in kolegi z zapisnikom o ugotovitvi izida glasovanja za sedem članov Sveta fundacije za financiranje invalidskih in humanitarnih organizacij v Republiki Sloveniji, na predlog humanitarnih organizacij, ki so vpisane v razvid humanitarnih organizacij. </font><br>
<font size="4">	Razdeljenih je bilo 16 glasovnic, oddanih je bilo vseh 16, neveljavnih ni bilo, veljavnih je bilo torej 16 glasovnic. Kandidati so prejeli naslednje število glasov: Hrovatič Svetičič Tanja 7 glasov, Jan mag. Nataša 11, Kobal Gregor 10, Mencingar Darja 7, Potočar Alojzij 7, Sajko Dragica 16, Sorko Nataša16, Tivadar Jožef 9, Završnik dr. Janja 9, Zgonc Špela 16.</font><br>
<font size="4">	Največ glasov članic in članov Mandatno-volilne komisije je prejelo naslednjih sedem kandidatov: Sajko Dragica, Sorko Nataša, Zgonc Špela, Jan mag. Nataša, Kobal Gregor, Tivadar Jožef, Završnik dr. Janja. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala lepa. Zahvaljujem se komisiji za to opravljeno delo in podano poročilo o izidu glasovanja. Na podlagi izida glasovanja ugotavljam, da smo določili kandidate za člane Sveta FIHO, ki jih bomo vključili v besedilo predloga sklepa o katerem bo odločal državni zbor.</font><br>
<font size="4">	Glede na izide predhodnih glasovanj dajem na glasovanje še naslednji predlog sklepa: Mandatno-volilna komisija predlaga Državnemu zboru, da sprejme sklep o imenovanju članov Sveta fundacije za financiranje invalidskih in humanitarnih organizacij v Republiki Sloveniji s katerim se za dobo petih let imenujejo, na predlog vseh reprezentativnih in drugih invalidskih organizacij, ki delujejo na državni ravni in na predlog nacionalnega Sveta invalidskih organizacij Slovenije. </font><br>
<font size="4">	1. Polona Car, 2. Mag. Mateja Da Reya, 3. Mithet Huskić, 4. Iztok Mrak, 5. Jože Okoren, 6. Mag. Vladimir Pegan, 7. Špela Šušteršič, 8. Petra Zajc, 9. Martina Piskač </font><br>
<br>
<b><font size="4">14. TRAK: (ŠS) – 11.05</font></b><br>
<font size="4">	(nadaljevanje) 10. Lojze Tomaževič, na predlog Rdečega križa Slovenije pod, 11. Mag. Nuška Jerman, na predlog Slovenske Karitas pod število, 12. Mag. Helena Zevnik Rozman, na predlog Gorske reševalne zveze pod 13. Miha Kuhar.</font><br>
<br>
<font size="4">	Na predlog humanitarnih organizacij, ki so  vpisane v razvid humanitarnih organizacije pa: Jan mag. Nataša, Kobal Gregor, Sajko Dragica, Sorko Nataša, Tivadar Jožef, Završnik dr. Janja in Zgonc Špela. Pričenjam z glasovanjem. Glasovanje poteka! Zaključujem glasovanje.</font><br>
<font size="4">	Kdo je za? (12 članov.) Je kdo proti? (Nihče.)</font><br>
<font size="4">	Ugotavljam, da je sklep sprejet. </font><br>
<br>
<font size="4">	S tem zaključujem to točko dnevnega reda. Prosim predsedujočega, da nas seznani še z rezultati glasovanja, prosim predsednik seznani nas z rezultati glasovanja pod 6. točko.</font><br>
<br>
<b><font size="4">	JOŽEF HORVAT (PS NSi):</font></b><font size="4"> Hvala lepa. V imenu komisije vas seznanjam z zapisnikom o ugotovitvi izida glasovanja za sedem članov Sveta za radiodifuzijo. </font><br>
<font size="4">	Razdeljenih je bilo 16 glasovnic, oddanih 16, neveljavnih ni bilo, veljavnih je bilo 16. Kandidati so prejeli naslednje število glasov: Demšar Janez 7 glasov, Grašič dr. Valerij 0 glasov, Jakob Silvo 0 glasov, Jelovac dr. Dejan 0, Juričič dr. Denis 6 glasov, Katavič Mitja 0 glasov, Klinar mag. Rina 7 glasov, Lipičnik Aleš 6, Marinšek Igor 0, Markič Jernej 9, Mlakar mag. Martin 0, Oberski Ljubomir 9 glasov, Oblak Tavčar Jadranka 7, Papa dr. Gregor 7, Prešeren dr. Rok 0, Pristošek Rok Felicijan 9, Strmšek Sebastjan 0, Škrabar Gorazd 16, Štibernik Gregor 0, Šuhelj mag. Boštjan 0, Tasič dr. Jurij Franc 9, Vončina Jožef 0, Vovk Igor 9, Vrhovšek Matevž 9.</font><br>
<font size="4">	Največ glasov članic in članov Mandatno-volilne komisije je prejelo naslednjih sedem kandidatov: Škrabar Gorazd, Markič Jernej, Oberski Ljubomir, Pristošek Rok Felicijan, Tasič dr. Jurij Franc, Vovk Igor in Vrhovšek Matevž. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Hvala lepa. Komisiji se zahvaljujem za opravljeno delo in podano poročilo o izidu glasovanja. Na podlagi izida glasovanja ugotavljam, da smo določili sedem kandidatov za člane Sveta za radiodifuzijo, ki  jih bomo vključili v besedilo predloga sklepa o katerem bo odločal državni zbor.</font><br>
<font size="4">	Sedaj dajem na glasovanje še naslednji predlog sklepa: Mandatno-volilna komisija predlaga Državnemu zboru, da sprejme sklep s katerim se za člane Sveta za radiodifuzijo za dobo petih let imenujejo: Markič Jernej, Oberski Ljubomir, Pristošek Rok Felicijan, Škrabar Gorazd, Tasič dr. Jurij Franc, Vovk Igor in Vrhovšek Matevž. Pričenjam z glasovanjem. Glasovanje poteka!</font><br>
<br>
<b><font size="4">15. TRAK: (ŠS) – 11.10</font></b><br>
<br>
<font size="4">	(nadaljevanje) Zaključujem glasovanje.</font><br>
<font size="4">	Kdo je za? (10 članov.) Je kdo proti? (2 člana.)</font><br>
<font size="4">	Ugotavljam, da je sklep sprejet. </font><br>
<br>
<font size="4">S tem zaključujem to točko dnevnega reda in tudi 40. redno sejo Mandatno volilne komisije. Vsem se zahvaljujem za sodelovanje.</font><br>
<br>
<b><font size="4">Seja je bila končana 10. marca 2022 ob 11.10.</font></b>