<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">17. nujna seja</font></b><br>
<br>
<b><font size="4">(1. september 2020)</font></b></p></div><br>
<b><font size="4">Sejo je vodil mag. Marko Pogačnik, predsednik odbora.</font></b><br>
<b><font size="4">Seja se je pričela ob 11.01. </font></b><br>
<br>
<b><font size="4">1. TRAK: (VI)</font></b><br>
<br>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolegice in kolegi! </font><br>
<font size="4">Začenjam 17. nujno sejo Odbora za zadeve EU. </font><br>
<font size="4">Na seji kot nadomestni člani odbora s pooblastili sodelujejo: gospa poslanka Monika Gregorčič, ki nadomešča kvoto SMC, gospa Mojca Škrinjar, ki nadomešča poslanca Jureta Ferjana, gospa Eva Irgl, ki nadomešča Leona Merjasca, gospod Matjaž Nemec, ki nadomešča mag. Marka Koprivca.</font><br>
<font size="4">Na sejo so povabljeni predstavniki Vlade in Državnega sveta ter poslanci Evropskega parlamenta iz Republike Slovenije. Vse navzoče lepo pozdravljam.</font><br>
<font size="4">Prehajamo na določitev dnevnega reda seje odbora. S sklicem seje ste prejeli dnevni red. Ker v poslovniškem roku nisem prejel predlogov za njegovo spremembo je določen takšen dnevni red seje kot ste ga prejeli s sklicem. </font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – STALIŠČE REPUBLIKE SLOVENIJE NA IZREDNEM ZASEDANJU EVROPSKEGA SVETA MED 17. IN 21. JULIJEM 2020 V BRUSLJU IN PODPORA PREDSEDNIKA VLADE REPUBLIKE SLOVENIJE JANEZA JANŠE BLOKADI MADŽARSKE IN POLJSKE GLEDE NEPOGOJEVANJA PORABE EVROPSKEIH FINANČNIH SREDSTEV S SPOŠTOVANJEM VLADAVINE PRAVA.</font></b><br>
<font size="4">Kot gradivo ste prejeli zahtevo Poslanske skupine Socialnih demokratov za sklic nujne seje odbora, ki je objavljen na spletnih straneh Državnega zbora s sklicem seje. </font><br>
<font size="4">Prehajamo na obravnavo. Za predstavitev zahteve za sklic nujne seje odbora dajem najprej besedo predstavniku Poslanske skupine Socialnih demokratov, dr. Francu Trčku. </font><br>
<br>
<b><font size="4">DR. FRANC TRČEK (PS SD):</font></b><font size="4"> Hvala za besedo, predsedujoči. Lep pozdrav vsem skupaj!</font><br>
<font size="4">Poglejte, že iz naslova same točke je viden povod sklica 17. nujne seje matičnega delovnega telesa za zadeve EU. Seveda je pa razlogov več. Razlogi se kopičijo sedaj že slabega pol leta od kdaj imamo to vlado. Lahko govorimo o Logarjevi depeši ali ne depeši, Logarjevem dopisu, lahko govorimo o tem dogodku, ki se je zgodil sredi julija, lahko govorimo tudi o zadevi Pompeo in tudi o zadnjih včerajšnjih dogajanjih na Bledu. </font><br>
<font size="4">Da si razjasnimo neko osnovno zadevo. Kaj pomeni vladavina prava? Vladavina prava pomeni v konstitutivnih parlamentarnih demokracijah tako republikah kot če hočete ustavnih monarhijah, da vladajo zakoni. Izvršilna veja oblasti jih izvršuje, če gremo gledati latinsko oziroma če hočete grški koren besede »government« pridemo do krmarjenja, kar je nekako zapisano tudi v 114. členu naše ustave, </font><br>
<br>
<b><font size="4">2. TRAK: (NB) – 11.05</font></b><br>
<br>
<font size="4">	(nadaljevanje) z javno rabo uma jih pa sprejemajo parlamenti oziroma Državni zbor. Kar zadeva sodelovanje med Državnim zborom in Vlado o zadevah Evropske unije, obstaja zakon, ki je zelo jasen. Zakon je kratek, v zadnji verziji ima 12. členov in mi se tukaj pogovarjamo o, če citiram 2. člen, predlogih odločitev politične narave, v 3. členu je zelo jasno zapisano, citiram: »V zadevah EU Vlada predstavlja in zastopa Republiko Slovenijo ter uveljavlja njena stališča v institucijah EU.«</font><br>
<font size="4">Njena stališča, ne neka osebna stališča trenutnega predsednika Vlade ali predsednice Vlade ali ministrov državni sekretarjev, itn. zdaj, konstitutivne ustavne, parlamentarne demokracije temeljijo na ustavah. Zakonodaja mora biti v skladu z Ustavo, kar vemo, in seveda izhajajo iz univerzalizma človekovih pravic, kar pomeni, ko je nekdo predsednik Vlade ali minister, ne nagovarja zgolj svojih volivcev, če citiram predsednika trenutne Vlade, ampak tisto kar piše v 3. členu Ustave. Smo demokratična republika, pravna država vseh nas, ki tukaj živimo. Potem obstaja 3.a člen Ustave v katerem tudi zelo jasno piše, citiram zgolj četrti odstavek, 3.a člen se nanaša na Slovenijo in mednarodne pogodbe. Postopki sprejemanja pravnih aktov in odločitev v mednarodnih organizacijah na katere Slovenija prenese izvrševanje dela suverenih pravic, Vlada sproti obvešča Državni zbor o predlogih takih aktov in odločitev ter o svojih dejavnosti. Državni zbor lahko o tem sprejema stališča, Vlada pa jih upošteva pri svojem delovanju. Razmerje med Državnim zborom in Vlado iz tega odstavka podrobneje ureja zakon, ki se sprejme z dvotretjinsko večino glasov navzočih poslancev. To je že prej omenjeni zakon. V tem zakonu v 10. členu zelo jasno tudi piše, da odločitve, ki jih o predlogu stališča Republike Slovenije sprejme pristojno delovno telo, v tem delu v katerem se pogovarjamo je to Odbora za zadeve EU, pri zunanji in varnostni politiki je to Odbor za zunanjo politiko Državnega zbora, se takoj posredujejo Vladi, ki jih v okviru svojih pristojnosti upošteva, upošteva pri svojem delovanju v institucijah Evropske unije. </font><br>
<font size="4">	Druga alineja. Kadar Vlada pri uveljavljanju stališč Republike Slovenije iz prejšnjega odstavka zaradi poteka pogajanj v institucijah EU oceni, da njihova uveljavitev ali popolna uveljavitev ni izvedljiva ali ne bi bila v korist Republiki Sloveniji, lahko odloči drugače. O tem takoj obvesti Državni zbor. Bom še enkrat ponovil, takoj obvesti Državni zbor in navede okoliščine, ki so utemeljevale takšno ravnanje. Seveda, čeprav je predsednik Vlade prejudiciral zadevo in nekako je problematiziral nekaj kar je ustavni temelj našega parlamentarizma, o tem ni obvestil Državni zbor, kar bi moral nemudoma storiti. Mi smo dobili neko poročilo o njegovi udeležbi na izrednem zasedanju ali kot so nekateri imenovali, vrhu evropskem svetu od 17. do 18. julija, ki se je potem razvlekel, podaljšal do 21. julija, datum prispetja je 11. 8., ker v bistvu niti ne govori o tej svoji raboti, ki jo je tam izvedel.</font><br>
<font size="4">Edino v tretjem odstavku je navedeno, da so pogajanja trajala pet dni, da so bile štiri posodobitve pogajalskega okvira, in da so bila neka odprta vprašanja, poglavita, kjer se navede med njimi, ter citiram sistem pogojenosti s spoštovanjem vladavine prava, konec citata. Nikjer tukaj notri ni navedeno zakaj se je gospod Ivan Janez Janša tako odločil kot se je in se nekako priklonil stališčem poljske in madžarske, ki če jih lahko prevedem v ljudski jezik, se nekako glasijo takole, dokler sem jaz gazda, ko dobim peneze, </font><br>
<br>
<b><font size="4">3. TRAK: (IP) – 11.10</font></b><br>
<br>
<font size="4">	(nadaljevanje) kakor bom pač razpolagal, in niti ni zdaj to pomembno, če bom mogoče kaj kršil ali ne. O tem se nekako pogovarjamo. </font><br>
<font size="4">	Zdaj, ko sem takoj, ko je ta informacija prišla ven, v imenu Socialnih demokratov postavil poslansko vprašanje 16. 7. o tozadevnih nedopustnih ravnanjih predsednika vlade in predhodnih, smo že imeli eno sejo o tem, ravnanji zunanjega ministra na zunanjepolitičnem prostoru, sem 6. 8. dobil naslednji odgovor, citiram: »Vladi Republike Slovenije in ministrici za zunanje zadeve niso poznana zunanjepolitična dejanja predsednika Vlade in zunanjega ministra, ki bi bila v neskladju z načeli in usmeritvami, zapisanimi v deklaraciji, o zunanji politiki, in spremljajočem dokumentu.« Varna, uspešna in svetospoštovana zunanja politika Republike Slovenije, obe iz leta 2015. </font><br>
<font size="4">	In nadaljevanje: »Vlada Republike Slovenije ostaja pri izvajanju zunanje politike zavezana navedenim dokumentom.« Ne vem, očitno neki manko osnovne avtorefleksije. </font><br>
<font size="4">	Tisti, ki smo že nekaj časa v parlamentu, se spomnite, da smo še za časa Cerarjeve vlade, pet let je bilo tega, par dni pred tem, kar je gospod Janša šel na ta vrh, 10. julija sprejeli deklaracijo zunanje politike Republike Slovenije, ker si izpostavlja upoštevajoč nacionalni interes Republike Slovenije, ki v njeni suverenosti, varnosti državljank in državljanov, varovanju in uveljavitvi ustavnih vrednot, varovanju in krepitvi vladavine prava, varovanju in krepitvi parlamentarne demokracije, kar se potem izpostavlja seveda, da zunanja politika Republike Slovenije temelji, citiram, na vrednotah slovenske osamosvojitve in državnosti, Ustave Republike Slovenije, vrednotah Evropske unije, načelih ustanovne listine in Organizacije Združenih narodov in tako naprej. </font><br>
<font size="4">	Zdaj, za temi nekimi solističnimi akcijami tako predsednika vlade kot zunanjega ministra kot nekaterih ministrov te vlade, ki imajo težave z osnovnimi postulati ustavnosti, in tudi odnosu med Državnim zborom in izvršilno vejo oblasti, ne le, da se nekako samovoljno rine Slovenija v neko, v neki kot tako imenovanih iliberalnih demokracij, s tem se tudi, a veste, ogrožajo tudi ti naši, kot jaz temu rečem, pa je verjetno glede na to, katero državo ste podprli, primerna beseda, penezi, teh deset pa še nekaj milijard, o katerih se govori. Zakaj? Ker se je Evropski parlament odločil, kar bo verjetno več povedala evropska poslanka, da ne bo pristal na to pogojevanje. Večina afilacije Evropskega parlamenta je podpisala to zavezo in navsezadnje ne vem, mogoče je to kdo spregledal, je Evropski parlament tisti, ki bo potrjeval te sklepe in dejansko, ali bo ta finančna konstrukcija tako postpandemična kot kohezijska šla v smeri, v kateri bo šla. </font><br>
<font size="4">	Skratka, Slovenija varno, uspešno in v svetu spoštovana, bo Slovenija, ki bo spoštovala vladavino prava, bo Slovenija, kjer se bodo najbolj pomembne politične osebe zavedale, da ne vladajo oni, ampak da v bistvu vladajo zakoni, bo Slovenija, ki ne bo s figo v žepu gledala na multilaterizem, včeraj smo slišali neke take lahkotne izjave, da je multilaterizma itak konec, dajmo mi, moji otroci bi rekli, hengat skupaj z Višegrajci, pa že tukaj moram odkrito povedati, ko se govori o Višegradu, to ni neka monolitna tvorba, kot bi jo nam nekateri radi prikazovali. </font><br>
<font size="4">	Zdaj, na tej točki bi se jaz ustavil, sočasno pa bi, predsedujoči, da ne bom s postopkovnimi moral potem problematizirati zadeve.</font><br>
<br>
<b><font size="4">4. TRAK: (IP) – 11.15</font></b><br>
<br>
<font size="4">	(nadaljevanje) Povedal po pol leta izkušnje, da se morajo člani in članice Vlade zavedati, da niso več neki »backbencher« poslanci, ki z nami tukaj parlamentarizirajo tako ali drugače. Po nekem členu Ustave, ki ga pogosto omenjam, so odgovorni Državnemu zboru. In zdaj tukaj prisotni minister nam mora podajati odgovore. Zdaj, če hoče parlamentarizirati, lahko nazaj aktivira svoj poslanski mandat. </font><br>
<font size="4">	Zdaj, ob predlogu naših sklepov, ki dejansko zgolj povzemajo to, priznam, da šesto leto v parlamentu imam tega že poln, da ne rečem, kaj, da moramo sprejemati sklepe, dajmo v ustavni parlamentarni demokraciji, kjer naj bi vladalo pravo, upoštevati zakone. Enostavno za to gre. V prvem sklepu pač odbor poziva Vlado, da Državnemu zboru v skladu s 4. členom prej omenjenega zakona v sodelovanju Državnega zbora in Vlade v zadevah Evropske unije k seznanitvi in odločanju predloži vsa stališča Republike Slovenije, ki jih zastopa na zasedanju Evropskega sveta in Sveta Evropske unije. </font><br>
<font size="4">	V drugem sklepu odbor poziva Vlado, da svojo funkcijo predstavljanja in zastopanja, uveljavljanja stališč institucijah Evropske unije opravlja v skladu z Ustavo Republike Slovenije in že prej omenjenim zakonom. </font><br>
<font size="4">	Ter v tretjem sklepu Odbor za zadeve Evropske unije ponovno poudarja zaveznost Republike Slovenije k temeljnim vrednotam Evropske unije ter umeščenost Republike Slovenije med jedrne države Evropske unije, ki jih povezuje spoštovanje vladavine prava, kot tudi izhaja iz sprejete, prej omenjene deklaracije zunanje politike Republike Slovenije. In seveda Vlada Republike Slovenije poziva h krepitvi in zagovarjanju navedenih stališč. </font><br>
<font size="4">	Zdaj, takoj na začetku seje so prišli predlogi sklepov koalicijskih strank. Prvi predlog se nekako glasi: Odbor za zadeve Evropske unije se je seznanil s potekom izrednega Evropskega sveta in podpira pogajalska izhodišča Vlade Republike Slovenije v postopku doseganja dogovorov o večletnem finančnem okviru in instrumentu za okrevanje. Tega predloga ne moremo podpreti, ker se v bistvu nismo seznanili s tem, ker je šlo za neko soliranje in tudi neupoštevanje, neupoštevanje zakonodaje, kot sem že prej omenil. </font><br>
<font size="4">	Drugi sklep se glasi: Odbor za zadeve Evropske unije pozdravlja dogovor o večletnem finančnem okviru in instrumentu za okrevanje, ki je bil dosežen na izrednem Evropskem svetu med 17. in 21. julijem 2020 v Bruslju, še posebej alokacijo o sredstvih, namenjenih Republiki Sloveniji, to bomo še videli, kako se bo to razpletlo v Evropskem parlamentu. Tukaj poteza predsednika Vlade izhajajoč iz tega ni bila ravno ustrezna, če sem blag v izreki. </font><br>
<font size="4">	Zdaj tretji sklep se pa glasi: Odbor za zadeve Evropske unije podpira zaveznost Vlade Republike Slovenije k temeljnim vrednotam Evropske unije ter umeščenost Republike Slovenije med države Evropske unije, ki jih povezuje prizadevanje za vladavino prava, kot izhaja iz deklaracije o zunanji politiki Republike Slovenije, in Vlada Republike Slovenije spodbuja h krepitvi in zagovarjanju navedenih stališč. Ta sklep je malo post festum glede na vse, kar se je zgodilo, blago rečeno norčevanje. </font><br>
<font size="4">	Zdaj, včeraj je bilo ogromno govora o vladavini prava. Za moj okus nekoliko preveč pavšalno, in onkraj neke sage, omniprezentnosti neke podpredsednice Vlade se mi zdi, da je to neka tema, ki ji moramo posvetiti vso ustrezno pozornost. In upam, da nam bo minister Logar zavedajoč se funkcije ministra podal ustrezne odgovore. </font><br>
<font size="4">	Toliko zaenkrat, hvala. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Zahvaljujem se dr. Trčku za uvodno predstavitev. </font><br>
<font size="4">	Predno predam besedo ministru za zunanje zadeve dr. Anžetu Logarju, spoštovani dr. Trček, vas samo opozarjam, da postopkovno vprašanje in predlogi so glede na 69. člen Poslovnika vezani zgolj na uporabo Poslovnika. Predlagam, če se želite javiti k besedi, da imate vi inštrument predlagatelja in da vedno dobite besedo, da uporabljate to zadevo. </font><br>
<font size="4">	Vse poslanke in pa poslance pa naprošam,</font><br>
<br>
<b><font size="4">5. TRAK: (NB) – 11.20</font></b><br>
<br>
<font size="4">(nadaljevanje) da se držimo teme današnje seje. </font><br>
<font size="4">	Minister za zunanje zadeve, dr. Anže Logar, beseda je vaša. </font><br>
<br>
<b><font size="4">	DR. ANŽE LOGAR:</font></b><font size="4"> Hvala predsednik. Spoštovane poslanke in poslanci! </font><br>
<font size="4">	Me veseli, da smo začeli novo sezono sodelovanja med Vlado in parlamentom. Odbor za zadeve Evropske unije bo v prihajajočem letu še posebej pomemben glede na to, da veste, da prihajamo v ključno fazo priprav na predsedovanje Slovenije Evropski uniji, in verjamem, da je vsem tukaj v tej dvorani v interesu, da se Slovenija odreže na mednarodnem parketu. Za nami je zelo uspešen blejski strateški forum, pohvale dežujejo iz vseh strani in verjamem, da ste tudi vsi, poslanke in poslanci, ponosni, zadovoljni, da je šlo za zelo uspešen mednarodni dogodek z največjo mednarodno udeležbo do sedaj v 15. letih obstoja tega foruma.</font><br>
<font size="4">Za nami je tudi uspešno pogajanje o ključni zadevi, ki je ločila evropsko unijo pred zelo tveganimi čermi in pred novim zagonom za prihodnjo rast. To je uspešno pogajanje na zadnjem vrhu Evropske unije o finančni perspektivi in o skladu za okrevanje. Slovenija je v teh pogovorih, dogovorih na vrhu dosegla maksimalni izplen in tudi zato verjamem, da ste vsi, poslanke in poslanci, ne glede na to ali spadate med opozicijske ali pozicijske, zadovoljni z izkupičkom. Za nami je tudi približno slabega pol leta diplomatskega dogajanja, ki je bilo izredno živahno, kljub temu, da smo skoraj tri mesece morali sedeti za zaprtimi vrati, pa kljub temu, ena od opozicijskih strank sklicuje sejo z naslovom »Stališča Republike Slovenije na izrednem zasedanju Evropskega sveta med 17. in 21. julijem 2020 v Bruslju in podpora predsednika Vlade Republike Slovenije, Janeza Janši, blokadi madžarske in poljske glede nepogojevanja porabe evropskih finančnih sredstev za spoštovanje vladavine prava.«</font><br>
<font size="4">Gre za, jaz sem podrobno prebral, tudi na ministrstvu smo se podrobno posvetili temu gradivu, ki je bil pripravljen, predvsem zato, ker je ta naslov tako skregan z realnostjo, da smo iskali kje je ta argumentacija v tem gradivu, da bi lahko Ministrstvo za zunanje zadeve podalo ustrezno argumentacijo. V tem gradivu je 20 očitkov, nekateri od njih so na predsednika Vlade, nekateri pa so na zunanje ministrstvo in tudi konkretno na ministra za zunanje zadeve, zato bom odgovarjal predvsem na te, ki se dotikajo Ministrstva za zunanje zadeve. So tudi tri trditve in dve naj bi bolj politične insinuacije, ki se pa bolj dotikajo največje vladne stranke na katere pa tudi ne nameravam odgovarjati. </font><br>
<font size="4">	Med temi očitki naj izpostavil samo nekatere. Dejanja zunanjega ministra, dr. Anžeta Logarja, so napad na temeljne demokratične družbe utemeljene na vladavini prava. Zunanji minister gre v korenito spremembo smeri slovenske zunanje politike določene v deklaraciji o zunanji politiki Republike Slovenije. Gre za bistven odmik Slovenije od jedrnih držav Evropske unije. Naprej. Slovenija se je pridružila madžarski in poljski v nasprotovanju temeljnih vrednotam Evropske unije. Naprej. V podpisu izjave o varnosti omrežja 5G med Slovenijo in ZDA, ki je neusklajena z evropsko unijo in državami članicami.</font><br>
<font size="4">Naprej. Da se je Slovenija javno preusmerila v skupino držav v katerih Vlade grobo in sistematično posegajo v neodvisnost sodstva in resno omejujejo svobodo medijev </font><br>
<br>
<b><font size="4">6. TRAK: (NB) – 11.25  </font></b><br>
<br>
<font size="4">	(nadaljevanje) ter za politični boj uporabljajo lažne novice, itn. Z dvema trditvama naj pa že na začetku strinjam in sicer, spoštovanje vladavine prava zagotavlja tudi učinkovito in uspešno porabo javnih sredstev. To smo v Vladi Republike Slovenije vedno zagovarjali in tudi vedno bomo. In vladavina prava je ena izmed prednostnih nalog našega predsedovanja Svetu Evropske unije in programa predsedujočega tria Nemčije, Portugalske in Slovenije, tudi to drži. Posebej smo insistirali, da ta referenca je zavedena notri v našem programu, skupnem programu in pomembno mesto bo zasedala tudi v 6-mesečnem programu.</font><br>
<font size="4">Najprej glede očitka o tem kako se je Slovenija pridružila poljski in madžarski in se blamirala oziroma krnila ugled v Evropski uniji. T je tipična lažna novica, izmišljena lažna novica. Zanimivo pa je, kako takšna novica v slovenskem medijskem in političnem prostoru kar na enkrat postane nekaj o čemer se pogovarja Državni zbor, o čemer mediji sprašujejo, itn. Veste kako funkcionira Evropski svet? Zdaj tisti, ki ste bili predsedniki Vlade, to veste. Tisti, ki želite biti predsedniki Vlade, ste se verjetno tudi pozanimali. Evropski svet je svet, ki je v zaprtem krogu kjer sedijo samo predsedniki vlad in samo predsedniki vlad vedo kaj se pogovarjajo. Notri ni pripuščen niti sodelavec, najožji predsednika Vlade, še manj kakšen novinar, še manj kakšen uradnik, še manj opozicijski politik. Notri sedi predsednik Vlade oziroma države članice in se pogovarja s svojimi kolegi. In o tem kaj so se pogovarjali, vedo samo predsedniki Vlade. Zanimivo.</font><br>
<font size="4">Poglejte, tukaj imamo en tvit nekaterih predstavnikov opozicije, med drugim gospoda Nemca, kjer daje referenco na nek članek v Financial Times, da naj bi Slovenija nasprotovala in se pridružila Orbanu in poljski pri pogojevanju vladavine prava. Ko gledate isti članek na Financial Times, pa Slovenija z besedo ni omenjena v tem članku. Preberite ga še enkrat. Prilepite članek, kjer komentirate, češ da se je Slovenija pridružila madžarski in poljski, v tem članku z besedo Slovenija ni omenjena. In vsa zgodba se začne vrteti na podlagi, kako ste rekli, lažnih novic. Predlagam, da v prihodnje vsaj najdete članek, ki referira na to na kar vi potem referirate v svojem tvitu. </font><br>
<font size="4">	V zvezi z dogajanjem na Svetu Evropske unije imamo samo dve zelo verodostojni informaciji. Eno je dal predsednik Vlade v svojem tvitu, kjer je povedal, da ni res to kar se mu očita, in da je zgolj želel, da se uporablja enaka pravila za vse, za Poljsko, Slovenijo, Luksemburg, Madžarsko, Nemčijo. Enaki standardi glede neodvisnosti sodstva, medijev, svobode govora, in da niti pod razno Slovenija ne bo sprejela selektivnih standardov oziroma selektivne pravice in dveh standardov, ne glede na to na katero področje se referiramo. In to je uradno stališče Vlade Republike Slovenije in mislim, da tudi uradno stališče parlamenta. Jaz si ne znam predstavljati, da bi se parlament zavzemal za dvojno pravno državo. To bi bili v popolnem nasprotju z zakonodajno vejo oblasti. </font><br>
<font size="4">	In drugo pomembno informacijo, ki ste jo pa včeraj dobili, gospa Fajonova je prisostvovala, blejskemu strateškemu forumu, </font><br>
<font size="4"> </font><br>
<b><font size="4">7. TRAK: (NB) – 11.30</font></b><br>
<br>
<font size="4">	(nadaljevanje) je pa tista, ki jo je podal češki predsednik Vlade, ko je rekel, da so to temo odprli, štiri ure se pogovarjali o tem in se na koncu uskladili. 27. predsednikov vlad se je na koncu uskladilo. Kje je torej problem? Zakaj imamo izredno sklicano sejo o tem na Odboru za Evropske zadeve? </font><br>
<font size="4">	Naprej. Popolno napačni očitni so tudi o tem, ker sem jih prej navedel, da naj bi se ta Vlada otepala želje po uveljavitvi vladavine prava. To je pa skregano z vsem, ker je, kar so stranke v tej Vladi skozi celotno parlamentarno zgodovino v Sloveniji počele. Če kdo, potem se ta Vlada zavzema za to, da se v Sloveniji uveljavi vladavina prava in enaka pravna država za vse, če kdo, potem ima ta Vlada interes, da se pošteno razpravlja o vladavini prava, in da se o tem opravi vse kar se lahko s strani izvršilne veje oblasti in zakonodajne veje oblasti, da se to doseže.</font><br>
<font size="4">Če se ne motim, je vsaj stranka iz katere prihajam, Slovenska demokratska stranka sklicala nešteto veliko sej kjer je bilo vprašanje vladavine prava. Če se spomnim, pa popravite me, stranka ki je sklicala to izredno sejo, ni sklicala niti ene seje kjer bi se razpravljalo o Vladavini prava v Sloveniji, pa mnogo sej ali pa poslanskih vprašanj kjer bi se razpravljalo o vladavini prava v drugih evropskih državah. Jaz sem jasno že na hearingu povedal, da je Slovenija zelo goreča zagovornica vladavine prava, da pa mora pomesti tudi pred lastnim pragom in mora narediti vse kar je v njeni moči, da se vladavino prava zagotovi za državljanke in državljane Republike Slovenije. </font><br>
<font size="4">	Med drugim so meni očitali kot ministru v tem gradivu oziroma meni očitate, da naj bi pritiskal na kakovost in učinkovitost sodstva, da bi posegal v neodvisnost sodne veje oblasti, in da bi posegal tudi v videz nepristranosti in neodvisnosti sodstva. Jaz sem letos dopustoval doma, lepo je bilo. Bral sem pa tole knjigo, ki jo priporočam tudi vsem, ki radi govoriti o vladavini prava v Sloveniji, in sicer, »Vpliv evropskih institucij na vladavino prava in demokracijo o Sloveniji«, napisal Matej Aubel in Jernej Letnar Černič. Še enkrat, jaz jo priporočam vsem. Končno imamo eno znanstveno knjigo, torej ne politično, znanstveno, ki vprašanje vladavine prava nalije čistega vina. Ki citira celotno slovensko pravno znanost, pravne strokovnjake in na enem mestu zbere vse kar se dotika te umetno ustvarjene tvorbe o vladavini prava in dejansko postreže s presekom situacije na področju vladavine prava v Sloveniji. Pa bom prebral samo nekaj citatov, ker ste želeli odgovore. Torej očitate mi, da sem vplival na kakovost in učinkovitost sodne veje oblasti, pa preberem citat iz te knjige: </font><br>
<font size="4">	»Varstvo človekovih pravic v Sloveniji je bilo doslej ne enako, selektivno in neučinkovito ter ni ustrezno zaščitilo človekovega dostojanstva posameznikov in skupin. Varstvo pravic posameznikov in skupin je pogosto odvisno od ideološkega in ali družbenega položaja imetnikov dolžnosti. Neenakopravni pristop je prispeval k oblikovanju javne podobe, da se v Sloveniji obravnava le nekatera vprašanja človekovih pravic, ki si zaslužijo podroben pregled. Poleg tega je tak selektivni pristop gotovo politično pristranski, neenakopraven in neučinkovit.« </font><br>
<font size="4">	To ni rekel politik, to je rekel pravni strokovnjak. Dramatična nizko zaupanje v slovensko sodstvo je mogoče razložiti z dejanskim samodejnim imenovanjem sodnikom pod komunizmom na sodišča neodvisne države, ki temeljijo na vladavini zakona in demokraciji. Zaradi nenavadnega </font><br>
<br>
<b><font size="4">8. TRAK: (VI) - 11.35</font></b><br>
<br>
<font size="4">	(nadaljevanje) ki temeljijo na vladavini zakona in demokraciji zaradi nenavadnega cikla kariernega razvoja, najbolj izkušeni sodniki so tudi najstarejši sodniki, ki so svojo kariero začeli že dolgo v komunističnem sistemu, je ta komunistična sodna kontinuiteta najmočnejše negativno vplivalo na sodišča, ki so višja v pravosodni hierarhiji in zlasti na Vrhovnem sodišču. Ne minister za zunanje zadeve. Tako prvi strokovnjak. </font><br>
<font size="4">Kar se tiče neodvisnosti, v Sloveniji je več težav z dejansko, spet citat iz te knjige, na očitek, da sam jaz kot minister za zunanje zadeve posegam na neodvisnost sodne veje oblasti. »V Sloveniji je več težav z dejansko neodvisnostjo sodstva. Zgodovinski problemi se nanašajo na posebnosti slovenskega prehoda iz totalitarnega komunističnega režima v demokracijo. Leta 1991 so takratni socialistični sodniki z omejenim mandatom množično kot v tovarni sodnikov postali demokratični sodniki s stalnim mandatom. Omejena lustracijska klavzula, ki bi morala preprečiti, da bi sodniki, ki so kršili človekove pravice v komunizmu še naprej zasedali svoje funkcije v demokratični Sloveniji v bistvu ni bila uporabljena. Politično strmoglavljeni komunisti so si prizadevali za čim bolj mehak in gladek prehod, da se njihova politična izguba ne bi spremenila v pad njihovega vpliva na druge institucije države, gospodarstvo in s tem v družbo kot celoto. Ohranjanje sodstva čim bolj nespremenjenega je bilo jamstvo, da bodo kriminalne dejavnosti, ki jih je večinoma izvajala post komunistična elita v tranzicijskem obdobju ostale nesankcionirane. Ker se je ta namera v veliki meri uresničila je širša javnost sodstvo dojemala kot zaveznika starih komunističnih sil in jasno spolitiziranega.« Še enkrat, niso moje besede. To so besede, ki so v tej knjigi. Lahko še nadaljujem, pa glede na to, da verjetno ne bi dosegel večjega namena prepričevanja ne bom. Ampak še enkrat, svetujem, da preberete to knjigo. </font><br>
<font size="4">Kar se tiče izjave 5G naj še enkrat poudarim, da smo na Ministrstvu za zunanje zadeve zelo zadovoljni, da je po 23 letih spet v Slovenijo prišel ameriški zunanji minister. 23 let. 12 let je minilo od zadnjega vrhunskega obiska ameriškega predstavnika. Med tem pa imamo v deklaraciji o zunanji politiki, na katero se referirate sklicatelji te izredne seje, jasno navedbo, da je trans atlantsko partnerstvo ključno in eno najpomembnejših za umestitev Slovenije v mednarodne tokove. Ne gre skupaj. V bistvu bi morali dejansko obrniti, da končno izpolnjujemo to, kar je zapisano v deklaraciji, s tem ko v Slovenijo prihajajo visoki tuji predstavniki. </font><br>
<font size="4">Kar se tiče teh 5G zavez, naj bi bilo to kršitev zavez, ki smo jih sprejeli v DZ in da delujemo v nasprotju z načeli Evropske unije. Dlje od resnice to ne more biti. Veste, mi bi to izjavo lahko podpisali že takoj po aprilu, ko sem govoril z ameriškim državnim sekretarjem po telefonu, takoj po tem. Pa nismo. Ali veste zakaj ne? Ker smo vztrajali, da se v ta dokument zavede referenca o tako imenovani orodjarni 5G oziroma reference na dokumente Evropske unije o varnosti kibernetskega omrežja 5G. In veste kdo je te dokumente Evropske unije podprl na evropski ravni? Vaša vlada novembra 2019. Mi smo jih samo udejanili v tej izjavi. Med drugim vaš evropski poslanec, bivši predsednik Državnega zbora je celo dejal, da se boji, da bo podpis te deklaracije omajalo naše odnose s Kitajsko. Kakšna samostojna zunanja politika pa bi to bila, da se nekdo že kar na zalogo boji, da se ne bo zameril Kitajcem? Med tem ko je politični sistem ene ali druge države v popolnem nasprotju demokratični…/nerazumljivo/ vemo kakšen je. </font><br>
<br>
<b><font size="4">9. TRAK: (NB) – 11.40 </font></b><br>
<br>
<font size="4">	(nadaljevanje) Zdaj pa, ta famozna izjava 5G. Glede na to, da sem se že navadil, da je v slovenskem političnem prostoru predvsem za aktualne pozicije tolčenje po vsem kar se sprejme, ne glede na to kaj je v samem tekstu, ker se verjamem v to, da se ljudje, ki spremljajo to dogajanje, pač posebej tem tematikam ne bodo posvetili, moram del te izjave tudi prebrati, da boste vedeli kaj smo podpisali in si boste potem ustvarili mnenje o tem ali smo res eklatantno kršili evropske zaveze, vrednote in tudi to kar je zapisano v deklaraciji Republike Slovenije. Piše takole, zato Slovenija in Združene države Amerike podpirata prizadevanja kot so sklepi Sveta Evropske unije o pomenu omrežij 5G za evropsko gospodarstvo in dejstvo, da je treba zmanjšati varnostna tveganja povezana z njimi. Sporočilo Evropske komisije o varni uvedbi tehnologije 5G v EU in izvajanje nabora orodij EU. Je tukaj kaj spornega? Same reference na EU dokumente, ki ste jih potrdili v času, ko ste bili še na oblasti. </font><br>
<font size="4">	Naprej. Predlogi izpostavljajo potrebo po tem, da se omrežja 5G razvija, vzpostavlja in trži na podlagi proste in poštene konkurence ter ob spoštovanju načel preglednosti in vladavine prave. Poglejte, še v ta dokument smo dali vladavino prava. V čem se ne strinjate? Kaj je narobe v tem tekstu? Ne razumem, zakaj ste proti temu? </font><br>
<font size="4">	Naprej. Slovenija in Združene države Amerike poudarjata, da je pomembno k sodelovanju na trgih 5G pritegniti zanesljive in zaupanja vredne dobavitelje omrežne, strojne in programske opreme ob upoštevanju ocene njihovega profila tveganja ter spodbujati okvirje za učinkovito zaščito omrežij 5G pred nepooblaščenimi dostopom in poseganjem. In kaj tukaj ni po volji stranki SD? Kaj je narobe, če se zavežeš z izjavo, da boš poskrbel, da omrežje 5G ostane nepropustno za nepooblaščen dostop in poseganje, da zahtevaš zaupanja vredne dobavitelje jedrne in periferne opreme. Kaj je tukaj narobe? </font><br>
<font size="4">	Naprej. Poleg tega sta Slovenija in Združene države Amerike prepričani, da je treba za vzpostavitev dinamičnega in odpornega 5G ekosistema poskrbeti tudi za temeljito oceno dobaviteljev in dobavnih verig ob doslednem spoštovanju načel vladavine prava – poglejte, še enkrat – upoštevanju vrednostnega okolja, etičnih praks ter skladnosti dobaviteljev z varnostnimi standardi in najboljšimi praksami. Kaj vas pa tukaj moti? Etične prakse, vladavina prava, upoštevanje varnostnega okolja. V čem od naštetega se tukaj ne strinjate. In še, Slovenija in Združene države Amerike še ugotavljata, da je treba okrepiti ozaveščenost o pomenu varnosti 5G omrežij, za kar se nameravata zavzemati v okviru organizacije Severnoatlantske pogodbe in Evropske unije.</font><br>
<font size="4">V čem se pa tukaj ne strinjate? Z besedo ni omenjeno ne eno podjetje ne ena država, zgolj skupna izjava, da je treba zagotoviti ustrezne varnostne standarde zato, da se državljankam in državljanom zagotovi varen internetni sistem prihodne generacije, ker bo to hrbtenica delovanja sveta v prihodnjih desetih, dvajsetih letih. Poglejte, vi boste imeli samo vozeča vozila. Predstavljajte si, da nekdo, ki ni zaupanja vreden dobavitelj, dostavi opremo, ki ima stranka vrata, ki dopušča nekomu, ki nima enakih standardov kot ima naša družba, da z vladnim vplivom ali obveščevalnim vplivom vstopi v ta sistem in avto namesto naravnost, zapelje na levo, zato ker so stranska vrata vzpostavil, pustila notri. Si bi vi to dovolili?  </font><br>
<br>
<b><font size="4">10. TRAK: (SB) – 11.45</font></b><br>
<br>
<font size="4">	(nadaljevanje) Mislim, da si nobena odgovorna vlada v tem obdobju, ko se vzpostavljajo sistemi in za Slovenijo je še ravno pravi čas, ker se opremljanje z jedrnim perifernim sistemom še ni prišel, da se vzpostavijo pred tem ustrezni standardi in se zagotovi najvišja možna varnost, ki jo je danes možno zagotoviti.</font><br>
<font size="4">	Zdaj pa kar se tiče taktika za vrh EU v  nasprotju z načeli in da smo ogrozili ugled in mesto v Republiki Sloveniji, prej je bilo pa še rečeno, da je na vrhu EU, da se nekateri ne strinjajo z raboto, ki jo je tam izvedel predsednik Vlade. Zdaj bi pa prosil za prikaz te rabote oziroma posledice te rabote, ki jo je izvedel predsednik Vlade kot je rekel predlagatelj. Glejte, to je slika tega kar je predsednik Vlade naredil. Modri stolpec je tisto kar je bilo na začetku dodeljeno, oranžni stolpec je pa tisto kar je predsednik Vlade tudi vam spoštovana opozicija, predvsem pa vsem državljankam in državljanom Republike Slovenije izpogajal v tistih štirih oziroma petih dneh na vrhu Evropske unije. To je plus 430, 432 milijonov evrov, plus 432 milijonov evrov. Veste kaj je absurd? Da imamo mi danes izredno sejo Odbora za EU zadeve na predlog Socialnih demokratov, ker je predsednik Vlade na vrhu EU izboril za 432 milijonov več sredstev za državljanke in državljane Republike Slovenije. Glejte, prisežem, po mojem smo edini.</font><br>
<font size="4">	Bi se strinjal s takšno sejo, če bi bili stolpci obrnjeni, ampak niso, pa to še ni vse kar je izpogajal, še naslednji sklep, še en slajd, glejte, tukaj imate pa zemljevid Slovenije. Imamo zahodno pa vzhodno kohezijsko regijo. Za zahodno kohezijsko regijo, ker je že toliko razvita, je bilo financiranje predvideno samo do 40 %, ampak glejte, tam gor v tistih delih kjer ni tako razvita bo pa maksimalno financiranje tudi do 85 %, tudi to smo izpogajali, da se ne bo cela zahodna kohezijska regija usmerjala po stanju razvoja v prestolnici v Ljubljani, ampak se bo realno presojalo kakšno je stanje razvoja po posamezni občini in na ta način tudi ustrezno usmerjalo sredstva za najboljšo možno uporabo.</font><br>
<font size="4">	Spoštovani poslanke in poslanci zaradi rabote, ki jo tam izvedel predsednik Vlade, če še naprej uporabim te besede, ima Slovenija v naslednjih sedmih letih na razpolago 12 milijard evrov. Zdaj pa se je treba odločiti ali boste rušil vsak ukrep samo zato, da bi morda kdo drug delil teh 12 milijard evrov ali pa bomo stopili skupaj in bomo uspešno počrpali vseh 12 milijard, ki jih imamo na voljo. Zelo zahtevna naloga in verjamem, da bo potrebno sodelovanje vseh zato, ker recimo v Vladi, kjer ste bili vi prej, je bilo povprečno črpanje sredstev, EU sredstev na leto med 300 in 400 milijoni evrov. Ta perspektiva pa zdaj od nas zahteva, da na leto počrpamo 1,2 milijardi evrov, 3-krat do 4-krat več kot ste jo počrpali vi, zato verjamem, da vam je v interesu, da se čim bolj uspešno lotimo tega črpanja, da se to po nepotrebnem ne politizira in da se slovenskim občinam zagotovijo ustrezna sredstva, da izvedejo svoje predloge oziroma projekte, ki imajo dolgoročno dodano vrednost. </font><br>
<br>
<b><font size="4">11. TRAK: (ES) – 11.50</font></b><br>
<br>
<b><font size="4">	</font></b><font size="4">(nadaljevanje) Zanimivo. Predno je bil ta finančni okvir, teh 12 milijard evrov, sprejet, je Vlada Republike Slovenije vsem opozicijskim strankam ponudila partnerstvo za razvoj, da skupaj razvijamo, da skupaj delamo, da skupaj najboljše rešitve. Konkretno v SD ste to zavrnili. Ko je predsednik Vlade v Raboti, ki jo je tam izvedel, Sloveniji zagotovil 12 milijard evrov smo pa dobili vabilo Socialdemokratov, da dajmo skupaj sodelovati in iskati rešitve. Vlada Republike Slovenije bo sodelovala z vsemi župani in županjami slovenskih občin, zato je tudi že sklicala še v avgustu zelo kvaliteten in poglobljen sestanek oziroma razširjeno srečanje z vsemi župani, ne glede na to s katere stranke prihaja. Vsak dober projekt, ki ima dodano vrednost in ki bo pomemben za razvoj Republike Slovenije bo, v kolikor bo izpolnjeval vse pogoje, dobil evropska sredstva. Ker nenazadnje gre za državljanke in državljane Republike Slovenije, za naš skupen razvoj. Sedaj imamo priložnost, sedaj imamo možnost in to velja izkoristiti. </font><br>
<font size="4">	Sedaj pa še glede zadnjega očitka v zvezi z tako imenovanimi jedrnimi državami. V bistvu zanimiv očitek, ker si celo predlagatelji niso popolnoma na čistem kaj to pomeni. Že v gradivu, ki ga prilagajo, prilagajo članek, v katerem citirajo gospoda Lovca, ki pravi (to je v gradivu, ki ste ga predložili): »Pogosto je bilo od visokih političnih funkcionarjev v Sloveniji slišati različne zahteve po upočasnjevanju poglabljanj integracij / nerazumljivo/ in podobnem. V številnih spremembah v politični sredini so se izgubile stabilnost, povezave in kritična masa za uspešno evropsko politiko. Ostati jedrna država pa je že pred leti postala prazna fraza.« </font><br>
<font size="4">	Skratka prazno frazo očitate tej Vladi. Pa vam bom zato, da podkrepim pravilno usmerjenost izvajanja Ministrstva za zunanje zadeve glede zunanje politike prebral še del iz strategije o zunanji politiki, ki je bil sprejet v času Vlade gospoda Cerarja, in sicer Vlada je sprejela na predlog potem Ministrstva za zunanje zadeve to strategijo. Obravnaval jo je tudi Državni zbor na Odboru za zunanjo politiko.</font><br>
<font size="4">	Pravi pa takole: »Kot srednjeevropska država ima Slovenija z drugimi državami tega območja večstoletne zgodovinske politične in kulturne vezi. To je tudi izvirni prostor kulturne dediščine in spomina. Na ta prostor je Slovenija močno navezana gospodarsko in prometno. Za države srednje Evrope so značilne politična stabilnost, varnost, ambiciozna gospodarska politika, relativno visoka kupna moč in skupne kulturne poteze, kar potrjuje središčni, politični in gospodarski pomen teh držav za Slovenijo. Srednjeevropska identiteta je za Republiko Slovenijo pomembna priložnost, ki jo bo intenzivneje izkoriščala.«</font><br>
<font size="4">	Še enkrat bom prebral: »Srednjeevropska identiteta je za Republiko Slovenijo pomembna priložnost, ki jo bo intenzivneje izkoriščala. Republika Slovenija bo krepila politično sodelovanje z vsemi srednjeevropskimi državami, posebno z Avstrijo, Češko, Madžarsko, Slovaško in Poljsko.«</font><br>
<font size="4">	To je v vaši strategiji. Vam še enkrat preberem. V vaši strategiji, ki jo je sprejela vaša Vlada, kjer so sedeli vaši ministri, ministri SD, pa nihče ni skliceval izrednih sej ne Vlade, ne Odbora za zunanjo politiko. To je to, kar sedaj izvajamo. Sedaj izvajamo strategijo. Med drugim na iniciativo Slovenije smo oblikovali tudi skupino tako imenovanih centralnih pet, </font><br>
<br>
<b><font size="4">12. TRAK: (ES) – 11.55</font></b><br>
<br>
<font size="4">	(nadaljevanje) kjer je pet držav centralne Evrope, srednje Evrope, in se redno skoraj mesečno usklajujemo o vseh pomembnejših vprašanjih in verjamem, da bomo to sodelovanje tudi nadgradili. </font><br>
<font size="4">	Sedaj pa samo še zato, da še dodatno podčrtam ta dvojna merila, ki so zame iskreno res nesprejemljiva. Namreč, ko si ti na oblasti delaš vse kar želiš, ko si pa v opoziciji, potem pa je vse narobe, čeprav se izvaja to, kar si sprejel, ko ste bili vi na oblasti. Ali veste, kje je bil predsednik Vlade gospod Šarec na zadnjem obisku? V Srbiji. Veste kje je bil na predzadnjem obisku? Slika pove vse. Prijateljske slike. To mislim, da je bilo novembra oziroma oktobra. Ali je bila kakšna izredna seja Odbora za EU zadeve? Ali je kdo govoril, da se Slovenija odmika od jedrnih držav? Ali veste koga je zadnjega sprejel zunanji minister? Ali je bil to odmik od jedrnih držav? Sam se tega ne spomnim. Ali je bila kakšna izredna seja? Ne spomnim se tega. </font><br>
<font size="4">	Pa mogoče še slika iz zdajšnje zunanje politike. V zadnjem času je bilo pri nas 16 obiskov v treh mesecih. 16 obiskov. V četrtek prihaja francoski zunanji minister. Sodeloval bo na posvetu diplomatov. Bil je tu nemški zunanji minister. Nisem šel v Nemčijo. Tu je bil. Dvakrat je bil italijanski zunanji minister tukaj. Tu je bil avstrijski zunanji minister. Tu je bil ameriški zunanji minister. Če to za vas niso jedrne države, potem naj si ustvarimo pa še sliko v zvezi z blejskim strateškim forumom. Bilo je sedem predsednikov Vlad oziroma držav članic. Pa bojda niso bile jedrne države. </font><br>
<font size="4">	Ali veste kdo je bil od predsednikov Vlad leta 2019 na blejskem strateškem forumu? Njegova ekscelenca Marjan Šarec. Edini. Torej takrat so bile jedrne države na blejskem strateškem forumu. Ali veste kdo je bil leta 2018 na blejskem strateškem forumu od predsednikov Vlad? Njegova ekscelenca dr. Miro Cerar in njegova ekscelenca Marjan Šarec. Torej so bile takrat na blejskem strateškem forumu jedrne države. Ali veste kdo je bil od predsednikov Vlad na blejskem strateškem forumu leta 2017? Njena ekscelenca Ana Barnabić?, Srbija in njegova ekscelenca dr. Miro Cerar Slovenija. Takrat pa torej so bile jedrne države zastopane na blejskem strateškem forumu.</font><br>
<font size="4">	V tistih letih sem bil poslanec Državnega zbora, ampak se ne spomnim, da bi kdo skliceval izredno sejo Odbora za zunanjo politiko zato, ker se odmikamo od jedrnih držav. </font><br>
<font size="4">	Če gledamo po tej referenci, torej če imaš predsednika Vlade na blejskem strateškem forumu gre za jedrno državo, smo ta kriterij zadostili tudi tokrat. Kajti bil je predsednik Vlade gospod Janez Janša na blejskem strateškem forumu. Torej so bile jedrne države preko video linka tudi italijanski predsednik Vlade, ki je med drugim jasno povedal, da je ravno pomoč tudi Slovenije v tistem pismu o korona obveznici predstavljala tako imenovani game »changer« v oblikovanju nove finančne arhitekture Evropske unije, ki je takšna, da si je pred enim letom ne bi upal niti predstavljati, </font><br>
<br>
<b><font size="4">13. TRAK: (VI) - 12.00</font></b><br>
<br>
<font size="4">	(nadaljevanje) pa se je kljub temu Evropska unija uskladila in lahko samo rečem, da smo lahko zelo zadovoljni, hkrati hvaležni kar je predsednik Vlade dosegel na vrhu Evropske unije v Bruslju julija. Naša, vaša, skupna naloga pa je, da ta sredstva, ki so bila zagotovljena, sedaj čim bolj učinkovito in v čim večji meri, torej vsa, izkoristimo za dobrobit državljank in državljanov Republike Slovenije. Kajti, konec koncev v politiki gre za to, izključno za to in to mora biti tudi glavno vodilo delovanja izvršilne in tudi seveda zakonodaje v eni oblasti.</font><br>
<font size="4">Hvala, predsednik. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovani zunanji minister, dr. Anže Logar, hvala za vašo razpravo. </font><br>
<font size="4">	Od vabljenih sta se k besedi javila vodja predstavništva Evropske komisije v Sloveniji, dr. Stančič in pa evropska poslanka, Tanja Fajon. Kot predlagatelj se je k besedi javil tudi dr. Trček.</font><br>
<font size="4">Obstoječa parlamentarna praksa ponavadi je bila, da predlagatelj dobi besedo po razpravi vabljenih. Sedaj dr. Trček, če vztrajate, da dobite besedo takoj, vam jo bom dal. V primeru, da pa želite, da pred vami razpravo opravita tudi dva vabljena, katerih razprava je omejena vsakemu po 10 minut… / oglašanje iz dvorane/</font><br>
<font size="4">Dr. Trček, beseda je vaša. </font><br>
<br>
<b><font size="4">	DR. FRANC TRČEK (PS SD):</font></b><font size="4"> hvala lepa za besedo. Poglejte, bom relativno kratek.</font><br>
<font size="4">	Prvič, v nobeni strategiji Republike Slovenije, tudi v strategiji zunanje politike ne piše, da je vaša ali da je naša. Je strategija Republike Slovenije, ki jo skupaj izvajamo tudi znotraj parlamentarne diplomacije, ker sva takrat s kolegom Anžetom dobro sodelovala kot seveda tudi izvršilna veja oblasti. </font><br>
<font size="4">	Glede dvojnih meril je sedanji finančni minister tisti, ki je na hiringu rekel, poglejte, ko se opoziciji ruši, potem pa ko pridem na oblast pa ni to več pomembno. </font><br>
<font size="4">	Glede partnerstva za razvoj, sam nikoli ne bom podpisal nek predlog partnerstva v katerem bo predlagano, da se v javnosti ne debatira o tem o čemer se usklajujemo. To, veste, kontra neko vladavino prava. In mi v bistvu partnerstvo za razvoj že imamo. Imenuje se Poslovnik Državnega zbora Republike Slovenije. Ni nobene potrebe po nekih podpisovanjih. </font><br>
<font size="4">	Ne bi pa škodilo nekoliko skromnosti. Veste, kar iz tega kar ste, hvala na predavanju dr. Logar, kar ste ubesedovali neke kako tako, večinoma ste tu, kakšen Plemeniti bi rekel, butci, sorodno tudi večina medijev, ki to spremlja in tudi Evropski parlament so sorodni, tu navsezadnje tudi žalite vašo politično afilacijo EPP, ki je to v evropskem parlamentu problematizirala. In po drugi strani na teh pogajanjih vrsto let dela vrsta ljudi. Tudi kakšne kvalitetni šerpe, ki to pripravijo, kot se to imenuje v diplomatskem jeziku. Skratka, malo več skromnosti ne bi škodilo. Veste, in cela ta zadeva dr. Logar izhaja iz tega, ko ste lepo govorili, v primeru Pompeo. Jaz bi to lahko podpisal že aprila. Na osnovi katerih pooblastil? Kdaj je Državni zbor o tem razpravljal? Kdo vam je dal pooblastila za to? O tem govorim, dr. Logar. In se strinjam z vami, ja, ni dvojnih pravil. Je tu nek zakon, ki ima 12 členov in ki govori, kako govori. In to je vladavina prava. Pa vsaj za trenutek bi lahko odločili mobitel, ko vam govorim ali prekinemo sejo, če imate kaj nujnega. Mogoče imate, z veseljem jo prekinemo. Kot prvi diplomat bi od vas pričakoval tudi malo manir. In zelo jasno v zakonu piše kdo sprejema stališča. Lahko sem kritičen do zunanje politike Republike Slovenije, ki je kakšno desetletje ni imela. Lahko sem kritičen tudi do dela Odbora za zadeve EU. Zdi se mi, da ste bil član, ampak ob petkih niste kaj redno hodili. Jaz sem tam se bolj sam s seboj pogovarjal, žal. In v čem je sedaj vaš problem? Da Državni zbor opravlja svoje delo. </font><br>
<br>
<b><font size="4">14. TRAK: (NB) – 12.05 </font></b><br>
<br>
<font size="4">	(nadaljevanje) Ja, ne vem, ukinite ga, zberite toliko glasov. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Besedo bi zdaj predal vodji predstavništva Evropske komisije v Republiki Sloveniji, dr. Stančiču. Približno 10 minut imate na razpolago. </font><br>
<font size="4">	Hvala. </font><br>
<br>
<b><font size="4">	DR. ZORAN STANČIČ: </font></b><font size="4">Hvala lepa predsednik. Spoštovani predsednik odbora, spoštovani članice, člani odbora, spoštovani predstavnik Vlade!</font><br>
<font size="4">	Zahvaljujem se za vabilo na današnjo sejo. Jaz bom poskušal biti zelo kratek in se bom osredotočil zgolj na dve zadevi. Najprej, širšo predstavitev, torej širšega okvira, potem bi se pa osredotočil na določila o inštrumentu vladavine prava, ki je opredeljen tudi v tematiki današnje seje. Najprej torej širša slika. Kot zelo dobro veste, pandemija in njene posledice so največji izziv za EU v naši generaciji. Prav zaradi tega je bila potrebna izredno velika finančna moč in kot je rekla predsednica Evropske komisije, Ursula von der Leyen, zdaj imamo tako finančno moč, ki je nismo imeli še nikoli. Imamo dogovor, ki je vreden dobrih tisoč 800 milijard evrov, zelo pomembno je pa, da teh tisoč 800 milijard evrov namenimo za naložbe in reforme, ki bodo zajemale tako naložbe v recimo v umetno inteligenco, industrijsko digitalizacijo, obnovljive vire energije, trajnostni transport in energijske varčne gradnje in podobno.</font><br>
<font size="4">Tako bomo se lahko spopadli tudi s podnebnimi spremembami in bi skupaj z naslednjim večletnim finančnim okvirjem lahko usmerile sredstva v moderne politike kot so tudi recimo zeleni dogovor za Evropo, digitalizacija, podpora notranjemu trgu, raziskave, inovacije, izobraževanje in krepitev nacionalnih zdravstvenih sistemov. Zelo pomembno je, da se zavedate, da bodo sredstva, torej namenjena skladu z dvema ciljema, najprej torej gre za podporo okrevanja, za okrevanje, nadaljnje vlaganje v našo skupno prihodnost, zelo pomembno je pa, da se bodo pri oceni naložb oziroma usmeritvi sredstev upoštevale tudi usmeritve iz evropskega semestra in v evropskem semestru smo se pogovarjali sredi julija, ko sem vam predstavil priporočila za Slovenijo. </font><br>
<font size="4">	Nekaj morda o samem obsegu sredstev. Imamo paket skupne vrednosti tisoč 800 milijard evrov, ki vključuje v luči COVID-19 posodobljen prihodnji večletni proračunski okvir za obdobje 2021-2027 in tudi nov inštrument za okrevanje, / nerazumljivo/ generation EU v višini 750 milijard evrov. Pomembno je, da se bodo tako nepovratna sredstva in posojila izplačala v obrokih, ko bodo doseženi mejniki in cilji, ki bodo države članice opredelile v nacionalnih načrtih za okrevanje in odpornost. Evropska komisija bo v sodelovanju z državami članicami te načrte ocenila na podlagi preglednih meril, ki vključujejo tudi vladavino prava in sprejela sklep o določitvi evropskega finančnega prispevka do katerega bo država članica opravičena. 	Če se sedaj osredotočim na ožjo temo temeljnih vrednot oziroma vladavine prava, bi rad poudaril, da temeljne Evropske unije so vrednote, vključno s spoštovanjem pravne države in te vrednote so za nas neprecenljive. Evropska komisija torej ne more in ne želi komentirati stališč posameznih držav članic izrečenih med pogajanji na zasedanjih Evropskega sveta.</font><br>
<font size="4">Kot je bilo rečeno, pogajanja potekajo s ciljem zaupnosti v zelo omejenem krogu in v svojih komentarjih se bom zato omejil zgolj na predstavitev pogleda Evropske komisije na samo vladavino prava v povezavi z upravičenostjo do finančnih sredstev iz programa večletnega finančnega okvirja. Rad bi poudaril na začetku, da zaščita finančnih interesov Evropske unije je zelo pomembna.</font><br>
<br>
<b><font size="4">15. TRAK: (VI) - 12.10</font></b><br>
<br>
<font size="4">	(nadaljevanje) Gre za zelo velik pomen na zaščito interesov in zaradi tega je Evropska komisija v vseh pogajanjih, ki so potekala, si prizadevala za to, da je vladavina prava opredeljen tudi kot kriterij oziroma kot pogoj za opravičenost na sredstva. Evropska komisija si je prizadevala in ocenjuje, da v zaključkih evropskega sveta dosegla jasno opredelitev tako potrebe po zaščiti finančnih interesov Evropske unije kot tudi pomena spoštovanja načel pravne države. </font><br>
<font size="4">Naj poudarim, da zaključki izrednega evropskega sveta konkretno navajajo, da se finančni interesi unije zaščitijo v skladu s splošnimi načeli iz pogodb Evropske unije, zlasti z vrednotami iz člena 2 pogodbe o Evropski uniji. Evropski svet tudi poudarja, da je treba v zaščiti finančnih interesov Evropske unije zagotoviti tudi zaščito in spoštovanje pravne države. Na tej podlagi bo uveden splošni režim pogojenosti za zaščito proračuna in inštrumenta »Next Generation EU« in v Evropski komisiji bomo v zvezi s tem za primere kršitev predlagali ukrepe, ki jih bo svet sprejel s kvalificirano večino. Evropski svet se je v zaključkih tudi zavezal, da bo zadevo obravnaval ponovno v naslednjih korakih.</font><br>
<font size="4">Prav zaradi tega v Evropski komisiji pripravljamo mehanizem pogojevanja uporabe evropskih sredstev s spoštovanjem pravne države. Ob tem bi rad poudaril, da tudi pripravljamo poročilo o pravni državi za vse države članice in poročilo bo predvidoma na red v oktobru mesecu letos. Da povzamem, zaščita evropskega proračuna in spoštovanje pravne države gresta zelo z roko v roki. Potrebno je narediti vse, da se zaščiti evropska sredstva, zato da se okrepi boj proti goljufijam, zato moramo tudi imeti ustrezne nadzorne inštrumente, tudi zbirko podatkov iz katere bo razvidno kdo bodo končni prejemniki evropskih sredstev. Evropska komisija bo naredila vse kar je v njeni moči, da bodo vrednote in cilji na ta način tudi ohranjeni v prihodnje.</font><br>
<font size="4">Hvala lepa.</font><br>
<br>
<b><font size="4">	PREDSEDNIK MAG. MARKO POGČANIK:</font></b><font size="4"> Hvala, dr. Stančiču za razpravo.</font><br>
<font size="4">Besedo predajam evropski poslanki.</font><br>
<font size="4">Gospa Fajon.</font><br>
<br>
<b><font size="4">	TANJA FAJON:</font></b><font size="4"> Hvala, predsednik. Je dovoljena razprava brez maske?</font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Po vaši presoji, glede na to, da ima večina maske gor, pa da so do sedaj razpravljali z masko, vas bi naprošal že zaradi drugih…</font><br>
<font size="4">Hvala.  </font><br>
<br>
<b><font size="4">	TANJA FAJON:</font></b><font size="4"> Velja. V Evropskem parlamentu imamo drugačna pravila. Ni problema.</font><br>
<font size="4">	Hvala za povabilo na sejo. Hvala tudi vsem predhodnim razpravljavcem za vse obrazložitve do sedaj. Jaz mislim, da imamo mi precej resen problem, zato je ta razprava res pomembna. In rada bi razložila nekaj že povedanih elementov in postavila ministru tudi nekaj bolj konkretnih vprašanj. </font><br>
<font size="4">	Vi govorite, minister, eno. Ko razlagate o pravni državi, v svojih ravnanjih, pa v zadnjih tednih kažete zelo drugo. Govorim grobi nelegitimni posegi v medije, v pravosodje, v neodvisne institucije, v policijo. In na bruseljskem parketu, lahko rečem tudi v tujih medijih, marsikaterih, Slovenijo počasi uvrščate med problematične države. In to se nam bo lahko posledično poznalo tudi pri »rejtingih«, ko bo Slovenija morala zaprositi za kakšno dodatno finančno pomoč. Na to opozarjam. </font><br>
<font size="4">	Nekaj konkretnih poudarkov je bilo že povedanih, kje se je začel tisti zasuk, o katerem govorimo od neke strategije zunanje politike. Depeše omenjene. Nas tu v Državnem zboru prepričujete o tem, da spoštuje Slovenija pravno državo. Pravim, da spoštujete, ampak podpirate, to je bilo tudi včeraj izrazito, se strinjam, da je bila velika mednarodna udeležba, ampak podpirate dejansko en velik del politikov v naši soseščini, ki v svojih državah doma grobo krši pravno državo, temeljne pravice, vrednote in demokracijo. Tu zlasti govorim o tem skoku na madžarsko-poljski vlak, ki je izrazit. In to sta dve državi, ki danes sta v postopkih 7. člena, ki ju podpira v veliki meri Evropski parlament, komisija, </font><br>
<br>
<b><font size="4">16. TRAK: (NB) – 12.15  </font></b><br>
<br>
<font size="4">	(nadaljevanje) institucije, politične skupine.</font><br>
<font size="4">Niste se pridružili podpori skupne izjave prijateljev vladavine prava. To podporo je podpisalo 20 držav članic, vključno z Madžarsko. Slovenija je ni podprla, kljub temu, da zatrjujete, da smo del prijateljev vladavine prava, so informacije v Bruslju drugačne. Zdaj res je, da smo imeli uspešna pogajanja, to lahko interpretiramo glede na vsoto denarja, ki bo Sloveniji na voljo, to je posledica večletnih pogajanj, pa vendar pogajanja še niso končana. To je zdaj na mizi tudi na evropskem parlamentu in mi smo bili julija zelo razočarani. Vi se boste verjetno spomnili tistih prvih sklepov kjer je bila ta mehanizme o pogojevanju v katerem je govoril tudi Stančič, veliko bolj izrazito zapisan in sklepi zdaj samo na dveh delih julijskega vrha imajo precej ohlapno povezavo, pogojevanja med vladavino prava, pravno državo in pa izplačevanjem evropskih sredstev.</font><br>
<font size="4">Pred kratkim smo vse velike evropske politične skupine vključno s skupino kateri pripadate, napotili pismo, da ne bomo končali teh pogajanj na glasovanju, če ne bo zelo jasne povezave z mehanizmom pogojevanja o katerem govorimo. In tukaj ne more biti odpustkov, ko gre za EU vrednote. Zdaj pa prihajam tudi k stališču Vlade, ki je bilo sprejeto, gre za uredbo povezano z mehanizmom o pogojevanju skupaj z večletnim finančnim proračunom in pa skladom za okrevanje leta 2018, sprejela jo je prejšnja Vlada, mislim da jo je ta parlament podprl januarja 2019, ne vidim kdaj se je zgodil ta odmik oziroma ali je bila razprava kadarkoli opravljena v tem, da je Slovenija na vrhu podprla prizadevanja madžarske in poljske. Vi pravite, da je to laž. To ni laž, bilo je v več medijih, več informacij, tudi nenazadnje so bili tviti kjer se je ta skupina držav hvalila z zmago na vrhu in tudi te tvite ste sami delili. To je zaskrbljujoče.</font><br>
<font size="4">Še enkrat, mi smo vse politične skupine, socialisti, evropska ljudska skupina, liberalci, zeleni, zelo jasno povedali, da ne bomo mogli končati pogajanj brez tega dogovora in to je ogrožena tudi prihodnost evropskih finančnih sredstev v Sloveniji, če ne bomo spoštovali pravne države. Samo za razumevanje, po 2. členu pogodbe in 7. členu pravna država, kar tudi Evropska komisija zdaj proučuje vse države, zavzema vsa področja, pravosodni sistem, pluralnost medijev, nacionalni okvir za boj proti korupciji, različne institucionalno-ustavne in pa druge zadeve. Zdaj, če povem naprej, po teh depešah kjer izrazito ideološko izpostavljate težave v Sloveniji, izkoriščate ali zlorabljate tudi državno strategijo, zunanje-politično strategijo v namene vaše politične stranke, je zaskrbljujoče torej tudi ta julijski vrh in to je vprašanje vam, minister. </font><br>
<font size="4">	Ali bo Republika Slovenija podprla mehanizem pogojevanja, ko bo šlo za v prihodnje nadaljevanje kako si bomo razdelili evropska sredstva? In še en korak naprej, mislim da do danes še nismo slišali jasnega stališča s strani vaše Vlade. Ali podpirate postopek 7. člena proti Madžarski in Poljski? To je že dolgo na mizi. Mislim, da nimamo vašega odgovora na to ali se bo torej Slovenija pridružila, podprla pogojevanje, ko gre za razdelitev evropskega denarja s spoštovanjem pravne države. In pa, ali podpiramo postopek po 7. členu zoper Madžarsko in Poljsko, ki kršita temeljne evropske vrednote. </font><br>
<font size="4">	Ko ste omenjali nadalje izjavo o varnosti 5G. Se strinjam, dobro za prijateljske odnose, da je bil tudi tukaj ameriški državni sekretar Pompeo, konec avgusta, vendar pa ta podpis te politične izjave ne sledi zunanjepolitičnim interesom Slovenije. Tukaj vas moram popraviti. Izjava ni bila usklajena znotraj držav Evropske unije niti je niso podpisale glavnina držav. To je bilo priporočilo naj države bilateralno te izjave ne podpišejo. Jaz upam, da ne bo nikoli postala pravno zavezujoča. Me pa skrbi, da ni o tem razpravljal parlament.</font><br>
<br>
<b><font size="4">17. TRAK: (NB) – 12.20 </font></b><br>
<br>
<font size="4">	(nadaljevanje) Mislim, da ni bilo stališča Vlade, bila je to precej solo akcija in tudi ne usklajena s predsedujočim triom, torej s portugalsko Nemčijo, ki izjave niso, in v luči tega podpisali, v luči tega, da Slovenija prevzema predsedovanje, je to še ena skrb več. Torej, jer kar nekaj neupoštevan prejšnjih vladnih sklepov, preden ste prevzeli Vlado, tudi odločitev Državnega zbora.</font><br>
<font size="4">Omenila sem to uredbo o mehanizmu pogojevanja o pravi državi, tudi glede koalicije voljnih, ki so tri ali štiri države podpisale izjavo 5G. Lahko omenim še eno stvar s katero se več ukvarjam, to je reforma Schengenskega prostora, 8. julija, ko so imeli spletno konferenco, Europansenzort, predsedniki vlad Madžarske, Republike Slovenije in Srbije, je predsednik Vlade dejal, povečati moram Schengensko območje na Romunijo, Hrvaško, Bolgarijo, česar ni težko narediti, a potrebujemo politične odločitve. Zdaj v naši strategiji je zelo jasno napisano, vsaka država, naslednja, ki bo vstopila v Schengen, mora najprej izpolniti tehnične pogoje, šele nato pride politična odločitev in to se mi tudi zdi en varen zasuk, ker pri reformi oziroma pri pravilih Schengenskega prostora moramo najprej gledati na tehnične kriterije in ne na politične odločitve. In ta trenutek nimamo, imamo dve državi, ki sta izpolnili vse kriterije, to sta Bolgarija in Romunija, med tem ko je pri vprašanju Hrvaške do zdaj šlo samo za politične odločitve, čeprav bi si želela, da Hrvaška čim prej vstopi v Schengenski prostor. </font><br>
<font size="4">	Torej precej stvari je za razmislek, skrbi me kam gre Slovenija pri spoštovanju pravne demokracije, pravne države, vladavine prava, ker govorim o temeljnih človekovih pravic in bi pričakovala to bolj konkretne vaše poglede kako vidite prihodnost, zlasti ko bo šlo še enkrat za to ali bomo podpirali postopek 7 zoper Madžarsko, Poljsko? Ali bomo podpirali mehanizem pogojevanja, ko bo šlo za delitev evropskih sredstev? In ponavljam, da v evropskem parlamentu bomo imeli zelo jasno pozicijo in dogovora ne bomo sprejeli, to je pozicija vseh proevropskih velikih političnih skupin, če tega dogovora ne bo in to pričakujem vaše jasno stališče. Toliko. </font><br>
<font size="4">	Mogoče samo še na konec za eno vprašanje glede na to, da govorimo tudi o zasuku od strategije, deklaracije o zunanji politiki. Govorite so, da naj bi bila kmalu tudi skupna seja Slovenije – Madžarske, pa me zanima ali v bližnji prihodnosti to drži in kakšno je sporočilo te namere, kaj je namen? Kaj s tem sporočamo Evropski uniji, da bomo kljub pogojevanju v Republiki Slovenije tesno sodelovali z Madžarskim financiranjem in drugega tira, Nova TV. </font><br>
<font size="4">	Hvala lepa minister. </font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala evropski poslanki. </font><br>
<font size="4">	Zdaj pa pričenjam z razpravo članic in članov odbora.</font><br>
<font size="4">Prvi se je k besedi javil mag. Andrej Rajh, za njim se naj pripravi poslanka Monika Gregorčič. </font><br>
<font size="4">	</font><br>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa predsedujoči za besedo.</font><br>
<font size="4">Danes pravzaprav razpravljamo o zelo zelo čudni temi, torej o stališču Republike Slovenije na izrednem zasedanju evropskega sveta in podpore predsednika Vlade Republike Slovenije, Janeza Janše, blokadi Madžarske in Poljske glede nepogojevanja porabe evropskih finančnih sredstev s spoštovanjem vladavine prava. </font><br>
<font size="4">	Kot vemo je Evropska unija nastala na eni od temeljnih vrednot, to je spoštovanje demokracije in vladavine prava in prav normalno je in bom rekel samoumevno, da če želiš v tej družini ustvarjati, živeti s prijatelji, z evropskimi prijatelji sodelovati, da vladavino prava moraš spoštovati. Proti Poljski in Madžarski so peljani postopki zaradi kršitve </font><br>
<br>
<b><font size="4">18. TRAK: (DAG) – 12.25</font></b><br>
<br>
<b><font size="4">	</font></b><font size="4">(nadaljevanje) vladavine prava. In eden od mehanizmov, kako v teh državah zagotoviti vladavino prava, je tudi na nek način kaznovanje, torej omejevanje dostopa do evropskih sredstev. Evropska sredstva so sredstva, ki jih plačujemo vsi državljani Evrope, torej tudi Slovenci. In za mene kot državljana Evrope je pomembno, da se ta sredstva trošijo transparentno, pregledno in da so v vseh državah članicah vzpostavljeni ustrezni nadzorni mehanizmi, ki vsekakor vključujejo neodvisno sodstvo, svobodno šolstvo in spoštovanje človekovih pravic. V teh državah je očitno to ogroženo in o tem pričajo poročila. Evropska komisija teh postopkov ne vpeljuje kar na pamet, ampak na podlagi dejstev. In stališče Slovenije bi v tem kontekstu moralo biti jasno in taka dejanja najodločneje obsojati. Slovenija si mora prizadevati za utrjevanje vladavine prava in spoštovanje temeljnih človekovih svoboščin v vseh državah članicah. Seveda pa je tu opažen določen odmik. Prejšnji zunanji minister je na svojem uvodnem zaslišanju jasno povedal sledeče, da moramo okrepiti sodelovanje z Beneluxom, Francijo, Nemčijo, Avstrijo in Italijo kot jedrnimi državami, saj je takratni zunanji minister Cerar oziroma takrat še kandidat pri teh državah prepoznal vrednote, v katerih se lahko najde tudi Slovenija. Ampak to pa ne pomeni, da s sosednjimi državami ne smemo gojiti dobrih gospodarskih in prijateljskih odnosov, tu eno drugega ne izključuje. Moramo pa si prizadevati za vrednote, ki Evropsko unijo krepijo in utrjujejo. Tudi sam moram priznati, da sprva nisem najbolj razumel, kaj pomeni biti jedrna država Evropske unije, ampak to najbolje vidimo zdaj, ko se določene vrednote kršijo oziroma omejujejo. Mi smo bili in smo še del enotnega schengenskega prostora.</font><br>
<font size="4">Prej smo lahko potovali po državah Evropske unije brez notranjih kontrol. Imamo skupno evropsko valuto. Delavci in podjetja lahko svobodno poslujejo. Imamo skupne gospodarske norme in vrednote. In prav z jedrnimi državami Evropske unije, ki jih danes nekako ne omenjamo, Slovenija najbolj gospodarsko sodeluje. Glavni gospodarski partnerji Slovenije glede izvoza so Nemčija z 18,19 %, Italija z 11,6, Hrvaška, Avstrija, Švica in Francija. Torej, med prvimi šestimi državami ni teh držav, s katerimi se zdaj nekako želimo bolj povezati. Med državami, iz katerih največ uvažamo, so tudi Nemčija, Italija, Avstrija, Švica, Madžarska, ki je šele na šestem mestu. Torej, mi moramo slovensko zunanjo politiko usmerjati in krepiti v tem, da podpira naše gospodarstvo in gospodarske interese. Jaz pravzaprav ne razumem, kako blatenje Slovenije v Evropi pripomore k temu, da bo naše gospodarstvo lahko tam poslovalo oziroma da bo nekdo želel z nami poslovati. Gospod dr. Stančič je povedal, da je Evropska komisija pripravila poročilo o vladavini prava </font><br>
<font size="4">	</font><br>
<b><font size="4">19. TRAK: (DAG) – 12.30</font></b><br>
<br>
<b><font size="4">	</font></b><font size="4">(nadaljevanje) v vseh državah članicah Evropske unije.</font><br>
<font size="4">Ni še povedal, kakšno bo poročilo o Sloveniji, ampak ni nikoli, kolikor se spomnim, govoril, da je v Sloveniji vladavina prava problem. Kako bodo našega zunanjega ministra pa predsednika Vlade čez en mesec, ko bo to poročilo pripravljeno - in če bo ugodno za Slovenijo, jaz ne vem, kakšno je - kako ga bodo dojemali evropski partnerji, on pravi nekaj, poročilo drugo. To je zaenkrat retorično vprašanje. Mi si moramo predvsem prizadevati in tudi svojo zunanjo politiko uporabljati v smeri, ki bo koristila slovenskemu gospodarstvu, ne pa je uporabljati in zlorabljati za blatenje.</font><br>
<font size="4">Še enkrat, slovenska zunanja politika mora delati izključno v korist in za interese Slovenije. In utrjevanje vladavine prava je eden teh ključnih interesov, na katerih temelji Evropa in ki smo se ji mi, takrat ko smo se odločili za vstop v Evropsko unijo, zavezali. Slovenija ima s sosedi seveda tudi določena vprašanja, nekatera nerešena, nekatera so, bom rekel, skrita pod prost pretok blaga in storitev. Mi smo priče, da Republika Madžarska krepi svoje interese v Sloveniji, tako je, na primer, v nogometni klub v Lendavi vložila 6 milijonov evrov, in to kljub temu, da je 10 kilometrov stran, da ljudje bistveno slabše živijo na madžarski strani. Ali je to izraz domoljubja? Gre za komplicirane načine utrjevanja nacionalnih, torej njihovih strateških interesov v Sloveniji in njihovega interesa - spomnimo se – po kontroliranju prometa v Luki Koper. Nekdo je takrat želel v celotnem železniškem omrežju, ki je dolgo preko tisoč kilometrov, z vložkom na 20 kilometrih proge dobiti možnost za kontroliranje prometa po Sloveniji. </font><br>
<font size="4">	In ko govorimo o slovenskih gospodarskih interesih, moramo gledati daljnosežno in predvsem v luči, da bomo te odnose z vsemi državami Evropske unije krepili na podlagi vrednot, v katere smo vstopili.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Besedo ima poslanka Monika Gregorčič.</font><br>
<font size="4">Naslednja se naj pripravi poslanka Mojca Škrinjar. </font><br>
<br>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala lepa za besedo. </font><br>
<font size="4">	Na začetku bi želela najprej izraziti čestitke organizatorju včerajšnjega dogodka Blejskega strateškega foruma, kajti šlo je res za zunanjepolitični dogodek na najvišji ravni, z res izjemno udeležbo voditeljev in zunanjih ministrov zelo veliko držav. In ta dogodek je po mojem prepričanju eden od kamenčkov v mozaiku, ki Slovenijo vrača zunanjepolitični zemljevid, in je nekako dokaz, da se zunanja politika Slovenije končno prebuja in vstopa v svojo bolj aktivno fazo. </font><br>
<font size="4">	Današnja seja Odbora za zadeve Evropske unije je sklicana na pobudo in zahtevo predlagatelja Poslanske skupina Stranke SD, </font><br>
<br>
<b><font size="4">20. TRAK: (DAG) – 12.35</font></b><br>
<br>
<b><font size="4">	</font></b><font size="4">(nadaljevanje) v njej se pa očita predvsem odmik, kot je bilo danes slišati, od jedrnih držav, o zasuku slovenske zunanje politike in problematizira dogodke tudi na pogajanjih Evropskega sveta, kjer je naš predsednik Vlade, kot je bilo danes povedano, izposloval kar zajeten dodaten proračun, dodatna finančna sredstva, ki bodo Sloveniji prav gotovo omogočila, da bo lažje prebrodila tako zdravstveno kot posledično ekonomsko krizo zaradi epidemije. </font><br>
<font size="4">	Predlagatelji zelo radi predavate o vladavini prava, človekovih pravicah, najbrž ste to povzeli po kakšnem od predavanj nekdanjega premierja, našega bivšega predsednika Cerarja. Je pa malce dvolično od vas poslušati takšne očitke, sploh glede na nedemokratično preteklost vaše stranke, ki se samodeklarira za ponosno naslednico zveze komunistov. Jaz mislim, da ste zadnji, ki lahko očitate neko avtoritarnost, nestrpnost, diktatorstvo komurkoli, sploh pa nekdanjim državam V-4, ki so diktatorski režim preživele v praksi na lastni koži za železno zaveso, verjamem, da še v veliko trši obliki kot pri nas. Predlagatelji si očitno tudi niste dobro prebrali Deklaracije o slovenski zunanji politiki kot tudi ne strategije. Pa mislim, da vam je zunanji minister že zelo natančno in argumentirano naštel in argumentirano ovrgel vse vaše očitke o tem, da gre za nek zasuk od jedrnih držav. Prav nič ne gre za noben zasuk, gre za to, da bo Slovenija kot aktivna, dejavna članica Evropske unije tudi v mednarodnem prostoru krepila svoje mednarodne vezi z vsemi državami, predvsem s svojimi sosedami, s članicami Evropske unije in tudi na ravni evroatlantskih povezav, kajti to so naši partnerji, pa tudi konec koncev širše. Ampak prioriteta je ta malce ožji krog držav, s katerimi mejimo ali z nekaterimi delimo tudi skupno preteklost. To pa seveda ne pomeni, da zato zanemarjamo stike z drugimi državami, tudi tako imenovanimi jedrnimi državami. Vemo pa, da ta znameniti nemško-francoski vlak nekako po Brexitu izgublja na hitrosti, da se v Evropski uniji vzpostavljajo nova razmerja moči, da se interesi posameznih držav članic manifestirajo skozi tudi drugačno vzpostavljena trenutna zavezništva ali pa sodelovanja. Tako ni to prav nič nenavadnega ali pa še sploh ne v nasprotju s kakršnimkoli zunanjepolitičnim dokumentom. </font><br>
<font size="4">	Kaj se je torej dogajalo na tistem Evropskem svetu pred dobrim mesecem. Jaz bi tu vseeno tudi evropsko poslanko želela podučiti; žal mi je, da moram to storiti na takšen način. Očitno ne pozna ne 2. ne 7. člena Pogodbe o EU, kjer je zapisano, da je pravna država utemeljena oziroma vtkana v samo bistvo nastanka Evropske unije. In v primeru, da se pri posamezni državi članici sumi, da prihaja do kršitev, je predviden tudi ustrezen postopek. Zato ni na mestu, da kdorkoli od posameznikov, politikov, poslancev sodi, ni na nas, da sodimo, ali je neka država totalitarna, da prihaja na Madžarskem do kršenja vladavine prava, do kršenja človekovih pravic.</font><br>
<font size="4">Namreč, za to obstajajo institucije in postopki, ki bodo zadevo preučili. </font><br>
<br>
<b><font size="4">21. TRAK: (NB) – 12.40</font></b><br>
<br>
<font size="4">	(nadaljevanje) In to je potem spoštovanje vladavine prava, da postopamo tako kot je zapisano v pravnih aktih. To so temelji. Na tistem evropskem svetu, kot rečeno, se je, kaj se je dogajalo. Predsednik Vlade je seveda imel za to ustrezen mandat, izhodišča mu je potrdil ta parlament že decembra leta 2019. To pomeni, da so bila potrjena izhodišča še preden je prišlo do epidemije v nekih drugih razmerah nekdanjemu predsedniku Vlade, gospodu Marjanu Šarcu, kako seveda, izhodišča so bila potrjena na zaprti seji, zato o njih danes ne bom govorila javno, lahko pa samo povem svojo oceno, da so se mi zdela takrat tedanja izhodišča postavljena dokaj, milo rečeno, neambiciozno, pa vendar, ta odbor je potem letos julija sprejel tudi dodatek k tem izhodiščem, kajti vemo, da so se zgodile nove okoliščine, epidemija in je bilo potem, pogajanja so bila razširjena še na ustanovitev tako imenovanega sklada za okrevanje in rezultat je znan. Pač naš predsednik Vlade je izpogajal skoraj pol milijarde več sredstev za razvoj in za hitrejše okrevanje našega gospodarstva. Tako da, prav gotovo očitek, da je šel v pogajanja brez nekega mandata, je milo rečeno neutemeljen. </font><br>
<font size="4">	Drug očitek, ki je bil danes tukaj izpostavljen glede izjave o varnosti v omrežju 5G. Bil je podan tudi očitek v javnih izjavah dr. Brgleza, da je Odbor za zunanjo politiko bil v tem primeru neaktiven. Jaz kot predsednica tega odbora moram to odločno zanikati. Državni zbor ni bil tisti, ki bi bil sploh pristojen ali pa, ki bi lahko kakorkoli vplival, ki bi imel mandat v tem primeru podaljevati, ne vem, pristojnosti podpisa takšne izjave ministru. Namreč gre za nepogodbeni akt in nobena pravna osnova ne Zakon o sodelovanju med Državnim zborom in EU o zunanji politiki niti Poslovnik Državnega zbora ne predvidevajo, da takšen akt obravnav tudi odbor. Gre namreč za politično izjavo, kot je bilo potem pravilno ugotovljeno. Seveda bi pa lahko opravili razpravo o tej zadevi tudi na Odboru za zunanjo politiko, o tej temi poglobljeno razpravljali, če bi s strani predlagateljev, torej opozicije, dobili zahtevo za nujno sejo. Te pa nismo dobili, ker vemo, smo bili sredi parlamentarnih počitnic.</font><br>
<font size="4">Ampak če bi se vi za to odločili, jaz bi sejo vsekakor sklicala in bi to razpravo brez nadaljnjega in brez problema opravili. Tako pa bistvo izjave o varnosti glede omrežja 5G je vsekakor zagotoviti zadostno informacijsko varnost za naše uporabnike, državljane Republike Slovenije, res pa je, da na ravni EU nekega enotnega odziva gleda zelo agresivnega ponudnika, nekega določenega ponudnika ni bilo in ga, predvidevam, tudi ne bo, ker imajo države članice za to zelo različne ekonomske interese. To je pač dejstvo. Se je pa Slovenija s podpisom te izjave nekako profilirala kot ena od držav, ki proaktivno usmerja ta proces tudi na ravni Evropske unije, torej je nekako spet dokaz, da postaja naša zunanja politika zelo aktivna. In tudi obisk državnega sekretarja ameriškega Pompea, v zvezi tudi s podpisom te izjave, je šteti v tem kontekstu za vodenje bolj prepoznavne slovenske zunanje politike. Bi pa samo še to rekla, da s tem, </font><br>
<b><font size="4"> </font></b><br>
<b><font size="4">22. TRAK: (NB) – 12.45</font></b><br>
<br>
<font size="4">	(nadaljevanje) ko se problematizira ta izjava, ki bo zagotovila vsekakor večjo varnost informacij, prenosa informacij v bodočnosti, ko se je v tej izjavi nekako prepoznala, se je prepoznal nek določeni ponudnik, in očitki, da smo s to akcijo nekako postali ali pap odrejeni Združenim državam Amerike, tudi ti očitki niso na mestu. Dejstvo je, da konkurenčno ponudniki so evropskega porekla, torej nekako ZDA po vaši interpretaciji preferirajo evropske ponudnike. Tako, da to bi moralo biti v interesu celotne Evropske unije. Vemo pa, da neki določeni pomisleki na ravni države tega ponudnika, informacijskih storitev so na mestu. Gre za bolj totalitarne prakse, nedemokratična načela, državni kapitalizem, bom rekla in v tem kontekstu ne razumnem povsem očitkov ali pa pomislekov, ali pa so ti dvolični, ko govorimo o državi kjer vladavina prava in spoštovanje človekovih pravic pač ni na prvem mestu, tako da, če kdo, bi morali vi na levi strani političnega spektra vsekakor pozdraviti takšno izjavo, ki bo ščitila človekove pravice. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala poslanki Gregorčič. </font><br>
<font size="4">	Besedo predajam gospe Mojci Škrinjar, k besedi se potem pripravi gospod Nik Prebil. </font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Hvala lepa. </font><br>
<font size="4">	Ko govorimo o vladavini prava, se  ozrem na celotno zgodovino samostojne Slovenije in lahko ugotovim, da so predstavniki predlagatelja sodelovali pač v vseh vladah, ki jih ni vodil sedanji premier Janez Janša, to pa pomeni ogromno večino let. Prav v tem obdobju so pozabili na vladavino prava, niso se oglasili takrat, ko je bilo potrebno. Spomnim se, spomnimo se primera Patria. Ne vemo za kakšno obljubo, komu, zakaj, kdaj, kje, ob neznanem času, kraju. Zapre se nedolžnega človeka, ne le enega, tri. Rezultat, ukradene volitve, najbolj neetične volitve v Evropi ob boku beloruskim volitvam. Prim Nović, dobesedno mučenje človeka, vračanje v prvotno stanje, tožilki pa se zdi, se zdi, da je na posnetku videla blisk, strela isti tožilki, ki pozabi obravnavati zadevo, da so potem uničeni prisluhi.</font><br>
<font size="4">Komu le? Poznamo primer farmacevtke. Zakon o prisilni poravnavi, odpis 49-ih milijonov nekemu županovem podjetju. Kdo je to plačal? Upniki, privatniki. Kje so vsi tisti obupanci Stožic? Kje je vladavina prava? Kdaj ste se oglasili? 49 milijonov. To je deset šol, domov za starejše. Zaplemba hiše nekomu, ki ni plačal položnice za vodo. Kdo se je tukaj oglasil? Kje je tukaj bila vladavina prava? Zakon o javnem naročanju. Velik javni zavod. Vedno ista firma, ki dela vzdrževalna dela in vedno isti majhni obrtniki, podizvajalci. Kako to? Zakon, pogledaš in vidiš, </font><br>
<br>
<b><font size="4">23. TRAK: (NB) – 12.50</font></b><br>
<br>
<font size="4">	(nadaljevanje) da je bančna garancija 100 tisoč, načrtujemo 100 tisoč. Vladavina prava, 100 tisoč, na bančni račun, da lahko konkuriraš. Tega majhni ne morejo.</font><br>
<font size="4">Ko prepoloviš to na 50 tisoč, dobiš dve storitve za isti denar. Kam je šel ta denar? Kje je bila tukaj vladavina prava? energetska obnova šol v neki mestni občini. / nerazumljivo/ mestni občini lahko ugotavljate. Roki za dokončanje treh, tri mesece. Kje lahko mali izvajalci dobijo tak posel? Ne morejo zagotoviti take storitve, ker imajo premalo ljudi. Dobi vedno ista velika firma, prav priljubljena pri tej občini, ampak dež, zaradi dežja se tej firmi podaljšajo roki še za tri mesece. No, majhni obrtniki bi to končali v petih mesecih, ne šestih, ampak cena je pa večja, bistveno večja. Iščeš dež, pa ga težko odkriješ, ampak kadar je, ga vidiš na privatni hiši… </font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovani, jaz predlagam…</font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> …ponave na odru, delavci delajo naprej. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Kolegica Škrinjar, jaz predlagam, da se držimo dnevnega reda…</font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Ja. Hočem povedati…</font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">V redu, ampak generalno pa zadeva EU. </font><br>
<br>
<b><font size="4">	MOJCA ŠKRINJAR (PS SDS):</font></b><font size="4"> Hvala. </font><br>
<font size="4">	Hočem povedati o vladavini prava, ki mora biti tudi v Sloveniji ne le, da gledamo na madžarsko in na poljsko. Kako lahko očitamo vladavino prava, torej da je kršena vladavina prava v nekih drugih državah, pri tem pa smo si zatiskali oči oziroma so si zatiskali oči leta in leta. To sem želela povedati. </font><br>
<font size="4">	In hkrati smo slišali v razpravi tudi o tem, kako se posega v medije, kako se posega v policijo. Zaradi nadzorstva kako ministrstvo ima nadzorstveno pravico in to lahko počne, to ni kršitev vladavine prava, ampak to smo slišali v razpravi. </font><br>
<font size="4">	Madžarska in poljska sta obtoženi, da kršita vladavino prava. Od predlagateljev, ki niso rekli nič v preteklosti, ko pa je bila očitna kršitev vladavine prava. Ta Vlada je odlična. Ureja postopke in predpise, ki povečujejo vlogo vladavine prava in dela za ljudi. Priskrbela je denar za boljše življenje ljudi, ne le za tajkune. Zunanja politika pa postaja uravnotežena, ne le orientirana zgolj na en del, konkretno na Rusijo. Samo če pomislimo koliko obiskov je bilo med rusko diplomacijo in slovensko in koliko med drugo. Praktično smo pravzaprav postali satelit Rusije v preteklem mandatu. In na koncu bi rada vprašala od kod ideja o jedrnih državah? Kaj so to jedrne države? Ali Slovenija pa ni jedrna država, ali Madžarska pa ni jedrna država? Kaj smo mi drugorazredni? Zopet prvo in drugorazredni. Zdaj ne samo še državljani, zdaj cele države drugorazredne. Ali vladavina prava v Franciji pa je ob zažiganju toliko cerkva? Ali v Nemčiji, ko se je povečal kriminal v zadnjih letih, tukaj pa je Vladavina prava, na Madžarskem in Poljskem je pa ni?</font><br>
<font size="4">Mislim, poglejte, jaz gledam stališča volivca. Pogovarjam se z volivci in ne razumejo tega. Razumejo to, da bodo občine dobile več denarja, da bodo lahko iz evropskih sredstev lahko naredili več, še zlasti v tej krizi, ki jo je povzročil COVID in ko smo se vsi bali in se še bojimo recesije. Tega si volivci želijo. Ne želijo pa si vedno in znova istih floskul  </font><br>
<b><font size="4">	</font></b><br>
<b><font size="4">24. TRAK: (IP) – 12.55</font></b><br>
<br>
<font size="4">	(nadaljevanje) pa si vedno in znova istih floskul in novih in novih idej o jedrnih državah, ki jih pravzaprav ne vidijo, od kod. Jaz mislim, da smo vse države, da smo vsi državljani enakopravni v Evropski uniji in imamo enake pravice. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala gospe Škrinjar. </font><br>
<font size="4">	Predlagatelj dr. Trček. </font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, jaz se strinjam s tem, s čimer je zaključila kolegica pred mano, ampak zgolj kot predlagatelj bi rad opozoril, da je sklicana točka dnevnega reda glede pogojevanja ali ne pogojevanja porabe evropskih finančnih sredstev s spoštovanjem vladavine prava. Vse živo, ne. In veliko večino tega, kar je kolegica pred mano govorila, če bi pogledala, kaj zadnjih šest let v Državnem zboru počnem, pa že dovolj, bi bilo tudi kar nekaj kolegov iz Socialnih demokratov, pa tudi iz Levice, tudi iz LMŠ-ja in SAB-a, bi bilo dovolj, da to pogleda, pa bi videla, da te zadeve problematiziramo. </font><br>
<font size="4">	Ob tem bi pa še rad nekako izpostavil, a veste, vi zelo radi operirate s tem, volivke, volivci. Mi smo predstavniki vsega ljudstva. Jaz sem predstavnik tudi volivcev SDS-a tukaj in jaz državljanke in državljane ne gledam zgolj kot nekoga, ki bo na tisti in tisti dan obkrožil to ali to. </font><br>
<font size="4">	Zdaj, če sem že pri besedi, neka gospa, ki je od blizu lahko spremljala Cerarjevo vladavino prava, je nekako ubesedovala tako, da vam razložim. Del moje familije živi na Hrvaškem, med njimi je tudi kar nekaj Slovencev, in če bi jih na Hrvaškem šikanirali sled tega po izvajanju gospe, bi mi morali biti tiho, ker je to notranja Hrvaška zadeva. Mislim, to je teoretični primer, ne, da me ne bojo v hrvaški ambasadi narobe razumeli. Ampak dajmo se malo poslušati, ko dejansko ubesedujemo. A veste, vi imate težave z vladavino prava že znotraj te vaše tako krasne vlade, ki jo hvalite. Lahko bi vam šel brat 114. člen. Minister za notranje zadeve bo testiral ministra za zdravje. O vojski bo več govoril minister za notranje zadeve kot minister, ki je v MORS-u. O infrastrukturi bo več govoril minister za okolje in prostor, skoraj, kot obratno. Jaz se ne spomnim, da bi recimo v nekih drugih državah gradivo, ki ga seveda pripravi Ministrstvo za pravosodje, komentiral minister za zunanje zadeve. </font><br>
<font size="4">	Pa naj mi bo dovoljeno pa naj mi podporniki te najboljše vlade oprostijo, gospod Havel je verjetno boljši pisatelj od Ivana Janeza Janše, pa ko je bil v politiki, se nekako ne spomnim, da bi pisal basni pa da bi kabinet gospoda Havla te basni prevajal v angleščino in tako naprej. Mi smo imeli res neko, upam si trditi, anemično zunanjo politiko zadnje desetletje. Zdaj s to aroganco, ki jo je nasledila, pa se bojim, da se tam s periferije premikamo v oslovsko klop. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Besedo ima Nik Prebil. </font><br>
<font size="4">	Pripravi se Janez Moškrič. </font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, predsednik. Spoštovani minister, kolegice in kolegi, lep pozdrav na prvi septembrski dan. </font><br>
<font size="4">	Ja, razprava je šla v eno smer, v enem delu čisto v tisto drugo, kjer danes ni govora in bi lahko verjetno o njej se pogovarjali dneve, ne samo ure. V neko smer, ki pač kaže na to, da nek določen problem oziroma težavo v naši državi vsekakor imamo. </font><br>
<font size="4">	Zdaj, kot je bilo rečeno, smo 11. 8. prejeli to poročilo o udeležbi predsednika Vlade Janše na tem izrednem zasedanju Evropskega sveta. Kar pa je skoraj mesec dni po tistem, ko se je to zasedanje zgodilo. In zdaj, mi se tukaj pogovarjamo o vladavini prava. Jaz vedno pravim, da spoštuje se pravo, in ko se spoštuje pravo, lahko govorimo o vladavini prava. Ker vsi vemo, da brez prava kot takega, kot definicije, prava in spoštovanja, </font><br>
<br>
<b><font size="4">25. TRAK: (IP) – 13.00</font></b><br>
<br>
<font size="4">	(nadaljevanje) teh načel, pač nimamo demokracije. In v bistvu pravo je tudi del ustavne ureditve Republike Slovenije in pa pač vsaka obstoječa garnitura oziroma politična oblast, ki vodi to državo, ima pač svojo smer in s tem odnos do prava in pa pravne države v družbi. </font><br>
<font size="4">	In pravo kot tako v neki definicijski osnovi, vsi vemo, da je nek sistem pravnih načel ali pa pravil, če želite, ki pa organizirajo družbo kot tako in določajo tiste meje, ki v družbi so. In če to pustimo, spoštovani, pa smo pač opustili tudi naše zunanje vedenje in pa ravnanje ljudi, ker je pravzaprav vse dovoljeno. In brez prava potem pravzaprav nimamo države. </font><br>
<font size="4">	In meni je res bizarno, da so spoštovanje nečesa takega, kot so pravna načela neke demokratične suverene države, kot je Slovenija, ali pa spoštovanje mednarodnega prava, če želite prava Evropske unije, danes v 21. stoletju sploh še pogovarjamo. </font><br>
<font size="4">	In vmes je spoštovani minister Logar govoril o tajnem delu zasedanja Sveta Evropske … Evropskega sveta. Kar je seveda jasno, ampak po drugi strani pa naj potem koalicija pred nas pride s predlogom sklepa, da se pa pač seznanjamo in pa podpiramo pogajalska izhodišča Vlade Republike Slovenije, ki pa jih pravzaprav ne poznamo. </font><br>
<font size="4">	To je bizarno samo po sebi. In v Državni zbor smo v preteklosti prejemali pogajalska izhodišča, tudi za večletni finančni okvir v prejšnji vladi, in pač bila so označena z ustrezno stopnjo tajnosti. O njih smo se pogovorili in seveda, jasno je, da ima predsednik vlade v določenem delu proste roke, ampak odločanje, za odločanje, ampak vseeno je Državni zbor vedel in bil seznanjen, kakšna so izhodišča za pogajanja na Evropskem svetu. </font><br>
<font size="4">	In, ja, strinjam se, minister, z vami in strinjam se tudi s kolegi, ki govorite, da je strategija pomembna. To je res, je osnova in je neko vodilo za delovanje naše zunanje politike, ali pa države, če želite. Ampak ni to samo naše vodilo, je v bistvu vodilo vseh. Tako kot državljanke in državljani, vlade, prejšnje, te vlade, katerekoli, ker je pač to vodilo Slovenije. In na težave, ki pa se pač pojavljajo sedaj, pa namreč slišimo, opozarjajo tudi številni na ravni Evropske unije. </font><br>
<font size="4">	Zdaj, kje jaz vidim to osnovno težavo? Predvsem v tem, da se moramo sploh o takih stvareh pogovarjati. Poglejte, če bi vi, spoštovani, in če bi imeli vlado, ki bi se ji zaupalo oziroma bi bila dokaj toliko normalna, taka, ki bi upoštevala to, kar pač govori, da se zadeve spoštujejo in da se za njimi stoji, vključno z vladavino prava, potem se o takih zadevah pač sploh ne bi pogovarjali. In ne bi danes o ničemer odločali. In jaz res ne razumem, da pač koalicijske stranke pridete s predlogom sklepov, ki so sami po sebi povsem bizarni. Ker je itak brezveze, da karkoli sprejmemo, ker itak vlada potem tega ne upošteva. A ne, saj, saj vidimo, saj imamo ministra, ki je odstopil, pa pač v bistvu ni odstopil, zato ker se pač kuvert ne odpira ali pa so poštni nabiralniki prepolni. Mislim, kje mi živimo, no. </font><br>
<font size="4">	Če govorite o nečem, potem to tudi izvajajte, in tako pridemo do zaupanja. In pridemo do vladavine prava, ki je imamo vsi vedno polna usta v tem Državnem zboru, od prvega do zadnjega. </font><br>
<font size="4">	Zdaj pa jaz se tukaj resnično še vprašam pri vsem tem glede na to, da nenazadnje je to vlada nekih koalicijskih strank, čeprav se včasih zdi drugače. Kje je pri tem NSi in kje je tukaj Desus. Zdaj jaz tukaj vidim, da so to predlagani sklepi štirih koalicijskih strank, a vendar, jaz bom zdaj spomnil vas, kaj je ob tistem zapisu, ki naj ne bi veljal, da se spoštovanje vladavine prava pogojuje z dodelitvijo finančnih sredstev, </font><br>
<br>
<b><font size="4">26. TRAK: (SB) – 13.05</font></b><br>
<br>
<font size="4">	(nadaljevanje) povedala Poslanska skupina Nove Slovenije, in sicer ob razpravah o pomembnosti vladavine prava je stališče nove Slovenije jasno. Za Krščanske demokrate sta pravna država in spoštovanje zakonov temelj demokracije, svobode in varnosti, kar bomo vedno zagovarjali in branili.</font><br>
<font size="4">	Medtem, ko je tudi minister za zdravje Tomaž Gantar iz strani Desusa povedal, da pravna država in spoštovanje človekovih pravic so demokratičnih standardih vsake sodobne družbe. Strinjam se, ampak potem ne razumem v čem je težava, da se takšna stvar ne bi poglobila s črpanjem finančnih sredstev in tukaj se jaz popolnoma strinjam z evropsko poslanko Ljudmilo Novak, ki pravi, da Evropska unija ni bankomat in tudi ni. Vsaka država članica nekaj prispeva, vemo na čem je bila Evropska unija ustanovljena, na temelju miru, enotnosti in povezovanja in spoštovani, da sedaj pravo kot tako, ki naj bi to omogočalo, izločamo iz nekega mehanizma, ki bi določalo ali si do nekih sredstev upravičen ali ne, je v osnovi tako bizarno, da se resnično o tem niti ne bi rabili pogovarjati.</font><br>
<font size="4">	In kolegica Gregorčičeva, jaz se z vami strinjam, jaz obstajajo institucije, ki pravo zagotavljajo in institucije, ki spodbujajo k vladavini prava in ena od teh je tudi 7. člen pogodbe o Evropski uniji in ta 7. člen, ki je sedaj sprožen proti državam, ki tega ne spoštujejo, je tista institucija oziroma tisti mehanizem, ki omogoča, da se takšno državo sankcionira oziroma jo spodbudi, da bo pravo kot tako tudi spoštovala in zato ne razumem v čem je tudi na evropski ravni težava, da se takšne zadeve kot je pravo, ki je temelj tega kar danes imamo in to kar so se številni borili in številni dali življenja za to kar imamo danes, sploh pogovarjamo.</font><br>
<font size="4">	Hvala.</font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Besedo predajam gospodu Janezu Moškriču.</font><br>
<font size="4">	Pripravi se naj gospod Nemec Matjaž. </font><br>
<br>
<b><font size="4">	JANEZ MOŠKRIČ (PS SDS):</font></b><font size="4"> Hvala lepa za besedo. Lep pozdrav vsem prisotnim!</font><br>
<font size="4">	Najprej bi se zahvalil ministru za zunanje zadeve, ker je kljub temu, da je zahtevek za sklic te nujne seje Odbora za zadeve Evropske unije in se glasi: stališče Republike Slovenije na izrednem zasedanju Evropskega sveta med 17. in 21. julijem 2020 v Bruslju, in potem še nadaljevanje, mogel odgovarjati na širšo zgodbo, na širšo zgodbo, ki je bila potem zastavljena v debati gospoda kolega poslanca Trčka.</font><br>
<font size="4">	Namreč že kot večkrat, se je tudi pri tej izredni seji zgodilo to, da je na podlagi nekega dogodka, ki se je zgodil in ki ga je naredila ta vlada, bila potem sklicana izredna seja. V zahtevku je na treh straneh nekako obrazloženo z 20. dejstvi zakaj je moglo priti do te izredne seje, potem pa je pripeto še ene 12 strani enih člankov raznih revij in raznih slovenskih in pa tudi tujih člankov. Jaz mislim, da je že zaradi ekologije bolje, da se potem na koncu citira vir: POP TV, 24 ur, ne vem, in podobne zgodbe in podobni mediji in je to čisto zadosti. Mi pa dobimo notri, da se potem en kup gradiva, ki je nepomemben oziroma predvsem še celo slikovno gradivo.</font><br>
<font size="4">	Zdaj pa se vrnimo nazaj. Kaj se je zgodilo med 17. in 21. julijem? Se pravi v Bruslju je bil evropski svet. Namen tega sestanka je bil kaj? Pripraviti finančni okvir Evropske unije za obdobje 2020-2027. Se pravi govorili o financah. Lepo je bilo povedano s strani ministra kako to poteka, predvsem je pa to pomembno v luči nastanka Evropske unije in potem nadaljevanje širitve. Se pravi Evropska unija temelji na spoštovanju in okvir sodelovanja so pa pogodbe. </font><br>
<br>
<b><font size="4">27. TRAK: (IP) – 13.10</font></b><br>
<br>
<font size="4">	(nadaljevanje) In Evropski svet sestavljajo predsedniki vlad. In če je namen tega, da predsedniki vlad eni drugega obtožujejo, kdo kaj dela in kdo česa ne naredi, potem tej Evropski uniji ni prihodnosti. Ker pa temu ni tako, in to je pozabil tudi kolega Trček povedati, da je lepo razdeljeno. Tako kot je v Sloveniji razdeljeno, se pravi, Državni zbor, Vlada in potem tudi veje oblasti, tako je tudi na ravni Evropske unije, še mogoče bolj natančno in bolj precizno. Zato je povedal, zato smo imeli tudi slišati možnost predstavnika Evropske komisije. In Evropska komisija je pa širši inštitut. Se pravi, tam pa imajo, ta pa ima vsaka posamezna država članica potem cel aparat. In ta aparat potem skrbi za to, da se zadeve tudi pripravijo strokovno in tako naprej. 	</font><br>
<font size="4">	Tako da če že imamo določene izredne seje, je prav tudi, da gledamo v luči, kdo je kaj pristojen in kdo je kdaj kaj pristojen, in to, kar se je danes zgodilo, da smo na podlagi glavnega dogodka, ki je bil v bistvu zelo pomemben dogodek za prihodnost Evropske unije, smo naredili potem debato o tem, katera država Evropske unije je pa boljša, katera je pa slabša. Zelo dobro bi bilo, če bi najprej pred lastnim pragom pometli, kdo kaj spoštuje pa kdo česa ne spoštuje. In temu se vsi verjetno da zavedamo in se vsi trudimo k temu. Potem pa bomo mi tisti, ki bomo sodili. </font><br>
<font size="4">	In jaz kot član parlamenta ne želim soditi stanja v drugi državi, je pa prav, da ga spremljam, da spremljamo delovanje, da spremljamo delovanje evropskih inštitucij. In namen tega Evropskega sveta je bil izpogajati finančni okvir. Ta finančni okvir, se vsi zavedamo, da koriščenje evropskih sredstev je pogojeno vedno z visokim spoštovanjem vseh pravnih okvirjev, ker drugače se ta sredstva vračajo. Tudi osnovnih pravnih norm, ki v vsaki državi veljajo. Tako da ne bo držalo tisto, da smo Slovenijo, ne vem, zaznamovali slabo v luči ostale Evrope in da bo potrebno se vprašati, če bomo kdaj kakšen denar rabili, kako bojo ostale države članice reagirale. Ne, mi se moramo vprašati, kako bomo ta denar porabili, da bo v Sloveniji, ko včasih šepa, se pravi ta naša zgodba s pridobivanjem vseh ustreznih dokumentacij za črpanje evropskih sredstev, kako bomo mi uredili. In to je bistvo in tukaj moramo vsi delati, opozicija in pozicija, pozicija in opozicija, da bomo tako pripravili vso dokumentacijo, da bo ob pregledu vse, vseh zaključenih zgodb bila sredstva počrpana in bomo bili zadovoljni, da smo vse pravilno počrpali. In to je bil namen tega. </font><br>
<font size="4">	Tako da prav bi bilo, če se v nadaljevanju držimo tistega, kar se, kar je namen določenih sklopov in tudi delovanja te vlade. Kar se pa tiče pravne zgodbe, so pa tudi drugi odbori, pa tudi še zunanje politike. Imamo še dva odbora, za pravo, potem za zunanjo politiko, in jaz sem vesel, da imamo tako zunanjo politiko, da smo lahko na njo ponosni. Če gre pa komu od opozicije v nos, pa vsaj zadržite zase, ne pa da, bom rekel, blatite Slovenijo še na ven. </font><br>
<font size="4">	Tako da, hvala lepa za pozornost. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslancu Moškriču za razpravo. </font><br>
<font size="4">	K razpravi se je prijavil predlagatelj, dr. Trček. </font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala za besedo. </font><br>
<font size="4">	Ker sem bil imenovan. Zdaj, jaz se s kolegom strinjam glede ekologije gradiva. Pa bi si moral kako gradivo pogledati, ki ga je SDS v času opozicije lepil skupaj, ko ste prek vaših medijev najprej nekaj »zaspinalli« in so bili ti špehi taki, kot včasih, kot že četrtina proračuna. </font><br>
<br>
<b><font size="4">28. TRAK: (IP) – 13.15</font></b><br>
<br>
<font size="4">	(nadaljevanje) V osnovi naj bi se tukaj pogovarjali o mehanizmih pogojevanja ali nepogojevanja. Jaz nisem tukaj počez govoril o nekih sosednjih državah, sploh osebno mislim, da nekih taktikah in strategijah sosednjih držav in interesih, ki jih poskušajo uveljavljati pri nas, bi se bilo dobro pogovarjati na kaki zaprti seji. </font><br>
<font size="4">	In pravilno je kolega izpostavil iz SDS, kdo je za kaj pristojen oziroma odgovoren. Jaz sem uvodoma jasno prebral, kaj piše v 3.a členu Ustave, kaj piše v 10. členu, 4. členu zakona, ki zelo jasno opredeljuje o sodelovanju med Državnim zborom in Vlado glede EU zadev. O tem sem se jaz hotel pogovarjati, ne da vi odplujete, kamorkoli odplujete. Po Ustavi imate tudi to možnost, predsedujoči ima pa tudi neko diskrecijsko pravico. </font><br>
<font size="4">	A veste, zdaj blatiti v tujini. Prosim, lepo. Dajte potem upoštevati tisto, kar ste na koncu rekli. Dajmo najprej sami pri sebi pogledati. Potem pa naprej. A veste, dr. Logar je tukaj nekako ubesedoval, pa da v bistvu samo predsedniki vlad vejo, kaj se tam dogaja. Mogoče je velika večina vas bila na dopustih tiste dneve že ali ste bili tisto, v odhajanju iz Državnega zbora. Jaz sem seveda tistih pet dni zelo pozorno spremljal, kaj dogaja. Ne spadam med tiste poslance, ki berejo zgolj svoje medije. Bral sem ducat medijev v različnih jezikih. Imam tudi koga doma, ki madžarščino tekoče govori in tako naprej, če hočete. Poznam tudi koga, ki je dolgo na Poljskem živel in tako naprej. Spremljal sem seveda tudi »think tanke«, tudi vaše desničarske, ki so ubesedovali, kaj tam dogaja. In veste, in je v bistvu intelektualna žalitev, da pride nek človek z doktoratom tukaj in reče, a, pa saj vi pojma nimate, Evropski parlament pojma nima, noben nima pojma, samo par tistih ljudi tam se pogovarja. Oni se v osnovi tam niti ne pogovarjajo. Pogovarjajo se mogoče, ne vem, kam bo šel kdo na dopust pa koga ščipa revma v kolenu. Oni tam zastopajo stališča svojih držav, ki jih, brez izjeme, v vseh državah na podoben način kot pri nas sprejemajo njihovi parlamenti. Eno so enodomni, drugi so dvodomni. In to je bistvo, o tem se jaz pogovarjam. </font><br>
<font size="4">	Če bi imeli neko sejo, verjetno v enem delu tudi zaprto, v začetku julija, kar bi morala biti domača naloga vlade, katerekoli vlade, katerekoli izvršilne oblasti, ki je takrat na poziciji, verjetno te seje v takšni obliki ne bi bilo treba. Ampak a veste, potem v krščanskem duhu, spoštovani kolega, morate kamen najprej vreči sami vase, šele potem kamne metati v nas. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala. </font><br>
<font size="4">	Besedo ima poslanec, gospod Nemec Matjaž. </font><br>
<font size="4">	Naslednja se naj pripravi poslanka Eva Irgl. </font><br>
<br>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala lepa, predsednik, dober dan vsem skupaj. </font><br>
<font size="4">	Še kako potrebna je ta razprava. Tudi če se mogoče komu zdi odveč. Namreč zunanja politika, vsaj njene osnovne usmeritve, ki so zapisane v deklaraciji in v strategiji, bi morala slovenski narod in slovensko politiko združevati v zunanjepolitičnih interesih in ne razdruževati na način, ki dejansko izključuje ne samo opozicijske politike, ampak celo koalicijske politike, kar je bilo vsaj v dveh primerih, če ne več, izkazano, ko govorimo o delovanju na področju zunanje politike. Tako so se, vsaj dvakrat, če ne več, javno izrazili ne samo opozicijski voditelji, ampak tudi koalicijski voditelji, s presenečenjem nad določenimi lastnoročnimi potezami Ministrstva za zunanje zadeve oziroma podaljšane roke v tem primeru, ko govorimo o uradu za komuniciranje Vlade Republike Slovenije. </font><br>
<font size="4">	Torej, zunanja politika je vselej bila predmet diskusije, v vseh vladah do sedaj. Ali so bile to leve ali so bile to vlade Janeza Janše, še čakamo na dan, ko bo tudi alternativa na desnici pokazala </font><br>
<br>
<b><font size="4">29. TRAK: (IP) – 13.20</font></b><br>
<br>
<font size="4">	(nadaljevanje) dovolj politične modrosti in mogoče slovenski javnosti predlagala nek nov koncept, ki ne bo utelešen v delu Janeza Janše. Torej, zunanja politika je vselej bila predmet diskusij in vselej smo se o njej pogovarjali s spoštovanjem in iskanjem kompromisov. Tisti poslanci, ki ste več kot dva mandata v parlamentu, lahko potrdite vsaj na podlagi izkušenj ministra Erjavca iz kvote Desus in ministra Cerarja iz kvote SMC. </font><br>
<font size="4">	Ravno to združevanje je pripomoglo v ključnem pomenu enem strateških pozicioniranj Republike Slovenije v odnosu do vladavine prava, do implementacije odločitev sodišč, ki so pristojna za reševanje obmejnih sporov, naj spomnim predvsem tiste skeptike, kolege, z vsem spoštovanjem, iz stranke SMC, da je gospod Miro Cerar tisti, ki je zadnji dokazoval, kaj pomeni biti, in njegova politika, kaj pomeni biti del jedrnih držav Evropske unije. Ker ravno pripadniki te iste stranke se sprašujejo, kaj pa sploh je jedrni del Evropske unije. Takrat, samo naj ponazorim, da so v sklopu družine Alde države Beneluksa, Nizozemska, Luksemburg in Belgija, kot prve zavzele stališče, da je ena od vezivnih tkiv Evropske unije spoštovanje vladavine prava. To je potegnilo cel vlak enakih stališč, enakih mnenj, kjer ni bilo potrebe po opredeljevanju držav članic, kdo ima prav v primeru arbitraže, torej Hrvaška ali Slovenija, ampak preprosto so se odločile, da je potrebno zagovarjati tisto ključno vrednoto, ki jo zagovarjajo skupine Alde, v tem primeru tudi druge države, ki so imele voditelje tako iz družine socialistov, kateri pripadamo mi, ter seveda same ljudske stranke, z izjemo nekaterih izjem. </font><br>
<font size="4">	Torej, v zadnjih dneh smo bili deležni po nekaterih besedah čisto običajnega Blejskega foruma, po nekaterih drugih besedah izjemnega Blejskega foruma, kjer je sodelovalo kar nekaj predsednikov vlad. Že v preteklosti smo bili deležni mnogih eminentnih obiskov, seveda, ko pa organizira Blejski forum stranka SDS oziroma višegrajska skupina, se potem prisotnost predsednikov vlade razmnoži, kar, po moji presoji, mogoče nekateri se s tem ne boste strinjali, ne daje nobene dodane vrednosti, v kolikor ne prisluhnemo predvsem vprašanjem, ne pa odgovorom, ki so jih dajali voditelji. 	</font><br>
<font size="4">	Torej, dodana vrednost letošnjega Blejskega foruma so prav gotovo postavljena vprašanja voditeljem evropskih držav, ne pa odgovori. Odgovorov smo vajeni, so pričakovani. Zakaj izpostavljam vprašanja? Kajti, izjemni, po moji presoji, in pogumni Nik Gowing je postavljal ključna vprašanja in pri tem sem se spraševal, ali bomo tudi mi, ali smo že tam, mi, ko govorimo o Republiki Sloveniji, ko moramo odgovarjati na ta ista vprašanja, ki so jih deležni voditelji. Sprašujem se, ali so podobnih vprašanj deležni voditelji Beneluksa, Italije, Španije, Nemčije, Francije. Odgovor je preprost. Niso. Torej, občutek je, da želimo, in več kot občutek je, da želimo biti del jedrnih držav, če želite, tistih držav, ki omejujejo vladavino prava, ki omejujejo človekove pravice, ki omejujejo pravice žensk, pravice do splava, pravice delavcev, pravice svobode do izobraževanja, pravice do možnosti kritičnega pisanja in medijskega poročanja. Govorim o tistih državah, ki omejujejo svobodo do temeljnih civilizacijskih norm, ki smo jih doživeli, da ne razlikujemo med geji, lezbijkami, da ne razlikujemo med moškimi in ženskami, ko govorimo o pravicah. </font><br>
<font size="4">	Slovenija je po pisanju mnogih in po poročanju mnogih medijev se znašla v tej skupini držav, ko se, z vsem dolžnim spoštovanjem, celo vidni predstavnik Evropske ljudske stranke, govorimo o predsedniku vlade Republike Hrvaške, počuti v nelagodju. Še sam visoki predstavnik za zunanjo politiko se je v svojem izvajanju skušal in trudil, </font><br>
<br>
<b><font size="4">30. TRAK: (IP) – 13.25</font></b><br>
<br>
<font size="4">	(nadaljevanje) da bi postavljal vladavine prava v ospredje, da bi skušal, poskušal na nek način razpravo razširiti tudi v kontekstu multilateralizma, v svoji pristnosti, govorim o pristnosti, ki je del tudi zunanje politike. Kaj to pomeni? Ravno danes je odjeknila novica, da Hrvaška oziroma Madžarska, se opravičujem, zapira svoje meje za vse državljane Evropske unije razen za države V4. In ravno to je razlog obširnih razprav, javnih razprav v državi, kot je Italija, ob pojavu migrantske krize, ko Poljska in Madžarska ni želela sodelovati pri sprejemanju beguncev iz drugih držav. Da kaj si ti mislijo, zadnji so prišli, pa ne sprejemajo odgovornosti za to, da jih mi plačujemo s svojim lastnim denarjem. Ravno podobne razprave potekajo v Nemčiji, ko dejansko med ljudmi se govori o tem, da mi plačujemo tiste, ki niso pripravljeni sprejemati in držati se navodil, ki so jih sami sprejeli v vladavini prava. </font><br>
<font size="4">	Mogoče v tem kontekstu vprašanje za ministra, in upam, da ga ne bo preslišal. V kateri fazi je priprava poročila o vladavini prava, ki jo moramo oddati komisiji, o kateri smo govorili neke tri mesece nazaj? Ali pa mogoče podvprašanje. V kateri fazi je realizacija sklepa dveh odborov, Odbora za kulturo in Odbora za zunanjo politiko o umiku tako imenovane depeše, ki ste jo poslali, spoštovani minister? Torej, zanima me in želel bi si, da bi odgovorili tudi na nekatera vprašanja, ki jih je postavila predsedujoča Socialnih demokratov Tanja Fajon v svojem izvajanju. </font><br>
<font size="4">	Zelo zanimivo mi je, ko imam priložnost spremljati predvsem kritike s strani zdajšnje vlade na račun prejšnjih, predhodnih vlad, kaj je bilo in kaj ni bilo storjeno. Kajti spoštovani predstavniki Desusa in SMC-ja, vaša dva nekdanja predsednika sta vodila to zunanje ministrstvo. Katero delo danes kritizira minister Logar. Torej, ne čutite kančka zadrege ob tem, še več, zagovarjate stališče, ki ni stališče, sprejeto v parlamentu, ampak stališča, ki se jih skuša skozi deklaracijo in strategijo implementirati na način, da se v čim krajšem možnem času iz jedrnih držav, v katerih smo še, vsaj upam, da smo še, premaknemo v zaledje, v skupino V5 v nastajanju. </font><br>
<font size="4">	Sklicujoč se na deklaracijo, in rad bi še izpostavil eno zelo močno alinejo deklaracije o zunanji politiki, ki dejansko nagovarja močno vlogo mednarodnega vlada, tudi to piše v deklaraciji. Seveda ob, v primeru Poljske in Madžarske žal v tem trenutku še ne moremo govoriti v tem okvirih. Tema je aktualna predvsem zaradi tega, ker bi morala biti slovenska zunanja politika, vsaj v obdobju pred predsedovanjem in po njem, nekoliko usklajena s tako imenovano trojko, kajti slovensko predsedovanje bo dokončno zapečatilo usmeritev slovenske zunanje politike in seveda usode le-te. </font><br>
<font size="4">	Seveda Socialni demokrati bi si želeli, da se ustvari čim širši krog prijateljev, tako z Združenimi državami Amerike, Rusijo, Kitajsko, vsemi evropskimi državami, rad bi se, to je pa moja osebna želja in izbira, da bi poleg prijateljev iz višegrajske skupine ter večino vzhodnoevropskih znašli tudi med najboljšimi, med tistimi, ki so nam do sedaj bili vzgled, tistim, ki smo želeli v preteklosti biti podobni, tako v razvoju kot na področju človekovih pravic, rad bi sedel ob predsedniku vlade, mogoče Belgije, Nizozemske, Švedske ali pa kanclerke iz Nemčije, </font><br>
<br>
<b><font size="4">31. TRAK: (SB) – 13.30</font></b><br>
<br>
<font size="4">	(nadaljevanje) takšne goste bi še želel in takšni gosti so tudi že bili na blejskem forumu in tudi na obiskih v Republiki Sloveniji.</font><br>
<font size="4">	Še ena razprava, G5, gre za strateško usmeritev Republike Slovenije, za katero je moč sklepati vsaj po izjavah, da ni bila usklajena ne s koalicijskimi partnerji, ne prediskutirana v Državnem zboru. Torej, nismo bili vajeni enostranskih potez vsaj na področju zunanje politike, kjer bi morali toliko veliko energije vlagati v iskanju konsenzov kako v notranji politiki in v zunanji politiki še posebej v bližnji soseščini. Ne želim si, da nam bi na nek način usodo krojili tisti, ki ne razlikujejo med rekom biti človeku človek. Tisti, ki delajo razlike, tisti, ki omejujejo na eni strani in na drugi strani tisti, ki prosperirajo s svojo progresivnostjo, odprtostjo in želji, da ne bi napredovali samo nekateri, ampak vsi, od najšibkejšega člena do najmočnejšega družbe.</font><br>
<font size="4">	Torej, spoštovani minister, poleg nekaterih vprašanj, ki jih je postavila mag. Tanja Fajon bi vas prosil, če mi lahko podate vprašanje na samo dve oziroma odgovore na samo dve moji vprašanji. Torej v kakšni fazi je poročilo, ki ga pripravljate ali pa ste ga že pripravili na ministrstvu, ki se dotika vladavine prava in drugo vprašanje kako je z realizacijo obvezujočega sklepa, ki ste ga sprejela skupaj odbora za kulturo in za zunanjo politiko?</font><br>
<font size="4">	Hvala lepa.</font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala poslancu Nemcu.</font><br>
<font size="4">	Jaz bi mogoče zgolj kratek komentar dal in bi opozoril poslanke in poslance, da je ta Državni zbor in pa odbori predlog stališča Republike Slovenije do prenovljenega predloga večletnega finančnega okvirja EU in instrumenta za okrevanje večkrat obravnaval, samo v mesecu juliju so ga obravnavali trije odbori, plus naš odbor 8. julija. Samo toliko v vednost. </font><br>
<font size="4">	Besedo predajam poslanki Evi Irgl.</font><br>
<font size="4">	Naslednji se naj k besedi pripravi gospod Doblekar.</font><br>
<br>
<font size="4">	</font><b><font size="4">EVA IRGL (PS SDS):</font></b><font size="4"> Najlepša hvala za besedo. Spoštovane poslanke, spoštovani poslanci, spoštovani gospod minister!</font><br>
<font size="4">	Jaz sem zelo natančno poslušala uvodno predlagateljevo razpravo, ko je podal stališče glede sklica te nujne seje Odbora za zadeve Evropske unije in potem se poslušala tudi zelo natančno razpravo ministra za zunanje zadeve in moram reči, da če bi bili v opoziciji politično modri bi že včeraj po tem izjemno uspešnem strateškem forumu na Bledu umaknili sejo z dnevnega reda, če pa niste tega storili že takrat bi to lahko storili potem, ko je minister odgovoril na vseh 29 očitkov, ki ste mu jih nanizali in to izjemno argumentirano in pa na nivoju. Po drugi strani pa moram reči, da je zelo dobro, da redno sklicujete seje tako za zunanjo politiko kot za zadeve Evropske unije, kajti potem lahko minister za zunanje zadeve kvalitetno predstavi svoje dosedanje zares dobro opravljeno delo. In tudi v opoziciji smo nenazadnje oziroma v koaliciji smo nenazadnje teh razprav potem veseli.</font><br>
<font size="4">	Jaz sem že nekaj časa članica Odbora za zunanje zadeve in resno spremljam, ko se vlagajo nujne seje z enim samim namenom, da se nadaljuje napad na ministra za zunanje zadeve dr. Anžeta Logarja. Moramo vedeti, da od kar je dr. Logar zasedel položaj ministra je tarča opozicije in to izključno zaradi tega, ker svoje delo opravlja na področju zunanje politike učinkovito in uspešno in predvsem zato, ker je pri tej politiki izjemno aktiven, prej pa smo bili navajeni bolj neke pasivne zunanje politike. </font><br>
<br>
<b><font size="4">32. TRAK: (SB) – 13.35</font></b><br>
<br>
<font size="4">	(nadaljevanje) Stalnih napadov je minister deležen zaradi tega, ker o zunanji politiki ne zgolj leporeči, kot smo bili navajeni pri prejšnjih zunanjih ministrih, ampak zunanjo politiko udejanja, torej je aktiven. Napadi se vršijo zaradi tega, ker minister opozarja na vladavino prava in na to, da so potrebna pri tem enaka merila za vse.</font><br>
<font size="4">	To ne govorim na pamet, v Državnem zboru smo imeli že dva sklica sej na to temo s strani opozicije, pa čeprav je bilo večkrat dokazano, da so sklici teh sej neupravičeni, že če pogledamo samo utemeljitev sklica seje glede depeše, za katero smo potem vsi skupaj po dolgih mukah in dolgih razpravah končno ugotovili, da to sploh ni depeša, ampak je to odgovor Ukoma na zapis na spletno platformo Sveta Evrope. V glavnem že sama seja takrat oziroma sklic seje, ki ste jo pripravili, je bila izjemno čudna, konfuzna, brez repa in glave, saj ste predlagatelji takratne točke dnevnega reda že v samem naslovu operirali z neresnico in to potem nadaljujete v naslednjo sejo in tudi v današnjo.</font><br>
<font size="4">	Očitate mu ponovno tudi v današnjem sklicu te seje, da je minister Logar poslal dopis Evropski komisiji, ki je bil namenjen samo temu, da tudi evropske institucije, ki se ukvarjajo s tem, da analizirajo države članice Evropske unije, razumejo širši kontekst pravne države, ki jo ocenjujejo, v tem primeru države Slovenije. Očitali ste mu, da tožari in blati ugled pravosodja in s tem posledično tožari Slovenijo v tujini in blati ugled Slovenije v tujini. Tukaj vas moram opozoriti, da smo potem, hvala bogu, na seji vendarle ugotovili pa tudi s sklepom potrdili, kar lahko preverite, da tožarita in blatita ugled Slovenije dva evropska poslanca. To je pa potem tisto kar zamolčite, ko predlagate takšne seje, ki jo imamo tudi danes. Minister Logar je takrat o vladavini prava povedal nič takega ali pa zapisal nič takega kar bi mu bilo potrebno očitati.</font><br>
<font size="4">	Zapisal je, da so recimo v Sloveniji nerazumno dolgi sodni postopki in mnogi se končajo s staranjem. Povejte mi kaj tukaj ne drži. S tem se strinja tudi samo sodstvo, so večkrat to povedali in to je povedalo tudi Evropsko sodišče za človekove pravice. In vi, ki toliko govorite o spoštovanju vladavine prava, potem bi morali prvi opozarjati ravno na takšne anomalije in na grobe kršitve človekovih pravic, ki se zgodijo vsem tistim ljudem, ki imajo svoje postopke predlogo na sodiščih, torej na to opozarja tudi Evropsko sodišče za človekove pravice in prav je, da se na to opozori.</font><br>
<font size="4">	Socialni demokrati ste vložili zahtevo za današnji sklic seje zaradi, kot ste zapisali, sprememb usmeritev zunanje politike. Ja, jaz se strinjam, res so spremembe usmeritev zunanje politike oziroma še bolje so spremembe zunanje politike in hvala bogu, da je temu tako, kajti spremembe so na bolje in predvsem so to aktivne spremembe zunanje politike. To pomeni, da se dogaja aktivna zunanja politika.  Zapisali ste tudi da naj bi se odvijala zunanja politika, ki je v nasprotju z deklaracijo o zunanji politiki in naj bi Slovenijo odmikala od jedrnih držav Evropske unije. Jaz pa tukaj moram reči, da večjih neumnosti pa težko prebereš, kajti tisti, ki ste prebrali deklaracijo o zunanji politiki, mislim, da je kolegica Gregorčič tudi že lepo omenila prej pred mano tisti, </font><br>
<br>
<b><font size="4">33. TRAK: (IP) – 13.40</font></b><br>
<br>
<font size="4">	(nadaljevanje) ki ste prebrali deklaracijo o zunanji politiki, potem veste, da minister Logar sledi ravno temu, kar je v deklaraciji zapisano, in se z ničemer ne odmika od ničesar, kar mu želite pripisati. </font><br>
<font size="4">	Je pa res, da je za razliko od predhodnih zunanjih ministrov pri tem izjemno aktiven. In jaz to pozdravljam. Ministri so na položajih za to, da delajo. Da delajo v dobrobit in korist lastnih državljanov, če si pa ti še zunanji minister, pa da delaš dobro za lastno državo in da delaš tako, da gojiš dobre odnose z drugimi državami. In to minister Logar počne. Seveda pa vam to ni ravno povšeči. </font><br>
<font size="4">	Očitate mu podpis izjave o varnosti omrežja 5G med Slovenijo in Združenimi državami Amerike. Glejte, saj tukaj so lahko mnenja različna, ampak potem bodite pri tem natančni, in tudi, jaz bi rekla, da, jaz verjamem, da so predlagatelji odgovorni pri svojem delu, in če so odgovorni, potem morajo jasno tudi zraven tega zapisati ali pa izreči, da so znotraj te izjave tudi reference na evropske dokumente, ki jih je sprejela vlada Marjana Šarca in potrdil jih je Odbor za zadeve Evropske unije. Bodimo pri tem korektni in konkretni. Ne izrecimo samo stavka, začetnega stavka, potem pa drugega, ne, ker nam pač tako ustreza. </font><br>
<font size="4">	Poglejte, jaz osebno ocenjujem, da Slovenija z različnimi dobrimi zunanjepolitičnimi potezami v tem obdobju petih mesecev ali pa štirih, če tako rečemo, ponovno vrača državo Slovenijo med pomembne države. Verjetno se boste spomnili, da smo v preteklosti, pa ne želim kritizirati zdaj za nazaj, ampak vendarle reči, da smo imeli na zunanjepolitičnem področju kar veliko zdrsov v preteklosti. Da smo imeli izjemno malo srečanj s tujimi predstavniki. In tukaj si bom drznila narediti eno primerjavo, ki se mi zdi zelo pomembna, tak pregled, zato da bomo tudi tisti, ki to spremljajo, imeli plastično občutek, kaj pomeni srečevanje s tujimi državniki. Med ministrom Logarjem, Cerarjem in ministrom Erjavcev. </font><br>
<font size="4">	Poglejte, minister Karl Erjavec, ki je bil kar šest let zunanji minister, šest let, je v šestih letih imel 95 srečanj. 95 srečanj v šestih letih, v šestih letih. Od tega dvakrat Rusija, enkrat Belorusija, ZDA nikoli, Madžarska štirikrat. Torej, obiskal je različne države in želel nekako vzpostaviti dobre odnose, tudi z Madžarsko, ki jo v opoziciji tako kritizirate. Pa še zdaj ne vem točno, zakaj. Zelo slabo argumentirate namreč, zelo slabo. </font><br>
<font size="4">	Zdaj pa poglejmo, koliko obiskov je imel minister Logar, ki je na, oziroma srečanj, ki je na funkciji ministra za zunanje zadeve slabih pet mesecev, od tega so trije meseci bili v stanju epidemije covid-19, veste, da se je težje prihajalo na srečanja med državami, ampak takrat so bile pač narejene avdio-video konference, kar se prej nikoli ni dogajalo. Skratka, ni se niti enkrat pozabilo na to, da je potrebno intenzivno vlagati v odnose z vsemi državami. Intenzivno, tudi takrat, ko je tako velika kriza, kot smo jo imeli. </font><br>
<br>
<b><font size="4">34. TRAK: (IP) – 13.45</font></b><br>
<br>
<font size="4">	(nadaljevanje) In to je bistvo dobre zunanje politike. To je bistvo dobre zunanje politike. Minister Logar je torej v petih mesecih imel 44 srečanj. No, 44 srečanj, minister Logar, 95 srečanj v šestih letih pa gospod Karl Erjavec. To je primerjava dveh zunanjih ministrov. In mimogrede, tega tudi vem, da je bilo težko spremljati nekaterim, ker je, tukaj pa moram reči, tudi zavist precej močna, zavist, zavist, vem, da je bilo težko spremljati in gledati obisk visokega državnega sekretarja za zunanje zadeve Združenih držav Amerike. Verjamem, da je bilo marsikomu to težko gledati. Če v šestih letih gospodu Erjavcu nič na tem nivoju pač ni uspelo. </font><br>
<font size="4">	In potem imamo gospoda Cerarja, ki je v dveh letih opravil 35 srečanj. Lahko rečemo, zdaj, če je neka taka, na hitro, procentualno vidimo, da je bil celo boljši od gospoda Erjavca glede na dolžino mandata, ampak še vedno zelo slabši od ministra Logarja. Ampak vi njemu očitate zato, ker dela, zato ker igra oziroma vzpostavlja aktivno zunanjo politiko. In želi Sloveniji dobro. Želi, da se Slovenija povezuje. Želi, da takrat, ko država recimo potrebuje neko pomoč, da se te poti, ki jih je sedaj oblikoval med tujimi državniki, med zunanjimi ministri, takrat ko je to potrebno, lahko neke stvari hitreje odvijajo. Tako kot je bilo to v primeru covid-19, ko so nam nekatere države hitro priskočile na pomoč. </font><br>
<font size="4">	A mislite, da to kar tako rata? Kar tako nastane? S pasivno politiko? To ne nastane s pasivno politiko, to nastane z aktivno politiko. Pomembno je, da se sklepa prijateljstva, tudi na teh nivojih, skozi različne dogodke. Zakaj je to pomembno? Zato ker če ti skleneš prijateljstvo, potem gradiš zaupanje, in ko zgradiš zaupanje, se lahko greš tudi solidarnost med državami članicami Evropske unije. In to je bistvo. In to bi morala biti tudi današnja razprava, in sem vesela, da niste zahtevali umika te točke z dnevnega reda. Ker sicer tudi sama ne bi mogla razpravljati o teh zadevah, ki se mi zdijo pa izjemno pomembne. </font><br>
<font size="4">	Skratka, rekla bom, da mi delujemo, in ta vlada, to pa moram reči, in zunanje ministrstvo, zunanji minister po principu vključevanja, vključevanja, bom potem bolj razložila, detajlno, kaj to pomeni. Vi pa žal delujete tako v notranji politiki kot v zunanji politiki na principu izključevanja. Se pravi, mi se gremo in-in politiko, vi pa ali-ali politiko. Kaj pomeni in-in politika? In-in politika pomeni, da si prisoten na zunanjepolitičnem področju, da imaš odnose tako s Francijo, in Francijo in Nemčijo in Madžarsko in Poljsko in tako naprej, ali pa po vaše, ali z Madžarsko ali s Francijo ali s Poljsko. Jaz pa tukaj vidim večji problem, bolj problematičen oziroma tukaj vidim problem. To je problem. Ne pa nek odmik od kvazi jedrnih držav, katerega pojem ste si izmislili v opoziciji. Tukaj gre za vključevalno politiko, in zato pride, in, smo spet pri in, in zato pride v četrtek na obisk tudi zunanji minister Francije. To bo že, kot sem rekla, 45. srečanje ministra Logarja. </font><br>
<br>
<b><font size="4">35. TRAK: (IP) – 13.50</font></b><br>
<br>
<font size="4">	(nadaljevanje) Se pravi, in-in politika bi morala biti tako doma, na domačem parketu, kot na zunanjem parketu. </font><br>
<font size="4">	Zdaj, osebno pa tudi sicer mislim, da se znotraj Evropske unije mora stremeti predvsem k temu, da se države razvijajo, vse države, ki so članice Evropske unije, ne samo Nemčija in Francija ali pa Italija. Tudi Poljska, Madžarska in kakšna druga. In zato moramo seveda skupaj sodelovati in izmenjati mnenja in izkušnje. Pomembno je, da si države članice Evropske unije med seboj pomagajo. To je bistvo sodelovanja. In če želimo, da si pomagamo med seboj, še enkrat, moramo zgraditi zaupanje. Zaupanje zgradimo tako, da imamo dobre odnose in aktivno zunanjo politiko. Pomembna je varnost državljanov znotraj Evropske unije. In če želimo imeti varnost, moramo ponovno imeti zaupanje in dobre odnose z vsemi državami članicami. </font><br>
<font size="4">	Delati moramo v smeri, tukaj se strinjam z gospodom Rajhom, ki je prej omenil, delati moramo v smeri, da je, vzpostavimo močen gospodarski in investicijski pretok, tukaj ni nobene dileme. In to pomeni, da vključujemo države, ne pa izključujemo. Vključujemo, kajne. Tako Francijo kot Poljsko. Tako Nemčijo kot Madžarsko. Vključevanje, ne izključevanje. Pomembno je, da gojimo tesne politične in gospodarske odnose. In to minister Logar dela. Moramo krepiti dvostranske odnose. To minister Logar dela. Moramo sodelovati v regionalnih pobudah. Prav to minister Logar dela. </font><br>
<font size="4">	Če tako rečem, minister Logar je v teh petih mesecih za krepitev dobrih odnosov med državami Evropske unije in Slovenijo storil več kot trije zunanji ministri pred njim, prej, skupaj. To je pač rezime in izkupiček njegovega delovanja v dosedanjih mesecih. </font><br>
<font size="4">	Zdaj, ob koncu bom rekla samo še to, da je končno zunanja politika postala ne več samo leporečenje, ampak torej dejanja, ki se kažejo zlasti v dobrih odnosih s predstavniki drugih držav, tudi včeraj na strateškem forumu na Bledu smo glede na to, kakšna, kakšni eminentni gostje so bili prisotni, imeli smo mislim, da 7 predsednikov vlad, 6 zunanjih ministrov in še nekaj tujih, in še nekaj uglednih gostov, da Slovenija s tem končno spet pridobiva na ugledu in pridobiva na pomembnosti. In pomembno je, da je Slovenija pomembna znotraj držav Evropske unije. Ampak ne na način, da se države rangira. Ampak da se ve, da ima tudi država Slovenija svoj glas. To je pomembno in to se dela in to je bistvo zunanje politike. </font><br>
<font size="4">	In to bi morala biti tudi naloga opozicije. Torej graditi in ne rušiti, aktivno delovati in ne samo leporečiti, se pravi udejanjati stvari, povezovati in ne izključevati, torej in-in in ne ali-ali, in delati torej na povezovanju z vsemi državami, ker seveda le tako lahko gradiš dobre odnose. </font><br>
<font size="4"> </font><br>
<b><font size="4">36. TRAK: (IP) – 13.55</font></b><br>
<br>
<font size="4">	(nadaljevanje) In za konec bom še to rekla. Po dolgem času zunanja politika tudi usklajeno deluje. To je pa bistvenega pomena. Naša zunanja politika po dolgem času usklajeno deluje. Relacija predsednik vlade, zunanji minister, tudi predsednik države. Informacije gredo usklajeno v svet. To je pomembno. Delajo skupaj za dobro Slovenije. In delajo skupaj za dobro v tujini. In še enkrat, to je bistvo. Zakaj sem to rekla? Zaradi tega ker smo v preteklosti večkrat žal bili priča neusklajenosti med predsednikom vlade in ministrom za zunanje zadeve. Večkrat smo slišali, kako je predsednik vlade, potem ko je zunanji minister nekaj povedal, predsednik vlade povedal, da to prvič sliši. To ni dobro za dobro, bom rekla, zunanjo politiko. To ni dobro. </font><br>
<font size="4">	Tako da v četrtek bo tu francoski minister za zunanje zadeve, boste pohvalili to, boste rekli, da, ja, zato ker prihaja iz vašega francosko-nemškega vlaka. Seveda je pomembno, da pride, in hvala bogu, da pride. In ravno to je politike tega zunanjega ministra, da se z vsemi pogovarja in da krepi odnose, da krepi prijateljske odnose in dobre vezi med državami, torej in-in in ne ali-ali. </font><br>
<font size="4">	Najlepša hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala poslanki Irgl za razpravo. </font><br>
<font size="4">	K besedi se je javil predlagatelj. </font><br>
<font size="4">	Replika, okej. </font><br>
<br>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala, predsednik, bom zelo kratek, obljubim. </font><br>
<font size="4">	Jaz bi rad samo mojo kolegico Evo Irgl popravil, ko govori o enotnem delovanju Slovenije na področju zunanje politike. Rad bi, moti me ta maska, se opravičujem, da bi bilo večkrat tako, ampak v primeru pozicioniranja Republike Slovenije na področju zunanje politike, hvala bogu, dovolite mi ta osebni vložek, predsednik republike pa nima istega stališča, kar je razvidno tudi iz medijskega poročanja. Predsednik republike zagovarja Slovenijo znotraj jedrnih držav Evropske unije, kar ni v skladu z usmeritvami Janeza Janše. Ne govorim o Ministrstvu za zunanjo politiko, ampak o Janezu Janši. Torej, hvala bogu, vsaj tukaj se je predsednik profiliral. </font><br>
<font size="4">	Dovolite mi samo še zadnjo opazko, spoštovani predsednik. Dr. Trček mi je priča, bila je tudi gospa Sukičeva, leto pa pol nazaj smo bili gostje francoske republike, ne boste verjeli, nismo delali iz tega velike galame, ampak lahko vam posredujemo posnetke, nas je sprejel predsednik vlade, pa iz tega nismo delali nobene galame. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Predlagatelj. </font><br>
<br>
<b><font size="4">	DR. FRANC TRČEK (PS SD):</font></b><font size="4"> Ja, hvala za besedo.  </font><br>
<font size="4">	Ne le, da smo Socialni demokrati odgovorni, smo tudi džentelmenski, spoštovana kolegica Eva. Na prošnjo predsedujočega, ki je iz vaše kvote, smo to sejo prestavili, da ste lahko blesteli na Bledu, pa jo imamo šele danes to. Vi verjetno mogoče, če bi bili v opoziciji, ne bi na to pristali, da bi nas prej »roastali«. </font><br>
<font size="4">	Zdaj, če že, saj te lahko tikam, saj sva sodelavca že sedmo leto, že, če omenjaš in-in, verjetno v magnetogramu sem jaz človek, ki je največkrat to tulil. Sem verjetno tudi eden od poslancev, ki je največ parlamentarne diplomacije oddelal. Mogoče tudi eden od poslancev, ki se najbolj pogosto srečuje z madžarskimi sosedi, tudi če se ne strinjam v celi vrsti zadev z njimi, in se tudi zelo veselim, da nazaj v Slovenijo prihaja, upam si celo izreči besede, kolega Andor David, vrhunski diplomat, upam si celo reči, da mogoče bi se pa Anže včasih lahko po njem zgledoval. </font><br>
<font size="4">	Zdaj ubesedovati, a veste, med resnimi politiki o neki zavisti. Pa prosim vas lepo, to je, to je infantilno. Nekdo tako gleda na politiko, potem pa dajte mu šiht nekje drugje zrihtati, dokler ste na oblasti. Jaz res nisem, garam na poziciji, na kateri sem, </font><br>
<br>
<b><font size="4">37. TRAK: (NB) – 14.00</font></b><br>
<br>
<font size="4">	(Nadaljevanje) tudi sebi v škodo, verjetno tudi ti, in ja, je pa v slovenski politiki preveč nekih zavisnih ljudi. Tukaj se verjetno strinjava, ampak namen te seje, mehanizem pogojevanja ali ne pogojevanja, tudi tisti resni mediji, pa ne bom zdaj jedrno, nejedrno, tudi tukaj se bolj strinjam kot ne, ki so izrazito konservativne provinjence, so pač problematizirali to zadevo.</font><br>
<font size="4">Res je tudi, da po dokaj anemični zunanji politiki dr. Logar res veliko dela, ampak zlasti SDS-ovci, ko se vas kaj kritizira, radi rečete, kdor dela ta tudi greši in je potem čisto logična matematična operacija, da je tudi več dela za Državni zbor, ki je tisti, ki v bistvu naj bi premišljal in usmerjal zunanjo politiko Republike Slovenije, čeprav v osnovi EU politika je skoraj bolj notranja politika kot zunanja, pa si ne bi rad, da bi nadminister Hojs še ta resor prevzel. Zdaj kar pa zadeva peto generacijo IKT ali če hočete, mobilne tehnologije, tukaj je treba zadevo brati vepčastno.</font><br>
<font size="4">Jaz sem bil eden od tistih dveh poslancev ob sedanji vodji poslanske skupine Levica, ki je šel resno brati TTIP, to je neko področje, ki ga vseeno obvladam in seveda tudi haklce, ki so bili v tistem TTIP. Zdaj daleč od tega, da bi spadal med tiste, ki jim je blizu kakšen državni kapitalizem kitajskega tipa, ampak mogoče malo pozabljate kdo je že prisluškoval Merklovi, pa verjetno tudi sodi na kakšno bolj zaprto sejo, če bi se pogovarjali od kje so neki sosedi dobili programsko opremo za afero arbitraža, tukaj je bilo malo v HDZ dolgčas, so se malo igrali s to programsko opremo v nekih notranjih partijskih bojih o čemer je pisal jutranji list.</font><br>
<font size="4">Zdaj šifra bi tukaj bila Črnčec gospoda Plenkoviča. Zdaj, če bi bilo tako vse lepo kot je kolegica ubesedovala, potem tudi hrvaški predsednik Vlade ne bi imel rahlega zadržka včeraj, ampak če se vrnem nazaj k mobilni tehnologiji, saj zadeva je zelo enostavna, imate vertikalno tehnološko organiziranega kitajskega izdelovalca podobno kot imate na nekem drugem področju Apple. Imate seveda Američane in imate evropsko unijo, ki je tukaj zaspala. Okej, Nokia, Ericsson, francozi so se nekaj osamljeno trudili v tej smeri in tukaj bi si pa želel neke resne razprave na nekem drugem odboru, mogoče na MGRT, ker se nek gospod, ki je že tretji mandat minister, ravno ne ukvarja z gospodarskim razvojem in tehnologija. Veste, in nekako lahkotno je reči, ja dobro, kdorkoli bo zdaj že zunanji minister, pa bo nekdo uletel, pa bo podpisal neki nepogodbeni akt, pa Državni zbor naj bo o tem tiho.</font><br>
<font size="4">Kaj pa vem? Mogoče bo, ne vem, kateri od globalnih držav zadišalo, da bi nazaj uvedli smrtno kazen, pa bo nek zunanji minister Slovenije takrat podpisal nek nepogodbeni akt ob tozadevnem obisku ali kaj? Karikiram. Nisem se jaz spomnil tega, da v ustavnih parlamentarnih demokracijah tudi smernice sprejemamo v parlamentih, Vlade, government, jih izvršujejo. In zato enostavno gre. In zdaj se tukaj repenčite iz SDS, pa v šestih letih sem na vrsti nekih sej, ki so bile dosti bolj izsiljene kot ta, sodeloval pa že sedmo leto poslušam kako smo itak vsi kreteni razen vas, tudi vaši koalicijski partnerji pogosto jim spustite med vrsticami ali manj vrsticami. </font><br>
<br>
<b><font size="4">38. TRAK: (NB) – 14.05</font></b><br>
<br>
<font size="4">	(nadaljevanje) Pa dobro, to je pač moj šiht, ne izvolimo se sami. Vas prenašam kakšni ste in vi morate tudi nas prenašati kakšni smo. Če pa tega niste zmožni, potem pa niste za to poslanstvo. Zelo enostavno. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. MARKO POGAČNIK: </font></b><font size="4">Boris Doblekar. </font><br>
<br>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, predsednik. Spoštovani poslanke, poslanci! </font><br>
<font size="4">	Bolj ali manj smo že vse slišali. Zunanji minister Logar je zelo podrobno odgovoril na očitke, zelo podrobno je seveda predstavil svoje delo, delo zunanjega ministrstva, obenem tudi delo predsednika Vlade, itn., tako da, da bi se ponavljal, se ne bom preveč. Želel bi samo povedati, da ta ocenjevanja določenih poslancev, kakšen je kateri poslanec, kaj kdo dela, itn., to se mi zdi izpod vsakega nivoja. Vsak naj se pogleda v ogledalo samega sebe, svojo politično stranko kateri pripada. Mogoče tisti, ki pripada letos, pa potem tisti, ki je pripadal pred lanskim pa tisti, ki bo pripadal prihodnje leto, pa bo videl mogoče vse odgovore. </font><br>
<font size="4">	Ta zahteva današnja za to sejo, se mi zdi popolnoma neutemeljena. Ko sem poslušal uvodne besede poslanca Levice oziroma, kaj je zdaj že, Socialnih demokratov, ki je seveda tudi bolj ali manj sam prisoten v dvorani, če mogoče gledalke in gledalci to ne opazijo zaradi različnih položajev kamer, je bolj kot ne sam tukaj v tem boju s samim sabo in pa s to nevoščljivostjo, ki jo zganjajo zato, ker je zunanja politika Slovenija napredovala, ker dobro dela, ker sodeluje z vsemi, ker ne dela izjem, ker sodeluje z levimi, z desnimi, srednjimi, vzhodnimi, zahodnimi, belimi, črnimi, zelenimi, z vsemi kar jih seveda Socialne demokrate zelo zelo očitno tudi moti.</font><br>
<font size="4">No, in moram še ob tem čestitati zunanjemu ministru dr. Logarju za odlično držo tako pri svojem delu kot tudi pri sinočnji oddaji na 24 UR na piarovski službi Levice oziroma Socialnih demokratov, ki se je res odlično držal in zoperstavljal različnim namigovanjem, insinuacijam in pa seveda nekih zelo podobnih zadev z vprašanji in pa polaganji na jezik novinarja Slaka kot to poslušamo zdajle trenutno že nekaj ur tukaj v Državnem zboru, popolnoma čisto brez veze, kajti če bi to socialno demokracijo pa še ostale zanimalo, potem ne bi bil zdajle trenutno v dvorani Državnega zbora zgolj sam en samcat poslanec opozicije, ki se trudi na vse mogoče pretege, kako dokazati, kako ljudem prikazati, da je zunanja politika slovenska slaba, da ne spoštuje vladavine prava, da podpira neke države, ki kršijo vladavino prava, pa ne znano niti povedati kje jo kršijo.</font><br>
<font size="4">Govorijo o nekih primerih kršenja človekovih pravic, itn., ampak pozabijo povedati, da se te stvari dogajajo ravno v tistih državah kjer oni mislijo, predlagatelji te seje, da so to neke jedrne države kje je vse urejeno, kjer je vse super, enkratno, če pa pogledamo po televizijskih ekranih pa po časopisih, pa vidimo kje se kršijo človekove pravice, kjer se pretepava ljudi, kje pojejo noži, kje se zaničuje ženske in tudi zaradi česa in tudi to lahko vsak vidi, tako da, jaz v teh državah višegrajske skupine oziroma državah, ki so vam tako, ki jih imate tako, bi rekel, za slabe,</font><br>
<br>
<b><font size="4">39. TRAK: (NB) – 14.10</font></b><br>
<br>
<font size="4">	(Nadaljevanje) se to ne dogaja. Se to ne dogaja. In se mi zdi prav, da bomo, če že drugi ne želijo ali pa nočejo ali pa na vidijo v tem, da se vzdržujejo evropske korenine, evropska tradicija, krščanske vrednote, itn., da se to dela vsaj v teh državah, ki jih vi tako pljuvate. </font><br>
<font size="4">	In ta vaš francosko-nemški vlak, moram povedati, da je že zdavnaj počila kupla. Kolega Trček bo vedel kaj je to kupla. Verjetno, ker se zelo veliko z vlakom vozi, pa tudi dostikrat odpadejo kakšni zovornaki pa včasih je mogoče tudi kakšen sklep, ki bi mogel biti na sklepu nameščen na čelu lokomotive, kar pa pomeni v železniškem žargonu, tudi to bo kolega Trček vedel, da se pelje v tem primeru po nepraven tiru, itn. Skratka, te vzporednice s tem vašim opevanim vlakom bi lahko vlekli še in še in še. </font><br>
<font size="4">	Slišali smo dr. Logarja, ki je tudi povedal s katerimi državami sodeluje Slovenija, s katerimi on, s katerimi voditelji se je že srečal s katerimi predstavniki. Povedal je tudi s katerimi se je srečeval ministrski predsednik, ki je vrgel puško v koruzo in naredil zelo bizarno potezo, o čemer smo poslušali deset, dvanajstkrat je poslanec LMŠ povedal bizarno, bizarno, bizarno in ravno tista bizarnost, tisto metanje puške v koruzo in pa srečanje Šarca z Orbanom in z vsemi ostalimi, ki pa zdaj tako protestirate, pa ni bil noben problem, to je pa bilo vse v redu.</font><br>
<font size="4">In jaz pravim, da je prav, da je tako, da se z vsemi srečujemo, z vsemi sodelujemo, vemo tudi, da se je prejšnja zunanja politika bolj kot ne usmerjala predvsem na vzhod, na Iran, zelo prijateljske vezi, ste sklepali z Iranom pa z Rusijo in tako naprej in me zelo zanima v katero kategorijo držav pa sodijo te države. Ali so to jedrne, izven jedrne, ali so to mogoče jedrske države ali kakšne, ne vem kaj mi boste odgovorili na to, ker že vidim, da dvigujete veselo roke za različne replike, itn. skratka, prav je, da se Slovenija odpira, da je prepoznavna v svetu in da sodelujemo z vsemi državami, predvsem pa z vsemi državami Evropske unije, ki jih vsaj jaz ne bom nikoli delil na neke jedrne pa na ne vem kakšne še. In vem tudi, da se vladavina prava spoštuje bolj kot ne, torej povsod enako.</font><br>
<font size="4">So seveda tudi kakšni odkloni, predvsem ta stranka, ki je zdajle v tem trenutku predstavlja dr. Trček, socialdemokracija, je pa res tista zadnja kar smo že tudi slišali, ki lahko o vladavini prava govori v hramu demokracije, če vemo kaj vse je ta stranka oziroma politična opcija počela med, pred, po vojni, od vojne do današnjih dni, kakšne odločitve sodišč, sodnikov s partijskimi knjižicami, itn., so se sprejemale res žalostne in jaz sem vesel, da to zdajle, da ste to temo odprli, da lahko tudi minister Logar tudi zelo podrobno predstavil vse, da ljudje to gledajo. Včasih ljudi mogoče toliko ne zanima zunanja politika, ampak glede na to, da je to prva seja odbora, ena prvih sej odborov in komisij v Državnem zboru po počitnicah jaz verjamem, da se bodo to sejo vse državljanke in državljani zelo podrobno ogledali in prelagam, da si pogledajo posnetke za nazaj, predvsem, da si pogledajo uvodno obrazložitev edinega poslanca opozicije, ki se trudi na vse pretege, da bi predstavil delovanje zunanjega ministrstva pa Vlade v slabi luči. In pa, da si predvsem zelo podrobno udi pogledajo odgovore, jasne odgovore brez dlake na jeziku dr. Logarja, ministra za zunanje zadeve. </font><br>
<font size="4">	Takole nekako bi, sem si jaz to zamislil kako bom to razložil, tudi tako, da bodo ljudje vsi razumeli. Še enkrat torej, čestitke ministru Logarju za sinočnjo oddajo 24 UR, ko je vaša piarovska služba popolnoma pogorela in pa čestitke tudi Vladi, predsedniku Vlade, </font><br>
<br>
<b><font size="4">40. TRAK: (IP) – 14.15</font></b><br>
<br>
<font size="4">	(nadaljevanje) ki si je v teh datumih, ki ste jih tukaj navedli v sklicu za sejo, trudil za Slovenijo in tudi pridobil znatna sredstva za razvoj Slovenije, za boljšo našo pot pri okrevanju po pandemiji. In jaz tudi verjamem, da bo vlada tudi zelo uspešna na področju črpanja teh sredstev, ki smo jih pridobili, 12 milijard evrov. In naj vas to ne skrbi, naj vas to ne boli, bili ste povabljeni tudi zraven k sodelovanju in verjetno boste zelo znali pomagati. </font><br>
<font size="4">	Še to bi povedal, da pri tistem sestanku, ki je bil tudi že danes večkrat omenjen, srečanju predsednika vlade oziroma vlade z vsemi župani slovenskih občin. Neverjetno, koliko pohval in pa pozitivnih mnenj s strani vseh županov. Predvsem tudi z leve provenience in jaz upam in verjamem, da se tega zavedate in da vas to tukaj notri tiste, ki ste še bolj zagrizeni, s tem da bi delali škodo vladi in pa zunanjemu ministru pa predsedniku vlade, da se tega zavedate, in če ne verjamete, pa vprašajte svoje župane, kolege, županje, kakšno je navdušenje nad delom vlade, nad prihajajočimi sredstvi, ki jih je ta vlada in pa predsednik vlade izbojeval na evropskem parketu. In jaz bi res želel, da ste bolj tvorni, državotvorni, da sodelujete, da pomagate, da bomo šli skupaj po boljši poti naprej in pa da če že, karkoli najdete, kar je tudi prav, za to opozicija je, da operirate zgolj z dejstvi. Zgolj z dejstvi, ne z nekimi lažmi, polresnicami, interpretacijami in pa non-stop ponavljajočimi lažmi, ki potem postanejo resnica. Uporabljajte dejstva, povejte, kaj dejansko ni prav, jaz verjamem, da vsi tisti in v vladi ali pa tudi mi poslanci, kdorkoli to sliši, jih mora seveda upoštevati in se potem tudi ravnati, da je potem, bi rekel, to upoštevano, ne pa da se operira z nekimi interpretacijami in z nekimi zadevami, ki ne pijejo vode, kot večina teh vaših navedb za sklic današnje, tele nujne seje. </font><br>
<font size="4">	Poslušal sem tudi evropsko poslanko, ki je, takoj po tistem, ko je zaključila še nekaj svojih besed, ki bi se jaz na njenem mestu, če bi bil tukaj notri, po odgovorih zunanjega ministra dobesedno skril tamle pod klop, skril pod klop, ko bi poslušal te odgovore, ker dobesedno nimaš več kaj odgovoriti in povedati, ko slišiš dejstva na tiste svoje interpretacije, in je ni več v dvorani, kar me seveda žalosti. Da bi se mogoče še kaj novega tudi naučila ali pa mogoče poslušala zaključne, sklepne odgovore zunanjega ministra, ki verjetno še sledijo. </font><br>
<font size="4">	Tako da jaz mislim, da ste brcnili v temo spet s tole zadevo. Je pa seveda to pričakovano. To pač znate. Mi je pa všeč, da so televizijski prenosi, da ljudje to gledajo, da bodo lahko pogledali tudi za nazaj in da bo mogoče še večje zanimanje za zunanjo politiko, kajti Slovenija bo kmalu predsedovala. In je prav, da se dela čim več reklam, čeprav želite delati slabe, ampak očitno bo tudi slaba reklama dobrodošla, zato da se tudi ji da možnost, večkrat možnost vladi in pa zunanjemu ministru pa ostalim predstavnikom, da se predstavi delo Slovenije v zunanji politiki, naše poglede. Verjamem pa, da vam bo počasi zmanjkalo moči, kajti vidim, da dejansko, dejansko s takimi predlogi, ki jih imamo danes pred seboj, enostavno, enostavno ne zmorete več kot to </font><br>
<br>
<b><font size="4">41. TRAK: (IP) – 14.20</font></b><br>
<br>
<font size="4">	(nadaljevanje) in jaz mislim, da boste le počasi dojeli, da je treba zgolj sodelovati in pomagati in ne glede na to, kateri politični opciji kdo pripada. In vabljeni k sodelovanju še enkrat tudi z moje strani. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Predlagatelj, dr. Trček. </font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala lepa za besedo. </font><br>
<font size="4">	Jaz ne vem, če kaj drugega delam v Državnem zboru, razen tega, da se trudim za dobrobit Slovenije. Pa danes se v bistvu še držim nazaj. Všeč so mi ti »eisenponerske« metafore, spoštovani kolega. </font><br>
<font size="4">	Zdaj, nekako ugotavljam, ne vem, če ste v koaliciji, zlasti v SDS-u prebrali sklic seje. Ker to je tako, danes je bil malo tako vlak brez voznega reda. Sklic seje se je nanašal na, glede pogojevanja, nepogojevanja porabe evropskih finančnih sredstev s spoštovanjem vladavine prava. To je bil namen sklica. Seveda, zdaj je tako začetek šolskega leta, kak učitelj se malo zadržuje, kdo pa prvi dan hoče že vse živo povedati. Se spomnim, ko sem bil mlad poslanec, svež poslanec, gotovo bo tudi cenjeni kolega iz NSi-ja kaj povedal, me je v enem trenutku Ljudmila, ki jo zelo cenim, rekla, pa dr. Trček, ne bi vi radi malo, tako, malo bolj se fokusirali na tematiko. </font><br>
<font size="4">	Glejte, besede dolgoletnega diplomata Romana Kirna. Delal je pod tako imenovanimi levimi vladami, desnimi vladami, takimi in drugačnimi, sredinskimi, citiram, in nanaša se na to, kar je pač predsednik vlade počel tiste dni: »Gre namreč za prvo javno razvrščanje Slovenije v blok neliberalnih članic EU in Janševo premišljeno nepremišljenost.« Konec citata. </font><br>
<font size="4">	In seveda, tako kot je kolega pred mano rekel, dolžnost opozicije je, da teme odpira, dolžnost vseh nas je, da tudi resno razpravljamo o zunanji politiki oziroma o politiki zadev EU in to je to, ne vem, kje vi vidite neke težave. Sočasno pozivate, dajmo vsi sodelovati, a veste, včeraj smo imeli dva sestanka. En sestanek smo imeli z drugim, tudi z župani Socialnih demokratov in smo se pogovarjali o teh zadevah. Seveda malo skromnosti ne bi škodilo trenutni vladi, pogajanja so dolgotrajen proces, številni ljudje, ki ne mahajo s partijskimi knjižicami, so pri tem sodelovali in še sodelujejo in bodo morali sodelovati, ker potrebujemo ta znanja. Verjetno bo tudi sklic tega odbora pa še kakega pridruženega moral gospod Černač pa še kdo, tisti vaš minister, ki je rekel, opozicija ruši, ko smo na vladi, je vse drugače, more odgovarjati na vprašanja, kje bomo pa našli sredstva za naš del financiranja evropske kohezije, kar bo neka zahtevna problematika, če jaz lahko malo razširjam džentelmensko in odgovorno temo. In seveda bomo morali iskati neke rešitve brez nekih nebuloz, kdo je kje bil, o zavisti, o nezavisti. A veste, pa jaz nisem sredi 80-ih pisal, naj me nazaj v zvezo komunistov sprejmejo, če že morate provocirati na ta način, vam bom povedal. </font><br>
<font size="4">	Se mi zdi, da imate vi v vaši cenjeni stranki več tega masla na glavi kot lahko Trčku nastavljate ogledalo. Lahko vas pa peljem, ne vem, v Baumax, pa vam kupim en velik špegel pa se malo najprej uzrite v njem. In seveda v tej luči sodelovanja pa človek tudi malo pričakuje nekoliko manj arogantno vedenje cenjenega zunanjega ministra. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Andrej Černigoj. </font><br>
<br>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Hvala, predsedujoči, za besedo. Poslanke in poslanci, kolegice in kolegi. </font><br>
<font size="4">	Ja, v bistvu, danes že kar nekaj ur razpravljamo na Odboru za zadeve Evropske unije. Jaz sem celotno razpravo zelo temeljito poslušal in moram reči, da sem presenečen za prvi dan, za prvo sejo Odbora za evropske zadeve po parlamentarnih počitnicah. Na začetku bi rad še enkrat pohvalil</font><br>
<br>
<b><font size="4">42. TRAK: (IP) – 14.25</font></b><br>
<br>
<font size="4">	(nadaljevanje) blejski strateški forum, ki moram reči, da je po kar nekaj letih mirovanja postal svetloba, svetilnik in močno sijoča luč v slovenski zunanji, lahko rečemo tudi evropski politiki. In moram reči, tukaj tudi priznanje ministru in zunanjemu ministrstvu, da so tukaj opravili zelo pozitivno in dobro nalogo, predvsem so si pa postavili tudi kar visoka pričakovanja za naslednje leto. Jaz moram reči, da nekaterih prisotnih jaz aktivno nisem bil deležen, sem pa forum spremljal preko spleta. </font><br>
<font size="4">	Jaz moram reči, da sem naše govornike zelo podrobno poslušal, in tukaj bi se na začetku rad tudi zahvalil tudi gospodu dr. Stančiču, vodji predstavništva Evropske komisije za celovito predstavitev in oceno stanja. Na nek način se bi rad tudi zahvalil evropski poslanki Tanji Fajon, ki je pravilno ugotovila, da je predsednik vlade se odlično izpogajal, ponovno odlično izpogajal, že tretjič, za črpanje evropskih sredstev. Jaz upam, da bomo ta sredstva tudi dejansko počrpali, da se bo metodologija, mehanika črpanja sredstev v naslednjih letih bistveno izboljšala. </font><br>
<font size="4">	Moram pa tako ugotavljati. Jaz sem zmeraj za nek zelo razumsko strateški pogovor, bi pa danes čez celotni pogovor izluščil, izluščil te ključne točke, ugotavljam, da to je v bistvu vojna doktorja proti vsem ostalim. Jaz se opravičujem, jaz nimam doktorskega naziva še, in bom spet uporabil en latinski izrek, ki ga Latinci zelo dobro, dostikrat so ga uporabljali, v prejšnjem, omenjeno gospoda Trčka, je uporabil tudi citat gospe Ljudmile Novak, ampak jaz bom tako rekel, Si tacuisses, philosophus mansisses. </font><br>
<font size="4">	Glejte, jaz bom še nekaj stvari povedal. Morate se zavedati, da celotnega usklajevanja glede evropskega proračuna še ni, še ni konec. Evropski svet je dal začetne neke okvirje, seveda mora to tudi potem v potrditev v Evropski parlament. Jaz moram povedati iz dolgoletnih izkušenj. Poglejte, Evropski parlament se nikoli ni na začetku takoj strinjal. Saj veste, 751 poslancev, 751 želja in zmeraj potem je šlo tudi ven nekako usklajevanje. In jaz tudi tokrat verjamem, da bo tokrat to šlo. Ampak to usklajevanje mora biti pozitivno, ne pa, da se bo odrazilo, da bo recimo Slovenija dobila manj sredstev. Jaz upam, da v to smer ne bo šlo, in bog ne daj, da bi se kaj takega to tudi zgodilo. </font><br>
<font size="4">	Evo, tako da pred nami še dolga pot. Jaz gospoda kolega pozivam, da se še večkrat na takih sejah tudi dobimo, da lahko pohvalimo naše koalicijske poslance in predvsem ministre. </font><br>
<font size="4">	Tako da, na tem mestu se vam zahvaljujem za pozornost, hvala. </font><br>
<br>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Černigoju. </font><br>
<font size="4">	Zdaj vidim, da prihajamo v zaključno fazo. Prijavljenih k razpravi ni. Sam bom še podal mogoče kratek komentar k predlaganim sklepom, ki so jih predlagali poslanska skupina Socialnih demokratov, sam osebno teh sklepov ne morem podpreti. Prepričan sem, da niso v skladu z realno situacijo. </font><br>
<font size="4">	Poglejte, Slovenija je do sedaj izpogajala najboljši položaj v okviru večletnega finančnega okvirja in pa evropskega proračuna za obdobje sedmih let. 10 milijard, več kot 10 milijard sredstev, od tega 6 milijard nepovratnih sredstev. Ob tem bi seveda čestital predsedniku Vlade Janezu Janši pa njegovi ekipi za izpogajana sredstva. </font><br>
<br>
<b><font size="4">43. TRAK: (IP) – 14.30</font></b><br>
<br>
<font size="4">	(nadaljevanje) Prepričan sem, da so vse države Evropske unije zmagovalke tega večletnega finančnega okvira in da ta večletni finančni okvir pomeni tudi zagotovilo, da bodo države Evropske unije lahko uspešne tudi v prihodnosti, kar je seveda tudi cilj Evropske unije. </font><br>
<font size="4">	Vsekakor bi sam bil bolj zadovoljen, če bi se danes ali v prihodnjih dneh pogovarjali, na kakšen način bo Slovenija uspešno počrpala ta sredstva, s katerimi projekti se bomo lahko soočili v naslednjih letih, v naslednjih mesecih, da bodo to uspešne za Slovenijo. </font><br>
<font size="4">	Absolutno ne morem podpreti, bi rekel, tudi sklepa, ki govori o tako imenovanih jedrnih državah Evropske unije. Prepričan sem, da namen Evropske unije ni deliti Evropsko unijo na jedrne, nejedrne, prvorazredne, drugorazredne, ker tudi ne bi bilo v skladu z Lizbonsko pogodbo. Prepričan sem, da moramo iti v smeri močne Evrope in pa močnih posameznih držav. Prepričan sem, da so pa dejanja, obiski in pa stališča, ki jih zagovarja zunanji minister, dr. Logar, Slovenijo ponovno vrnili na diplomatski zemljevid tako Evrope kot sveta, in prepričan sem, da politika, ki jo izvaja, je politika, ki bo zagotavljala tudi uspešnost Slovenije v prihodnosti in pa predvsem, da se Sloveniji povrne to politično diplomatsko zaupanje in nenazadnje tudi zaupanje gospodarstva. Vsekakor je pa verjetno cilj, da se gospodarstvo po tej hudi epidemiji čim prej okreva in čim prej vrne. </font><br>
<font size="4">	Še enkrat pa pozivam, bi rekel, predvsem poslance opozicije, da poskušamo delati na projektih, ki bodo zagotovili rast, stabilnost Slovenije. </font><br>
<font size="4">	Dr. Trček, beseda je vaša. </font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Drugače tudi ne znamo delati, spoštovani kolega. </font><br>
<font size="4">	Zdaj, današnja seja naj bi bila seja o mehanizmih pogojevanja ali nepogojevanja črpanja sredstev z uzancami vladavine prava. In moram priznati, da malo tudi ne razumem sedanje koalicije, ki nekako, če še jaz povem v ljudskem jeziku, ne ravno »eisenponarskem«, ker pač sem zgolj uporabnik železnic, nisem delal na železnicah. Saj verjetno je nam v interesu, da dobimo, kolega iz Slovenije bi rekel, ne daj bog, manj, ampak da dobimo neka upravičena sredstva. Verjetno je tudi nam v interesu, da nekdo iz kake druge države ne bo na pol barabinski način dobil ta sredstva, da se, mogoče bi se pa potem realucirala k nam. Pa bi kak, kolega je dolgo delal v EU-ju, mi prikimava, pa bi potem kaka občina dobila več sredstev, ker nas čakajo številni infrastrukturni izzivi in seveda zlasti premislek. Tukaj se strinjam s predsedujočim, kako naše gospodarstvo postavi to neko drugo in drugačno strategijo pametne specializacije. </font><br>
<font size="4">	Zdaj, resda ne bom dolg, se mi pa, ne vem, če ste sploh prebrali te sklepe. A veste, prvi sklep, drugi sklep dejansko govorita o vladavini prava. Izhajajo iz zakonskih uzanc, ki jih imamo. Zdaj tretji sklep, če vam ta termin jedrne države ni ljub, boste verjetno šli spremembo deklaracije o zunanji politiki Republike Slovenije, dr. Logar, ne. </font><br>
<font size="4">	Zdaj, da se ne bom še enkrat oglašal, kar zadeva predloge sklepov, ki jih predlaga koalicija. Odbor za zadeve Evropske unije se je seznanil s potekom izrednega Evropskega sveta, to ni res, nismo se seznanili. Drugi sklep, Odbor za zadeve Evropske unije pozdravlja, mislim, Odbor za zadeve Evropske unije ni radijska postaja, da bi pozdravljali. Tretji sklep se mi pa zdi nekako samoumeven, ampak če ga boste potrdili, boste zanikali sami sebe, ker v deklaraciji o zunanji politiki piše o jedrnih država. Ampak seveda, logika je peku je reku, kdo že, prasel(?). </font><br>
<font size="4">	Hvala. Upam, da se še večkrat srečamo na potrebnih tozadevnih debatah z manj arogance izvršilne oblasti. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Dr. Logar. </font><br>
<br>
<font size="4">	</font><b><font size="4">DR. ANŽE LOGAR:</font></b><font size="4"> Hvala, predsednik.  </font><br>
<br>
<b><font size="4">44. TRAK: (SB) – 14.35</font></b><br>
<br>
<font size="4">	(nadaljevanje) V uvodu sem v bistvu odgovoril na večino teh očitkov, ki ji je bilo izpostavljenih v gradivu.</font><br>
<font size="4">	Mogoče samo referenca na enega uvodnih stavkov predlagatelja, in sicer rekel je, da se razlogi za sejo današnjo kopičijo od kar imamo to vlado. Jaz upam, da ni razlog to, da se razlogi kopičijo zato, če je nekdo drug na oblasti, ker kot vemo v Sloveniji imamo demokracijo, prava demokracija pa pomeni izmenjavo oblasti in v okviru tega delovanja v okviru svojih pristojnosti. Vlada Republike Slovenije v aktualni sestavi izvaja vse svoje pristojnosti, ki so ji dodeljene z normativno podlago.</font><br>
<font size="4">	V začetku je v svojem izvajanju tako imenovana voditeljica spraševala v zvezi s stališčem Vlade do člena 7, torej 7/1 v zvezi z vladavino prava za dve državi: Poljsko in Madžarsko. Treba je povedati, da v obe njeni vprašanji sta izven delokroga in mandata Vlade Republike Slovenije, kar mislim, da je zelo jasno in podrobno razložila poslanka in predsednica Odbora za zunanjo politiko, gospa Gregorčič. Vsi ti postopki se danes vodijo na podlagi predvidene procedure pred Evropsko komisijo, obe državi predlagate svoje stališče in Evropska komisija oziroma panel, ki se s tem ukvarja, presoja vsakega od teh odgovorov na izpostavljene očitke. So pa te teme izpostavljane politiziranju, to pa drži, ampak, kot veste, Vlada Republike Slovenije za to nima mandata in tudi sam kot zunanji minister dokler bom minister ne želim in ne bom politiziral.</font><br>
<font size="4">	Drugi očitek v zvezi z 5G tehnologijo, da gre za solo akcijo, tudi tu moram povedati, da so to prazni, če ne celo zlagani očitki. Kot veste se je v zvezi z vprašanjem kibernetske varnosti zelo podrobno ukvarjal Urad za kibernetsko varnost, v zvezi in v postopku pred soglasjem za podpis izjave z Združenimi državami Amerike je o tem razpravljal in sprejel sklepe tudi sekretariat Sveta za nacionalno varnost. O tem je odločala Vlada in mislim, da 25. 7. je ta izjava skupaj z vsem gradivom romala v Državni zbor. Vi ste ga imeli od 25. 7. na razpolagi ste imeli dovolj časa, skličete izredno sejo, Vlada pa pač ne more posegati v zakonodajno vejo oblasti in če se niste odločili sklicati te seje ne morete kriviti Vlade za to, da ima domnevno neusklajen dokument, ki pa, kot je bilo že izrečeno, ni predmet mednarodnega prava. </font><br>
<font size="4">	Kar se tiče zlorabljanja zunanjepolitične strategije sem že zelo argumentirano predstavil, da temu ni tako. Veseli me tudi da večina poslancev, ki so danes razpravljali, smatra tako kot mislim, da na nek način kaže na vsaj delno poenotenje v primeru zunanje politike, zelo všeč mi je bila razprava o in zunanji politiki na koncu koncev to je res moje glavno vodilo, vključujoča zunanja politika, ki išče tisto kar nas združuje ne pa da v svojih odnosih drugim govori kaj nas deli s tretjimi. To smo počeli v preteklosti, pa se ni najbolj izkazalo kot dober recept za mednarodno udejstvovanje.</font><br>
<font size="4">	Tako imenovano voditeljico tudi skrbi, ker gre država v zvezi z vladavino prava v napačno smer. To skrbi tudi mene, zato sem tudi rekel, da če kdo, potem ta vlada bo naredila vse kar je v njeni moči, da se čim bolj zagotovi vprašanje vladavine prava, ena pravna in enaka pravna država za vse ne glede na status, spol, svetovno nazorstvo in tako naprej. In vsak predlog s strani opozicije, ki bo šel v tej smeri, ki bo to razpravo odpiral, bo s strani koalicije resno obravnavan in tudi primerni, dobri predlogi podprti.  </font><br>
<br>
<b><font size="4">	45. TRAK: (SB) – 14.40</font></b><br>
<br>
<font size="4">	(nadaljevanje) Bilo je vprašanje, zakaj ne bi minister za zunanje zadeve se ukvarjal s področjem pravosodja, ki je v rokah pravosodja. Čisto enostavno, v času prejšnje vlade, torej v času vlade Marjana Šarca, je bilo določeno, da je Ministrstvo za zunanje zadeve kontaktna točka glede tako imenovanega / nerazumljivo/ v pravosodju. Spet vaša odločitev, ki jo Ministrstvo za zunanje zadeve samo izvaja.</font><br>
<font size="4">	Najbolj bizarno je bilo pa tisto izvajanje posameznih opozicijskih poslancev, češ, da niste imeli izhodišč za udeležbo predsednika Vlade na zasedanju Evropskega sveta. Gospa Gregorčič je jasno povedala, da ste jih imeli. Predsednik odbora je povedal, da mislim trikrat ste to obravnavali na treh različnih telesih, pa kljub temu danes govorite, da niste imeli izhodišč, oprostite, tega pa jaz res ne razumem. Tega pa res ne razumem, ker to je pa tista temeljna poštenost. Če imate tri dokumente v svojem mail boxu, v svojem poštnem predalu, kjer so izhodišča, pa danes na seji razlagate zato, da lahko napadate zunanjega ministra, češ, da teh izhodišč ni, je potem težava to pri tistem, ki to izpostavlja, a bodisi ne berete teh stališč, ki jih dobite, bodisi namerno politizirate samo zato, da ustvarjate neko debato in da na nek način ustvarjate dramo v državi na področju kjer je v bistvu ni in kjer je tudi ni treba početi. 	Poslanec gospod Nemec je spraševal o poročilu vladavini prava kje je. V postopku na evropski komisiji, zaenkrat je začasna verzija, mislim, da bodo sedaj stekli krogi usklajevanja in do 9. septembra mislim, da bi moralo biti končno poročilo na mizi.</font><br>
<font size="4">	Kar se pa tiče obveznih sklepov skupnega odbora za kulturo in zunanjo politiko glede dopisa Ukoma, pa spet jaz bi si vendarle želel malce resnicoljubnosti s strani tistih, ki sprejemate zakone, torej zakonodajne oblasti. Gospod Nemec je že, mislim, da šest let poslanec in dobro ve, da ni obveznih sklepov na tem področju, pa kljub temu danes govori o obveznih sklepih. Zaradi te seje danes sem moral odpovedati sestanek z veleposlanikom ene izmed po vaše jedrnih držav. Jaz upam, da zaradi tega ne boste sklicali nove izredne seje z naslovom odmik od jedrnih držav. Sicer z veseljem prihajam pred poslance, kot veste sem bil tudi sam kar nekaj časa poslanec, ampak vendarle si želim vsaj v tem obdobju pred predsedovanjem neke odkrite in predvsem neke poštene razprave, torej prosim ne politiziranja, ne politiziranja o evropskih temah ali pa zunanjepolitičnih zadevah, tu smo vsi na istem, tu smo vsi v istem čolnu.</font><br>
<font size="4">	Poglejte ameriški sistem ključne zunanjepolitične usmeritve bodo ostale enake pa najsi bodi je načelu republikanec ali demokrat, ker vedo, da mora navzven govoriti z enim jezikom in v Sloveniji kot majhni dve milijonski državi je to še bistveno bolj pomembno, zato bi kot apel, upam, da ga boste upoštevali, če ga ne boste upoštevali je pač samostojna veja oblasti, da vendarle v tem ključnem obdobju pred predsedovanjem stopimo skupaj in uspešno zaključimo tudi drugo predsedovanje Slovenije v drugi polovici leta 2021. </font><br>
<font size="4">	Zdaj pa samo še glede pogojevanja vprašanja oziroma reference na vladavino prava v večletnem finančnem okviru, tu ste imeli predstojnika Evropske komisije v Sloveniji, kjer vam je v bistvu na licu mesta negiral vse točke, ki ste jih imeli v vašem sklicu za izredno sejo Odbora za evropske zadeve, kjer vam je povedal, da je referenca na vladavino prava in da Evropska komisija razvija mehanizme v tej smeri. Naprej, 27 predsednikov vlad in držav članic se je strinjalo,</font><br>
<br>
<b><font size="4">46. TRAK: (IP) – 14.45</font></b><br>
<br>
<font size="4">	(nadaljevanje) da je ta referenca zapisana v zaključni dokument in so jo potrdili v tekstu usklajenega predloga. </font><br>
<font size="4">	Ampak danes, torej kljub temu, da je to vse, kar očitate, neresnično, kljub temu sem pa danes slišal samo tako med vrsticami neko grožnjo, da v kolikor ne bo tako, kot SD pričakuje, bodo v Evropskem parlamentu v okviru dialoga poskušali zrušiti ta dogovor, ki Sloveniji prinaša 12 milijard evrov v naslednjem sedemletnem obdobju. </font><br>
<font size="4">	Samo toliko, da veste, kakšna je dimenzija vprašanj, ki jih danes izpostavljate. 12 milijard evrov v naslednjem sedemletnem obdobju. In imejte to v mislih, ne samo naslednje leto, ampak naslednjih sedem let. Še posebej pa do konca tega leta, ko se mora zaključiti celotni postopek. Torej, ko se mora Svet uskladiti z Evropskim parlamentom in ko morajo potem tudi države članice ratificirati ta dogovor v parlamentu. Ta ključni dogovor bo na koncu romal tudi v Državni zbor in tam boste odločali o tem vprašanju. </font><br>
<font size="4">	Še enkrat, zunanja politika, evropska politika je naša skupna politika in ne razumem, da če kot minister za zunanje zadeve sledimo temu, kar je zapisano v strategiji, da se potem to, kar je zapisano, in se potem izvaja, tu očita zunanjemu ministru, češ da krši nekaj. Če se prej ni izvajalo strategije zunanje politike, se zdaj pač je. </font><br>
<font size="4">	Hvala, predsednik. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala ministru za zunanje zadeve dr. Logarju.</font><br>
<font size="4">	Dr. Trček se je javil še k besedi, potem pa preidemo na glasovanje. </font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Bom kratek, ker sem »džentelmen«, za razliko od nekaterih. </font><br>
<font size="4">	Dejstvo je, da tudi predhodne vlade nekih resnih stališč niso predstavile Državnemu zboru. Dejstvo je, kot najbolj aktivni človek zadnjih šest let od poslancev na področju EU zadev, da verjetno je naš Odbor za zadeve EU eden najmanj ambicioznih, če že ne najmanj ambiciozen od vseh odborov, kar me zelo žalosti in kar bi bilo potrebno spremeniti. Tukaj se z dr. Logarjem strinjava. </font><br>
<font size="4">	Osnovna zgodba današnje seje je bila zgolj to, da nekdo ni imel pooblastil, če hočete, Državnega zbora za pogojevanje ali nepogojevanje porabe evropskih finančnih sredstev s spoštovanjem vladavine prava. V skladu z 10. členom Zakona o sodelovanju med Državnim zborom in Vlado, katerokoli vlado, bi moral o tem takoj obvestiti Državni zbor. To se ni zgodilo. </font><br>
<font size="4">	Zdaj, če hočemo resno sodelovati ob predsedovanju, spoštovani kolega Logar, potem bomo morali spoštovati vladavino prava. In stopiti skupaj v 21. stoletju pomeni raznolikost mišljenja, ne pa enoumje nekih preteklih režimov, upam, katerih podpornikov ni nihče od nas. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. MARKO POGAČNIK:</font></b><font size="4"> Zaključujem razpravo in prehajamo na odločanje o predlogih sklepov Poslanske skupine Socialnih demokratov. </font><br>
<font size="4">	Predlogi sklepov se glasijo: 1. sklep: »Odbor za zadeve Evropske unije poziva Vlado Republike Slovenije, da Državnemu zboru v skladu s 4. členom Zakona o sodelovanju Državnega zbora in Vlade v zadevah Evropske unije v seznanitev in odločanje predloži vsa stališča Republike Slovenije, ki jih zastopa na zasedanjih Evropskega sveta in Sveta Evropske unije.«</font><br>
<font size="4">	2. sklep: »Odbor za zadeve Evropske unije poziva Vlado Republike Slovenije, da svojo funkcijo predstavljanja, zastopanja in uveljavljanja stališča v inštitucijah Evropske unije opravlja v skladu z Ustavo Republike Slovenije in Zakonom o sodelovanju Državnega zbora in Vlade v zadevah Evropske unije. Odbor za zadeve Evropske unije ponovno poudarja zavezanost Republike Slovenije k temeljnim vrednotam Evropske unije ter umeščenost Republike Slovenije med jedrne države Evropske unije, ki jih povezuje spoštovanje vladavine prava, kot izhaja iz deklaracije o zunanji politiki Republike Slovenije, Uradni list Republike Slovenije, številka 53/15. In Vlada Republike Slovenije poziva k okrepitvi in zagovarjanju navedenih stališč. </font><br>
<font size="4">	Želi kdo razpravljati o teh predlogih? (Ne.) Vidim, da ne, zato bomo najprej glasovali o predlogih Socialnih demokratov. </font><br>
<font size="4">	Glasovali bomo o vsakem predlogu sklepa posebej. Glasujemo s karticami. Glasovali bomo najprej o prvem sklepu. </font><br>
<br>
<b><font size="4">47. TRAK: (DAG) – 14.50</font></b><br>
<br>
<b><font size="4">	</font></b><font size="4">(nadaljevanje) Glasujemo.</font><br>
<font size="4">	Kdo je za? / tehnične težave/ Ponovili bomo glasovanje o prvem sklepu. Glasujemo.</font><br>
<font size="4">	Kdo je za? (5 članov.) Kdo je proti? (10 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	Na glasovanje dajem drugi predlog sklepa. Glasujemo.</font><br>
<font size="4">	Kdo je za? (5 članov.) Kdo je proti? (10 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	Na glasovanje dajem še predlog tretjega sklepa. Glasujemo.</font><br>
<font size="4">	Kdo je za? (5 članov.) Kdo je proti? (10 članov.)</font><br>
<font size="4">	Ugotavljam, da sklep ni sprejet.</font><br>
<font size="4">	Odbor je dobil tudi predlog sklepov Poslanskih skupin Slovenske demokratske stranke, Stranke modernega centra, Nove Slovenije – Krščanskih demokratov in Demokratične stranke upokojencev Slovenije, in sicer: </font><br>
<font size="4">	Prvi predlog sklepa: »Odbor za zadeve Evropske unije se je seznanil s potekom izrednega evropskega sveta med 17. in 21. julijem 2020 v Bruslju in podpira pogajalska izhodišča Vlade Republike Slovenije v postopku doseganja dogovora o večletnem finančnem okviru in instrumentu za okrevanje.«</font><br>
<font size="4">	Drugi predlog sklepa: »Odbor za zadeve Evropske unije pozdravlja dogovor o večletnem finančnem okviru in instrumentu za okrevanje, ki je bil dosežen na izrednem Evropskem svetu med 17. in 21. julijem 2020 v Bruslju, še posebej alokacijo sredstev, namenjenih Republiki Sloveniji.« </font><br>
<font size="4">	Tretji predlog sklepa: »Odbor za zadeve Evropske unije podpira zavezanost Vlade Republike Slovenije k temeljnim vrednotam Evropske unije ter umeščenost Republike Slovenije med države Evropske unije, ki jih povezuje prizadevanje za vladavino prava, kot izhaja iz Deklaracije o zunanji politiki Republike Slovenije (Uradni list RS, številka 53/15) in Vlado Republike Slovenije spodbuja h krepitvi in zagovarjanju navedenih stališč.« </font><br>
<font size="4">	Glasujemo o predlogu prvega sklepa. Glasujemo.</font><br>
<font size="4">	Kdo je za? (10 članov.) Kdo je proti? (4 člani.)</font><br>
<font size="4">	Ugotavljam, da je sklep sprejet.</font><br>
<font size="4">	Glasujemo o drugem predlogu sklepa. Glasujemo.</font><br>
<font size="4">	Kdo je za? (10 članov.) Kdo je proti? (1 član.)</font><br>
<font size="4">	Ugotavljam, da je sklep sprejet.</font><br>
<font size="4">	Glasujemo o tretjem predlogu sklepa. Glasujemo.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	Končali smo glasovanje o predlaganih sklepih. </font><br>
<br>
<font size="4">	Zaključujem 1. točko dnevnega reda in 17. nujno sejo Odbora za zadeve Evropske unije.</font><br>
<font size="4">Hvala za sodelovanje. </font><br>
<br>
<b><font size="4">Seja se je končala 1. septembra 2020 ob 14.54.</font></b>