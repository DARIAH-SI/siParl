<h5 class="label"><span>Vsebina zapisa seje (v pregledu)</span></h5><div align="center">
<p></p></div><div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br>
<b><font size="4">33. seja</font></b><br>
<br>
<b><font size="4">(13. oktober 2021)</font></b></div><br>
<b><font size="4">Sejo je vodil Edvard Paulič, predsednik odbora.</font></b><br>
<b><font size="4">Seja se je začela ob 14.01. </font></b><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Spoštovani! </font><br>
<font size="4">	Pričenjam 33. sejo Odbora za kmetijstvo, gozdarstvo in prehrano in vse prisotne prav lepo pozdravljam! </font><br>
<font size="4">	Za današnjo sejo se je opravičila kolegica Violeta Tomić. Imam pa nekaj pooblastil. Poslanko Ivo Dimic nadomešča poslanec Mihael Prevc iz Poslanske skupine NSi, poslanko Mojco Žnidarič nadomešča poslanec Gregor Perič, poslanska skupina SMC, poslanca Janija Ivanušo nadomešča poslanec Dušan Šiško iz Poslanske skupine SNS in poslanko Nado Brinovšek nadomešča poslanka Lidija Ivanuša iz Poslanske skupine SDS. </font><br>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red. pod točko 1. seznanitev s poročilom o stanju kmetijstva, živilska, gozdarstva in ribištva v letu 2020 v Sloveniji in pod točko 2, pobude in vprašanja članov odbora. </font><br>
<font size="4">	7. 10. 2021 ste prejeli predlog za razširitev dnevnega reda s točkama A1. Predlog sprememb proračuna Republike Slovenije za leto 2022 in točka B1. Predlog proračuna Republike Slovenije za leto 2023. </font><br>
<font size="4">	Predlagam, da odločamo o predlagani razširitvi dnevnega reda. Glasujemo. </font><br>
<font size="4">	Kdo je za? (12 članov.) Kdo je proti? (Nihče.) </font><br>
<font size="4">	Ugotavljam, da je dnevni red s predlagano širitvijo sprejet. </font><br>
<font size="4">	Predlagam tudi, da združimo razpravo o Predlogu sprememb proračuna Republike Slovenije za leto 2022 in Predlogu proračuna Republike Slovenije za leto 2023. </font><br>
<font size="4">	Na sejo sem vabil Vlado, v njenem imenu Ministrstvo za kmetijstvo, gozdarstvo in prehrano ter Ministrstvo za finance ter Kmetijsko-gozdarsko zbornico Slovenije. Predloga aktov ste prejeli. Predlogov za amandmaje odbora nismo prejeli. Na začetku bi dal besedo predstavnici Ministrstva za finance, da predstavi predlog sprememb proračuna za leti 2022 in 2023. </font><br>
<font size="4">	Gospa Marina Dobraš, izvolite.</font><br>
<br>
<b><font size="4">	MARINA  DOBRAŠ:</font></b><font size="4"> Pozdravljeni! Dober dan. Hvala za besedo. </font><br>
<font size="4">	Sem Marina Dobraš. S strani Ministrstva za finance bom predstavila neke ključne osnovne podatke iz splošnega dela predlogov proračuna za leto 2022 in 2023. Predlog sprememb proračuna za leto 2022 in predlog proračuna za leto 2023 sta pripravljena v specifičnih razmerah postopnega okrevanja gospodarstva, ob zavedanju prisotnosti epidemije COVID-19  </font><br>
<br>
<b><font size="4">2. TRAK: (VP) 14.05</font></b><br>
<br>
<b><font size="4">	</font></b><font size="4">(nadaljevanje) ter relativno veliki negotovosti glede njenega nadaljnjega razvoja. Pri pripravi obeh predlogov proračuna je upoštevana določba na ravni EU o splošni odstopni klavzuli od fiskalnih pravil, ki bo zaradi izjemnih okoliščinah, povezanih z epidemijo, veljala tudi v letu 2022 predvsem zaradi spodbujanja okrevanja. Kot je razvidno iz makroekonomskih kazalcev, ki jih je pripravil Umar v svoji jesenski napovedi, lahko letos pričakujemo 6,1 % rast BDP-ja, ki se bo naslednje leto umirila na 4 %, leta 2023 pa bo znašala 3,3 %. Poleg omenjenega kažejo tudi kazalniki, da se bodo trendi izboljšali predvsem na področju mednarodne menjave, zaposlenosti, storitvenih dejavnosti, kot tudi na področju zasebne potrošnje prebivalstva. Prihodki državnega proračuna za leto 2022 so predvideni v višini 11,5 milijard evrov in bodo glede na načrtovane prihodke v sprejetem proračunu 2022 višji za 4,2 %. Za leto 2023 pa so prihodki predvideni v višini 11,8 milijard in bodo za 3,3 % višji kot v letu 2022. Odhodki državnega proračuna za leto 2022 so pa predvideni v višini 13,9 milijard, kar je 7 % manj kot je ocenjena realizacija za leto 2021. Za leto 2023 pa so načrtovani odhodki v višini 13,4 milijarde, kar je za 4 % manj kot v letu 2022. Primanjkljaj državnega proračuna po denarnem toku je ocenjen na 4,6 BDP-ja v letu 2022 in 2,7 BDP v letu 2023. </font><br>
<font size="4">	Ključno razvojno komponento predlaganih proračunov predstavljajo predvsem investicije in investicijski transferji, med katerimi lahko izpostavimo investicije v slovensko zdravstvo, investicije namenjene cestnemu in železniškemu prometu, investicije v protipoplavne ureditve, investicije v vrtce in osnovne šole ter investicije v kulturi. V navedeni proračunski okvir so umeščene tudi programske vsebine in posebnosti posameznih proračunskih uporabnikov, kar tudi prikazujejo njihovi finančni načrti. Na seji matičnega Odbora za finance pa bodo posebej predstavljene okoliščine, izhodišča načrtovanja proračunov za leto 2022 in 2023 ter pristop upravljanja javnih financ. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa tudi vam. </font><br>
<font size="4">	Besedo dajem ministru dr. Jožetu Podgoršku, da predstavi dele predlogov proračunov, ki se nanašajo na področje ministrstva.</font><br>
<font size="4">	Izvolite.</font><br>
<br>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala in lep pozdrav tudi v mojem imenu, spoštovani predsedujoči, spoštovane poslanke in poslanci.</font><br>
<font size="4">	Bom se dotaknil res samo kmetijskega proračuna. Torej za ministrstvo za kmetijstvo, gozdarstvo in prehrano, za organe v sestavi, torej poleg ministrstva tudi Agencija za kmetijske trge in razvoj podeželja, inšpektorat in Uprava za varno hrano, smo pripravili gradiva proračun v skladu s sklepi Vlade Republike Slovenije z dne 24. 6. 2021 v okviru limitov, ki jih je za leti 2022 in 2023 določila Vlada Republike Slovenije. </font><br>
<font size="4">	Ob pripravi proračunov smo upoštevali tudi t.i. podaljšano tranzicijsko obdobje za črpanje sredstev EU in v letu 2023 na tem evidenčnem projektu že dodali 40 milijonov evrov za skupni strateški načrt novega programskega obdobja. Zakaj samo 40 milijonov evrov? Zato, ker v tem delu govorimo o že znanem dejstvu, ko govorimo o območjih z omejenimi dejavniki, za vse ostalo pa še nimamo pravnih podlag in zato še nimamo naloženih sredstev. enaka razlaga je tudi za leto 2022, ko bomo o tem govorili, ker smo lani, ko smo planirali proračun, še ni bilo pravnih podlag za tranzicijsko obdobje in zato je v letu bistveni dodatek k temu delu. Ravno tako smo za evropski sklad za pomorstvo in ribištvo in akvakulturo ravno tako od leta 2023 planirali že 5 milijonov evrov iz novega programskega obdobja, ker tam pa že imamo te pravne podlage </font><br>
<br>
<b><font size="4">3. TRAK: (SC) – 14.10</font></b><br>
<br>
<b><font size="4">	</font></b><font size="4">(nadaljevanje) pripravljene. Za planiranje sredstev Načrta za okrevanje in odpornost smo v pripravi proračunov dobili navodila, da v okviru svojih limitov zagotovimo tudi sredstva za plačilo DDV in v skladu z navodili smo planirali torej tudi to postavko DDV za Načrt za okrevanje in odpornost v višini 1 milijonov v letu 2022 in milijon in pol v letu 2023. </font><br>
<font size="4">	Če se zelo na hitro sprehodim čez številke. V proračun Ministrstva za kmetijstvo, gozdarstvo in prehrano je predviden za leto 2022 v višini 540 milijonov zaokrožujem 540 milijonov 43 tisoč 80 evrov. Za leto 2023 je planiran na nivoju 578 milijonov 933 tisoč evrov. V letošnjem letu za primerjavo je ministrski proračun v višini 527 milijonov zaokrožujem brez covid ukrepov. Imam prav? Tako. Hvala. Imam tudi sodelavko mi bo včasih malo pomagala. V letu 2022 predvidevamo integralna sredstva na našem ministrstvu v višini 145 milijonov evrov, v letu 2023 v višini 147 milijonov evrov. V letošnjem letu predvidena poraba na nivoju oziroma ja planirana poraba na nivoju 142 milijonov brez covid ukrepov, s covid ukrepi 160 milijonov. Namenska poraba našega ministrstva za leto 2022 je v višini 21 milijonov 500 tisoč in v letu 2023 v višini slabih 22 milijonov, v letošnjem letu je na nivoju 23 milijonov 600 tisoč. EU sredstva za leto 2022 planiramo 317 milijonov 373 tisoč evrov in je povečanje glede na sprejeti proračun 62 milijonov. Z isto obrazložitvijo kot sem jo že tudi prej podal torej 62 milijonov je teh dodatnih sredstev na EU, ker smo šele v tem času od sprejetega proračuna do te spremembe imeli vse pravne podlage za tranzicijsko prehodno obdobje iz prejšnjega v novo programsko obdobje, ker se je pač začetek novega programskega obdobja zamaknilo do 1. 1. 2023 v celotni Evropski uniji. V letu 2023 pa planiramo EU sredstva v višini 345 milijonov 500 tisoč. V letošnjem letu planiramo okoli 305 milijonov. Slovenska udeležba za EU sredstva v letu 2022 55 milijonov tudi tukaj smo za slabih 20 milijonov dvignili slovensko udeležbo, ker jo je zahtevala slovenska participacija pri črpanju evropskih sredstev z isto obrazložitvijo kot sem jo že podal in v letu 2023 planiramo na slovenski udeležbi slabih 64 milijonov evrov. V letošnjem letu je slovenska udeležba na nivoju okoli 56 milijonov evrov. Torej, v letu 2022 se skupno povečuje proračun ministrstva glede na sprejeti proračun za leto 22 za 86,4 milijona. Največji del tega predstavljajo evropska sredstva, ki pri sprejemanju proračuna za leto 22, zaradi nepripravljenih pravnih podlag tudi na nivoju Evropske unije ne Republike Slovenije še torej nismo imeli predvidenih. Na integralnih sredstvih se nam sredstva za leto 22 povečujejo za okoli 6 milijonov in sicer že omenjen DDV za Načrt za okrevanje za prilagajanje podnebnim spremembam mimogrede to so sodelovalne premije, za ukrepe in preprečevanje in nadzor afriške prašičje kuge, za nekatere javne službe, da ne bom zelo podrobno našteval. Na namenskih sredstvih se nam planirana višina zelo malo spreminja za pol milijona predvsem gre tukaj za    </font><br>
<br>
<b><font size="4">4. TRAK: (NB) – 14.15</font></b><br>
<br>
<font size="4">	(nadaljevanje): spremembe, predvidene spremembe pri tako imenovanih namenskih sredstvih kot so sredstva gozdnega sklada, kot so nadomestila za spremembo namembnosti kmetijskih zemljišč, ampak tukaj nekje smo več ali manj približno podobni pri namenskih sredstvih vsa leta. Na EU sredstvih je planirana višina 317 milijonov. To je zdaj tukaj največje povečanje v višini 62 milijonov predvsem z že omenjeno obrazložitvijo, torej do sprejetja do spremembe proračuna smo na nivoju Evropske unije dobili pravne podlage za tranzicijsko obdobje, prehodno obdobje in zato je ta razlika. In pa temu sledi tudi slovenska udeležba, dodatnih 18,4 milijone zato, da bomo lahko ta sredstva pokoristili. </font><br>
<font size="4">	Morda bi jaz to uvodno obrazložitvijo zaključil, da ne bom šel podrobneje po številkah, ker jih je res veliko, pa bi morda odgovarjal na kakšno vprašanje. Bova s kolegico poskušala potem bolj podrobneje opredeliti, če bo potrebno. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Se strinjam, gospod minister. Hvala za uvodno predstavite. </font><br>
<font size="4">	Želi besedo predstavnik Kmetijsko-gozdarske zbornice? Gospod Žveglič, izvolite. </font><br>
<br>
<b><font size="4">	ROMAN ŽVEGLIČ:</font></b><font size="4"> Hvala za besedo. Lep pozdrav vsem skupaj, spoštovani poslanci, spoštovani minister, ostali prisotni! </font><br>
<font size="4">	Sicer moram reči, da pozdravljamo to povečanje kar se tiče za leto 2023, omejenih dejavnikov za te zadeve, investicije tudi za leto 2022, pač tisto kar je zaveza Republike Slovenije za investicijski del. Mi smo sicer, čeprav strateškega načrta še ni pripravljenega, bomo pričakovali mogoče že malo večjo cifro v letu 2023 tudi že na podlagi kakšnega, da bi se lahko že začela črpati kakšen investicijski del, čeprav bo to verjetno res šlo šele v letu 2024, ko bodo pripravljene še vsi izvedbeni akti, uredbe in tako naprej. Moram povedati, da v zadnjih letih pozabljamo to, da so izplačila za ukrepe kmetijske politike gredo tekoče letno, kar v malo daljši preteklosti nazaj tudi ni bilo, so bili zamaknjeni, tako ta iz tega stališča smo morali, bom rekel, pozdravljamo te zadeve, da so ta izplačila čim prej, prec po novem letu za preteklo leto, razen omejenih dejavnikov, ki so pa že izplačana ponavadi bila v letu za leto. </font><br>
<font size="4">	Res je, da so časi v kmetijstvu težki, da imamo zdajle izredno izredno ekspanzijo stroškov, ki prihajajo na kmetije. Na drugi strani so cene odkupne ostale iste, še izpred Covida, z rahlim zamikom nekje, to bomo sicer pri naslednji točki več obravnavali, tako da se bojim, da bo naslednji dve leti, če se bodo zadeve tako nadaljevale, kmetijstvo bilo kar plat zvona in da bi bilo, in da bo potrebna tudi pomoč države za ohranjanje stanja v kmetijstvu. </font><br>
<font size="4">	Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Odpiram razpravo članov, članic odbora. Želi kdo besedo? </font><br>
<font size="4">	Se oproščam, še predstavnik Državnega sveta, če želi besedo. Izvolite. Cveto Zupančič. </font><br>
<br>
<b><font size="4">	CVETO ZUPANČIČ:</font></b><font size="4"> Predsednik, hvala lepa za besedo. Lep pozdrav poslankam, poslancem, ministru in vsem ostalim prisotnim. </font><br>
<font size="4">	Malo se bom navezal na poročilo za leto 2020, kjer istočasno poteka seja v Državnem svetu in bom moral iti na tisto sejo, tako da bom začel s tem. Zdi se mi pa tudi na konec koncev, mogoče bi bilo celo prav, da bi prej to točko obravnavali, glede na to, da dobi človek en občutek kakšno je stanje. In bom samo par besed o temu rekel. Leto 2020 je bilo silno ugodno za kmetijsko pridelavo. Vsi, se pravi vsi kazalci kaže o veliki povečavi samooskrbe, če bi temu tako rekli ali pa pridelave. Se pravi, če vidimo da je bilo dovolj mleka, dovolj mesa, tudi zelenjava, ki smo dostikrat tako kritično, je dosegla 50 % samooskrbe pa žito skoraj 90, itn., pomeni da znamo pridelati, še posebno pa pri dobrih podnebnih ali pa klimatskih pogojih. Tudi očitno dovolj ali pa skoraj dovolj posadimo, </font><br>
<br>
<b><font size="4">5. TRAK: (VP) 14.20</font></b><br>
<b><font size="4">	</font></b><br>
<b><font size="4">	</font></b><font size="4">(nadaljevanje) vendar potem se je pa pojavil problem, nekoliko je k temu pripomogla bolezen, nekoliko pa samo stanje, da pa so kmetije teh pridelkov težko pridajali, če pa so prodajali, so po izredno nizki ceni. In na koncu se je zgodilo to, da država posegla je s proračunskimi sredstvi za reševanje ali pa spodbujanje v, bi rekel, plasiranju ali pa zaradi izgube dohodka v posameznih kmetijskih sektorjih. Tako, da v tem delu gre tudi pohvaliti pač, da smo to prepoznali in da smo določenim sektorjem pomagali. Recimo en primer štrli ven, to je recimo pridelava krompirja, kjer smo imeli 70-procentno samooskrbo pridelanost, se pravi krompir je za 70 % naše porabe, pa vendar je bilo krompirja na trgu, v trgovinah toliko, da dejansko ni imel cene, da so ga kmetje dejansko vozili v odpade, po domače povedano, in je morala država posredovati, da je tukaj nadomestila. Se pravi, gre za eno silno neverjetno situacijo glede na to, da tisto, kar kmet pridela, da ne znamo ali pa nismo povezani, ne doseže tiste prave cene, da bi to dobil naš potrošnik. Se pravi, naš potrošnik je jedel uvoženo hrano, istočasno pa lasten pridelek nekje moral, po domače povedano, uničevati. Res pa je, da smo imeli zaprte vrtce, zavode in tako naprej, edino bolnice so na polno delale, ostalo pa je bilo več ali manj zelo prizadeto. Toliko o temu za nazaj. Moram pa reči, da če bi primerjal pa letošnje leto, je pa precej obratno, se pravi, je pa izredno slaba letina, srečali se bomo s temi nizkimi pridelki po posameznih panogah, hkrati pa cenovno pa nekje tam, kjer smo bili ali pa za kakšen centek več pri posameznem artiklu.</font><br>
<font size="4">	Zdaj pa sam proračun. Bilo je že povedano, tudi v Državnem svetu smo obravnavali predlog proračuna 2022-2023. Smo se samo seznanili, kajti bila so zelo različna mnenja predvsem v enemu delu. Se pravi, v proračunu je napredek. Minister ni govoril tudi o tem, da leto 2020 imam podatek, da je bilo dejansko za vse kmetijstvo namenjeno 380 milijonov, se pravi še bistveno manj kot pa 2021, 2022 in predlogu 2023. Se pravi je neki napredek, vendar vidimo pa, da tudi iz te statistike zadnjih let, da pa kmetije se opuščajo. Kmetije dejansko na nek način prodajajo, ni interesa mladih, ni vpisov v kmetijske poklice, šole so že dejansko na limitu, ker ni zanimanja. Se pravi, kmetijski poklici, niti tisti ki na koncu koncev so kmetje niti tisti, ki bi želele v ta poklic stopiti, nimajo interesa predvsem zaradi tega, ker je ekonomsko nezanimiv, hkrati pa tudi nekako, bi rekel, po svoje naporen ta poklic, če vendar je, vemo, lep in poseben, kar se tega tiče. In tega interesa  ni in zaradi tega so potem vedno nekako predlogi, kako bi bilo iz tega ven, kako narediti ta poklic zanimiv, kako pač vzpostaviti programe, kjer bo tudi nek mlad kmet zainteresiran videl prihodnost tudi v dohodkovnem delu, se pravi eno in drugo. In seveda zaradi tega je prišlo v samem postopku do predloga, da bi se kmetijski del s svojimi programi in pa seveda tudi predvsem temu programi, ki bi bili podprti iz ukrepov kmetijske politike, da bi se moral ta del kmetijski sredstev povečati. Potem ko govorimo o celem programu 2020-2027 za nadaljnjih 380 milijonov, to je predlog, seveda ni pa to del tega proračuna. V nekem delu ja, generalno pa ne. </font><br>
<font size="4">	Tako, da komisija se je s tem seznanila, bo pa sama razprava še naprej in pa dogodki o tem tudi pač predmet razprav. Se bom pa vrnil v Državni svet, bom še poslušal, pa mislim, da to sem dal tudi za poročilo poslovanja, se pravi stanja v kmetijstvu v letu 2020.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br>
<font size="4">	Zdaj pa res odpiram razpravo članov in članic odbora. Kot prvi dobi besedo Jože Lenart, za njim pa Predrag Baković. </font><br>
<font size="4">	Izvolite.</font><br>
<br>
<b><font size="4">6. TRAK: (TB) – 14.25</font></b><br>
<br>
<font size="4">	</font><b><font size="4">JOŽE LENART (PS LMŠ):</font></b><font size="4"> Hvala lepa, predsednik.</font><br>
<font size="4">	Spoštovani minister, gostje, ki vas je kar v dobršnem številu, kolegice in kolegi!</font><br>
<font size="4">	Seveda je tudi obravnava proračunskih dokumentov 2022, 2023, dokaj zahtevna materija, če jo gledamo z številkami, glede na to, da, kaj se nam dogaja v letu 2020 in 2021. Seveda, govorimo o Covidu in vsi dodatni, dodatna sredstva, ki smo jih za to porabljali. Zato bom jaz malo drugače predstavil te številke, malo z drugega vidika in iz tega postavil tudi vprašanje. Glejte, če ta proračun, recimo 2022, primerjamo z proračunom 2019, ki je bil zadnji proračun, uravnotežen, če tako rečemo, če gledamo v celoti, kajne, saj, dobro bi bilo tudi se poglobit, pa reči, kaj je na podlagi, na področju samega kmetijstva.</font><br>
<font size="4">Ampak glejte, odhodki, to se pravi, proračun je povečan za 18 %, če ga primerjamo na leto 2019. To je velika cifra. Jaz ne rečem, da je to preveč. Gre za to, da poznamo specifiko slovenskega kmetijstva, razdrobljenosti in s tem seveda konkurenčnosti z širšim trgom v Evropi ali še širše, tako da, verjetno je tudi takšna cifra premalo, če izvzamemo(?) iz tega vidika. Vendar, glejte, zelo konkretno sprašujem. Tudi vidim(?), da je največja postavka oziroma kar cela postavka, tega povečanja, se nanaša vsebinsko na ukrepe razvoja podeželja, če prav gledam dokumente. Vse se skriva tu in iz tega vidika mislim, da je vsebinsko tudi prav. Če podeželja ne bomo okrepili, vlagali, tudi ne moremo naše specifike poseljenosti podeželja ohranit in tu je verjetno treba doseči tiste premike</font><br>
<font size="4">Spoštovani minister in ostali, sprašujem to, ali takšno povečanje 18 %, ki seveda na drugi strani kratkoročno prinaša proračunski primanjkljaj v skupnem, verjetno imate strategijo, da bo takšno vlaganje na tem področju srednjeročno preneslo takšne učinke, da bo to upravičilo? Pa ne vzet to negativno, da tako sprašujem. To se mora nekje poznat, drugače vemo, da bo ta proračunska luknja tudi v naslednjih letih se nadaljevala in prenašamo to na naše zanamce. Jaz vem, da nimate lahke naloge. Nismo strokovnjaki za to, zato vas, kot strokovnjake, sprašujem, da malo vsebinsko obrazložite, to povečanje v takšnem obsegu, kaj prinaša, kakšna je vaša strategija? Vemo, da proračun je za 2022, 2023, govorimo o skupnem, kajne, v velikem minusu govorimo, v letu 2022 krepko preko dveh milijard, v letu 2023 milijardo pa pol in še nekaj, kaj to pomeni za kmetijstvo? In, seveda, če gledamo z vidika Republike Slovenije, se moramo zavedat, da se to povečuje, povečuje dolg in tudi že na ostalih odborih smo opozorili, da prihajamo že v tem obdobju, preko 10 milijard, če štejemo 4 leta – 2020, 2021, 2022, 2023 – in še ne vidimo tiste luči v tunelu, kdaj pa bo v gospodarstvu, v našem primeru pa kmetijstvo, dohitelo potem, da bo ta večji uporabo, na podlagi povečanja BDP-ja dodane vrednosti dohitelo, da bodo prihodki, tisti, realni, dosegli potem, da bodo pokrivali odhodke. To je tisto ključno vprašanje. Ali vidimo to ali gledamo samo kratkoročno, proračun, da ga sprejmemo in potem kar bo, bo. Malo sprašujem takole, mogoče izzivalno, ampak mislim, da je vprašanje zelo na mestu in zelo resno postavljeno.</font><br>
<font size="4">Jaz bi se tu ustavil, to je moje konkretno vprašanje.</font><br>
<font size="4">Hvala.</font><br>
<br>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">Besedo ima Predrag Baković.</font><br>
<font size="4">Izvolite.</font><br>
<br>
<b><font size="4">PREDRAG BAKOVIĆ (PS SD):</font></b><font size="4"> Ja, hvala lepa za besedo, predsednik.</font><br>
<font size="4">Spoštovani minister, spoštovani ostali gostje, kolegice in kolegi!</font><br>
<font size="4">Ja, lepo je bilo rečeno na začetku, da se ta rebalans pripravlja v specifičnih razmerah. Ja, res je in tako epidemioloških, kot tudi seveda tudi v političnih. </font><br>
<br>
<b><font size="4">7. TRAK: (SC) – 14.30</font></b><br>
<br>
<b><font size="4">	</font></b><font size="4">(nadaljevanje) Sam bi mogoče nekaj besed namenil globalno o proračunu. Po moji oceni je ta proračun pravzaprav ne realen, ker ne predvideva obdobja oziroma konca obdobja brez fiskalni omejitev in pa tudi nevarnost, zato ker trajno poslabšuje strukturo proračuna njena dela izjemno ranljiva. Glede na to, da je pa letošnja realizirana poraba že presega načrtovanje za več kot mislim, da 1,5 milijarde bi bilo smiselno, da Vlada omogoči tudi transparenten pregled nad presežno porabo in predlaga rebalans za letos. Torej, kar se tiče splošnega proračuna se nam ne obetajo lepi časi seveda napovedi so eni, realizacija bo pa pokazala drugo seveda tudi vse ostalo. Bi pa morda tukaj opozoril na neke stvari, če jaz to prav gledam res je proračun se tudi na področju kmetijstva povečuje pa vendar se nekje tudi sredstva zmanjšujejo in sicer na postavkah obnova, nega, varstvo gozdov, potem tudi nekaj za financiranje epidemij. Dobro to niso sicer neki veliki zneski pa morda, če bi minister lahko to pokomentiral tudi nekaj na področju nadzora na področjih kmetijstva, gozdarstva, lovstva in ribištva tako, da me tukaj zanima to. Tudi gospod predstavnik Državnega sveta je omenil in se dotaknil letošnje slabe letine in seveda bodo ali pa so že nastopile posledice, ki bodo precej hude pa me zanima kako je proračun naravnan v to smer. Zavedati se moramo tudi dejstva, da podnebne spremembe bodo tudi v prihodnjih letih zagotovo prinašale slabe letine in težave na tem področju in glede na proračunsko luknjo se nam seveda ne obetajo nič kaj dobrega, zlasti zaradi tega, ker imamo že sedaj napet proračun in vprašanje kako se bo to lahko odražalo v naslednjih letih vemo pa, da podnebne spremembe tudi, če danes začnemo z nekimi zelo radikalnimi ukrepi se še ne bodo na dolgi rok poznale in neminovno je, da bomo take posledice podnebnih sprememb tudi imeli in moramo gledati tudi v naprej ali bo proračun, da bomo lahko pokrivali tudi kasneje. Toliko za enkrat. </font><br>
<font size="4">	Hvala.    </font><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Želi še kdo besedo? Ugotavljam, da s strani poslank in poslancev ne tako, da bom dal besedo najprej gospodu ministru, kasneje pa, če bo želela še predstavnica Ministrstva za finance. </font><br>
<font size="4">	Izvolite, dr. Jože Podgoršek. </font><br>
<br>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa za zanimivo kratko razpravo. </font><br>
<font size="4">	Dovolite mi kratek odziv. Poznamo pobudo po več sredstvih za novo programsko obdobje od praktično vseh naših nevladnih organizacij tudi številka 380 milijonov je že nekaj časa na mizi kot številka oziroma kot dodatna sredstva, ki bi jih morali zagotoviti za prestrukturiranje slovenskega kmetijstva. Dovolite mi samo eno misel, ker mislim, da bomo še strateški načrt verjetno še obravnavali na tem odboru, ampak vendarle. </font><br>
<font size="4">	Govorimo o strateškem načrtu in ko pogledamo vse te razmejitve, ki so nujne v skupni kmetijski politiki novega programskega obdobja 25 odstotkov prvega stebra gre za okolijske namene 35 odstotkov od drugega stebra programa razvoja podeželja gre za okolijske namene, potem imamo zamejitev vezano za mlade kmete, za lider sredstva in tako naprej, da ne bom našteval. Na koncu, ko se tudi z ministri pogovarjamo na nivoju EU se sprašujemo ali smo morda kakšno nulo kje pozabili ali pa tisto pikico, ki določa milijone premaknili na napačni konec, ker nam na programu razvoja podeželja ravno teh investicijskih sredstev praktično v vseh državah članicah primanjkuje. To govorim o tem drugem stebru stebru programa razvoja podeželja. Tudi, ko smo mi dali v javno razpravo strateški načrt smo na podlagi treh razprav zadnjih treh let poskušali iz vseh vsot analiz in tako naprej poskušali odgovoriti na nekaj ključnih vprašanj, ki so bila izpostavljena preko 150 delavnic je bilo narejenih preden smo dali mi strateški načrt v javno razpravo pa na koncu ugotavljamo, da ne vem ali se nismo razumeli ali smo tri leta nekaj govorili, ko je pa prišel strateške načrt v javno razpravo smo pa zamenjali naš pogled, ampak nič hudega. Razumemo tudi ta del, zato smo zelo prisluhnili in kar nekaj tednov iskali uravnoteženost strateškega načrta in jaz mislim, da smo ga končno uspeli dobiti z vsemi nevladnimi organizacijami tudi z racionalizacijo in tako naprej in tudi zahvaljujoč že dodatnih 100 milijonov, ki jih bomo namenili za  </font><br>
<br>
<b><font size="4">8. TRAK: (NB) – 14.35</font></b><br>
<br>
<font size="4">	(nadaljevanje): strateški načrt novega programskega obdobja. Zato, da danes sploh lahko govorimo, da imamo tri ključne temelje prestrukturiranje slovenskega kmetijstva vsaj v nekem delu podkrepljene tudi s finančnimi sredstvi novega programskega obdobja, tako evropskimi kot slovenskimi. To je prilagajanje na podnebne spremembe, dobrobit živali in pa modernizacija, digitalizacija kmetijskega in živilsko-pridelovalnega sektorja. In če dobimo, v začetku novembra imamo na nek način planiran naslednji sestanek pri predsedniku Vlade za to temo za dodatna sredstva, kajti zadnji sestanek pri predsedniku Vlade z nevladnimi organizacijami in predstavniki torej kmetov je dal meni kot ministru jasno usmeritev koliko sredstev imamo in preko tega pri planiranju ne moremo iti. Če pa dobimo dodatna sredstva, torej če si jih uspemo prvič poiskati v proračunih za naslednja leta, od leta 2023 naprej, pa že zdaj vemo kam jih bomo naložili – v prestrukturiranje slovenskega kmetijstva na tiste tri že omenjene ukrepe. Pa vendarle, tudi če bi jih imeli, se to v tem proračunu o katerem zdaj govorimo, bistvo ne bi odrazilo, zato ker novo programsko obdobje se prične z letom 2023 in takrat bodo šele prvi razpisi novega programskega obdobja in prva izplačila programa razvoja podeželja šele v letu 2024. Torej tudi, če bi imeli, se to v proračunu ne bi odrazilo. Malo daljši uvod sem naredil zato, da bomo morda vseeno malo razumeli širino teh razprav, ki smo jih imeli, pa tako ali tko smo na AGRI že na tem odboru o tem govorili. </font><br>
<font size="4">	Glede zelenega poročila predlagam, da dam potem pojasnila, ko se bomo o tem pogovarjali. Predstavniku Državnega sveta, gospodu Zupančiču, da se ne bi zdaj preveč odmikali od proračuna. Proračun za leto 2022, se povečuje predvsem na EU sredstvih. Torej ne zajeda državnega proračuna, ampak EU sredstva in participira v tem delu tudi Republika Slovenija, da bomo ta Evropska sredstva lahko porabili, če sem zelo konkreten, povečujemo evropska sredstva za 62 milijonov. Torej na tipu 3, ko govorimo zlasti o programu razvoja podeželja, res je, investicijski, prihodki in odhodki, hvala. In ravno tako na slovenski udeležbi  za tistih 18 milijonov, to pa je tisti del, ki zajema slovenski proračuna, vendar brez tega tudi evropskih sredstev ne moremo koristiti. To še vedno govorimo o obstoječem programskem obdobju. Torej še vedno govorimo o teh ukrepih, ki so se predvidela za to programsko obdobje. Zato v vseh državah članicah velja načelo in tudi to je ta pravna podlaga, ki jo je nivo Evropske unije pri tem pripravilo. V vseh državah članicah velja pravilo, da črpamo nova sredstva po starih pravilih. Meni je žal, da je temu tako, kajti to pomeni, da sicer investicije, itn., tečejo normalno, ne delamo pa nobenih reform, pa mislim, da jih celotna evropsko kmetijstvo in tudi slovensko potrebuje in tudi v Sloveniji je tako. Torej črpamo nov denar, uporabljamo stara pravila starega obstoječega ali kakorkoli že lahko rečemo programskega obdobja. To še ni denar za dodatne drugačne ukrepe, ampak samo podaljšujemo zaradi tega, ker je celot…, vi morate, moramo vsi skupaj razumeti, da je prišlo do političnega dogovora o novem programskem obdobju 29. junija letošnjega leta, ko bi morali mi že zdavnaj štartati z novim programskim obdobjem, ampak tako, v Evropi še marsikaj bistveno počasneje kot v Sloveniji in tako zadeva tam diha. </font><br>
<font size="4">	Obnova varstva gozdov. Tukaj imamo rahlo zmanjševanje predvsem zato, ker ne planiramo drugo leto tako veliko sredstev na gozdnem skladu, / oglašanje iz ozadja/, / nerazumljivo/ namensko zbranih sredstvih, hvala. Ker v letošnjem letu imamo pa v gozdarstvu eno izjemno situacijo za primerjavo od kmetijstva, imamo pa rekordne cene gozdno-lesnih asortimentov. Zadnjih 30 let verjetno. Kar pomeni, drugo leto trend se že malo obrne, jaz upam, da se bo tudi v kmetijstvu kmalu drugače, ampak nekako planiramo takšno višino namenskih sredstev, gre za minimalne razlike. Naj dodam, da proračun nima Covid ukrepov, ker smo se tako tudi na Vladi dogovorili, da v kolikor bo potreba, je potem to druga situacija, ko bomo morali enako kot lani verjetno iti s Covid ukrepi.   </font><br>
<br>
<b><font size="4">9. TRAK: (VP) 14.40</font></b><br>
<br>
<b><font size="4">	</font></b><font size="4">(nadaljevanje) Kar se pa tiče prilagajanja na podnebne spremembe oziroma zmanjševanje tveganj, pa bi rad poudaril, da smo pa povečali proračunsko postavko pri zavarovanju. Kakorkoli se zavarovanje sliši neprivlačno za nekatere skupine kmetov, za nekatera kmetijska gospodarstva, pa lahko zatrdim, da pa je ena skupina v Sloveniji tista, ki učinkovito uporablja zavarovanje, in to so slovenski hmeljarji. In vemo, kakšna ujma je bila letos v slovenskem hmeljarstvi, in niti ene pobude, zahteve po državni pomoči nismo dobili zato, ker so hmeljarji od tistih, ki so imeli poškodovana hmeljišča, po mojih informacijah, pa tudi ko se pogovarjam z drugimi, praktično v 99 % imeli zavarovane površine. Kar pomeni, ni bilo potrebe, ker je tveganje bilo pokrito z zavarovanji, in ta del povečujemo. In si želimo in zato smo šli že v letošnjem letu in tudi v naslednjem planiramo enako višino sofinanciranja zavarovalnih premij, mislim, da lahko rečemo najvišje do sedaj, 55 %, tudi že za armaturo, kako se temu reče slovensko, ogrodje, torej za kole, za osnovno infrastrukturo v trajnih nasadih in tako naprej. Skratka / nerazumljivo/ postavila enako stopnjo sofinanciranja tako za rastlinski kot za živinorejski del, torej tudi za zavarovanje živali, in tudi to je bilo v letošnjem letu, mislim, da prvič poenotena višina sredstev in tudi najvišji delež v višini 55 %. Enako planiramo tudi drugo leto.</font><br>
<font size="4">	Na kratko.</font><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala, minister.</font><br>
<font size="4">	Želi še besedo predstavnica Ministrstva za finance? </font><br>
<font size="4">	Gospa Dobraš, izvolite. </font><br>
<br>
<font size="4">	</font><b><font size="4">MARINA DOBRAŠ</font></b><font size="4">: Pozdravljeni.</font><br>
<font size="4">	Jaz bi samo še povedala glede fiskalnega pravila, ki ste izzvali. To fiskalno pravilo odstopamo v letošnjem letu, v letu 2022 kot v letu 2023. Se pravi, da postopno se bomo začeli približevati fiskalnemu pravilu. Bi pa želela podati informacijo glede dolga. V letu 2022 bo znašal 77,5 % BDP, v letu 2023 pa 76 % BDP. Več informacij bo pa potem podano na Odboru za finance.</font><br>
<font size="4">	Hvala. </font><b><font size="4"> </font></b><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br>
<font size="4">	Ker ugotavljam, da želje po razpravi več ni, z razpravo zaključujem. </font><br>
<font size="4">	Ugotavljam, da se je Odbor za kmetijstvo, gozdarstvo in prehrano seznanil s predlogom sprememb proračuna Republike Slovenije za leti 2022 in 2023 v delu, ki se nanaša na področje kmetijstva, gozdarstva in prehrane. </font><br>
<font size="4">	Določiti moramo še poročevalca za sejo matičnega delovnega telesa, tj. Odbora za finance. In glede na to, da je naš član Jože Lenart član tudi matičnega odbora, bi ga prosil, če lahko predstavi poročilo. Hvala lepa.</font><br>
<font size="4">	S tem zaključujem A.1 in B.1 točki dnevnega reda.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA, TO JE OBRAVNAVA POROČILA O STANJU KMETIJSTVA, ŽIVILSTVA, GOZDARSTVA IN RIBIŠTVA V LETU 2020 V SLOVENIJI.</font></b><br>
<b><font size="4">	</font></b><font size="4">K točki smo vabili: Ministrstvo za kmetijstvo, gozdarstvo in prehrano, Kmetijski inštitut Slovenije, Državni svet, Kmetijsko-gozdarsko zbornico Slovenije in pa Sindikat kmetov Slovenije.</font><br>
<font size="4">	Kot gradivo ste s sklicem seje prejeli omenjeno poročilo, naknadno pa ste dne 11. 10. 2021 prejeli še mnenje Komisije Državnega sveta za kmetijstvo, gozdarstvo in pa prehrano. </font><br>
<font size="4">	Za uvod k poročilu dajem najprej besedo dr. Jožetu Podgoršku, ministru.</font><br>
<font size="4">	Izvolite. </font><br>
<br>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa.</font><br>
<font size="4">	Tudi tukaj bom poskušal biti relativno kratek, pa vendarle mi dovolite, da podam vsaj nekaj osnovnih informacij o stanju kmetijstva, živilstva, gozdarstva in ribištva v letu 2020. Kot je že gospod Cveto Zupančič omenil, je poročilo dokaj oziroma je bilo stanje v kmetijstvu in posledično tudi poročilo dokaj ugodno v primerjavi s prejšnjimi leti. Poročilo je pripravljeno na podlagi podatkov Statističnega urada Republike Slovenije, našega ministrstva in tudi drugih uradnih virov, ki so bili na razpolago do 31. maja letošnjega leta. </font><br>
<font size="4">	Še vedno se nam podaljšuje trend zmanjševanja kmetijskih gospodarstev, torej se nadaljuje ta trend. Povprečno veliko</font><br>
<br>
<b><font size="4">10. TRAK: (VP) 14.45</font></b><br>
<br>
<b><font size="4">	</font></b><font size="4">(nadaljevanje) kmetijsko gospodarstvo obdeluje 7,1 hektar. Če se spomnimo, na zadnjem poročilu je bilo 6,9, torej zelo počasi nam povprečna velikost kmetijskih gospodarstev narašča. Je pa to kar že konkreten napredek od leta 2000, takrat je bilo pa povprečno veliko kmetijsko gospodarstvo 5,6 hektarov. Velikostna struktura gospodarstev se ravno tako izboljšuje, torej število gospodarstev z več kot 20-imi hektari kmetijskih zemljišč v uporabi se je podvojilo glede na leto 2000. Živinorejska gospodarstva so v lanskem letu povprečno redila 9,1 glav velike živine, v letu 2000, torej pred 20-imi leti, pa 6,1. Število gospodarstev z več kot 20 glav velikih živin se je povečalo za 27 % v obdobju od 2000 do 2020, in ta gospodarstva, torej tista, ki imajo več kot 20 glav velike živine, redijo 46 % vseh živali, torej 12 % več kot v letu 2000. Kar pomeni, da prihaja do nekih strukturnih sprememb in tudi do koncentracije. Še vedno v primerjavi z evropskimi kmetijskimi državami bistveno nižje, ampak prihaja do neke vidne koncentracije v kmetijstvu. </font><br>
<font size="4">	Leto 2020 je bilo za kmetijsko pridelavo ugodno. Obseg kmetijske proizvodnje se je povečal za 9 % glede na leto 2019, predvsem obseg rastlinske pridelave za 15 in živinorejske proizvodnje zgolj za 1 %. Kljub blagi zimi in tudi pozebam, ki so zaznamovale lansko pomlad in poletju z izredno visokimi temperaturami in nadpovprečnimi padavinami, so bili v letu 2020 hektarski pridelki pri večini njivskih posevkov in krmi / nerazumljivo/ nadpovprečni. Dobra je bila tudi letina v sadjarstvu. Ponavljam, govorimo o letu 2020, v letošnjem letu bo situacija bistveno slabša. Površina kmetijske zemlje v rabi kmetijskih gospodarstev se je malo povečala, pri čemer se je najbolj povečala površina trajnih nasadov, za 2,3 %. V povprečju so bili v letu 2020 skupni pridelki pri večini skupin kmetijskih rastlin večji, manjši so bili zgolj pri oljni ogrščici, sladkorni pesi, suhih stročnicah, ovsu in rži. Pridelek sadja je bil za 27 % večji, pridelek grozdja pa je bil po količini in kakovosti enak kot leta 2019. Leta 2020 je bil tudi večji prirast pri perutninarstvu in drobnici, manjši prirast pa je bil pri govedu, prašičih, se je zmanjšalo število živali, manjša je bila tudi proizvodnja jajc. Več kot leto prej je bilo tudi prirejenega kravjega mleka. Strukturne spremembe in premiki pri reji mleka drobnice so se nadaljevale tudi v letu 2020, torej povečanje števila mlečnih koz in zmanjšanje števila mlečnih ovac. Razmere za pridelavo medu so bile v letu 2020 ugodnejše, kljub dvakrat večjemu pridelku pa je bila letina še vedno pod dolgoletnim povprečjem. Tudi tukaj je letošnja sezona bistveno slabša, verjetno ena najslabših vse od začetka merjenja količine medu v čebelarstvu. </font><br>
<font size="4">	Poraba na prebivalca se je v letu 2020 povečala pri rižu, krompirju, zelenjavi, sadju, med živalskimi proizvodi pa le poraba perutninskega mesa. Največja poraba do zdaj je bila zabeležena pri zelenjadnicah in perutninskem mesu, najmanjša pa pri prašičjem mesu. Poraba mesa na skupni ravni se je zmanjšala zaradi manjše porabe prašičjega in govejega mesa. Opazno manjše so bile porabe rži, koruze, jajc, malenkost tudi pšenice. Poraba mleka, je že kar nekaj leta opažen trend zmanjševanja, se je tudi v leti 2020 poraba zmanjšala in je bila majčkeno pod ravnjo povprečne porabe na prebivalca v zadnjem petletnem obdobju.</font><br>
<font size="4">Glede na pridelke in na porabo so bile stopnje samooskrbe v letu 2020 višje kot v letu prej pri žitu, krompirju, zelenjavi, sadju, mesu, mleku, medu. Pri jajcih so ostale na ravni </font><br>
<br>
<b><font size="4">11. TRAK: (VP) 14.50</font></b><br>
<br>
<b><font size="4">	</font></b><font size="4">(nadaljevanje) predhodnega leta – manjša pridelava, manjša poraba, če smo prej si uspeli zabeležiti podatke. Zaradi rekordne letine in manjše porabe je bila samooskrba pri koruzi 116 %, pri pšenici 57 %. Pšenica, koruza, ječmen so vplivali na dvig stopnje samooskrbe pri agregatu žita na 89 %, kar je največje do sedaj. Pri krompirju so bili rekordni hektarski pridelki, stopnja samooskrbe 60 %. Višji sta bili tudi stopnji za zelenjavo (48 %) in sadje (36 %) in nad ravnjo povprečja zadnjih petih let. Pri drobnici in pri prašičjem mesu je od leta 2016 opazen trend rasti stopnje samooskrbe, pri mesu drobnice smo že na 96 %, pri prašičjem mesu pa na 40. Samooskrba z jajci je 95 % in se, kot sem že dejal, ni spremenila v primerjavi s predhodnim letom.</font><br>
<font size="4">	Cene. V letu 2020 so se cene kmetijskih pridelkov na agregatni ravni malenkostno znižale. Glede na leto 2019 so bile v povprečju za 2 % nižje, zaradi nizke deflacije je bilo enako tudi realno znižanje cen. Znižale so se le cene živalskih proizvodov, medtem ko so cene rastlinskih pridelkov celo bile malenkost višje v lanskem letu, za 1,1 %. V povprečju leta so se najbolj zvišale cene sadja, za 22 %, to je bilo lani spomladi opazno ob začetku korona krize, cene oljnic za 6 %, industrijskih rastlin 5 %. V primerjavi s predhodnim letom so se pa cene znižale pri grozdju za 19 %, to je v povezavi s covid situacijo in velikimi težavami s prodajo vin v lanski jeseni, pri krompirju za 12 %, pri zelenjadnicah za 4 in pri žitu za 2 %. V živinoreji so bile cene v povprečju nižje za 4 %, najbolj so se znižale cene govedi in perutnine, za 5 %, kravjega mleka za 4, cene prašičev za 2 %. Zvišanje cene je bilo pri mesu jagnjet in pri jajcih. V letu 2020 so se znižale tudi cene inputov za kmetijstvo na agregatni ravni za 1,4 %. Naj dodam, v letošnji trenutni situaciji so te cene bistveno, bistveno višje. Med pomembnejšimi skupinami inputov so se najbolj znižale cene energije - letos vemo, kam bomo drugo leto brali to poročilo - in mineralnih gnojil, energija za 13 %, gnojila za 8. Padec cen drugih inputov je bil manjši. Ker pa je bil padec cen kmetijskih proizvodov večji od padca cen stroškov, se je prihodkovno-stroškovno razmerje malenkost poslabšalo, vendar je bilo še vedno na ravni zadnjih petih let.</font><br>
<font size="4">	Ekonomski rezultati kmetijstva so se v letu 2020 na skupni ravni izboljšali v primerjavi z letom 2019. Neto dodana vrednost se je v primerjavi z letom 2019 realno povečala za 11 %, faktorski dohodek je realno porasel za okoli 5 % in je znašal okoli 571 milijonov evrov oziroma 7 tisoč 500 evrov na polno vredno delovno moč. Povečanje dohodkov v slovenskem kmetijstvu je posledica večjega fizičnega obsega rastlinske pridelave, pa tudi večjega prirasta v živinoreji, nižje vmesne potrošnje kljub nižjim cenam pri vseh pomembnejših proizvodih in skupinah proizvodov. Cenovno-stroškovna razmerja na agregatni ravni so bila občutno manj ugodna kot leto prej. Ekonomski rezultati so bili občutno boljši kot leto prej v sadjarstvu, pri žitih, krompirju, zelenjadnicah, slabši, občutno slabši pa pri vinogradništvu, deloma prireji mleka, perutnine in govedi. </font><br>
<font size="4">	Proračunski odhodki za kmetijstvo so v letu 2020 znašali 391,1 milijona evrov. Sredstva, namenjena kmetijstvu, so se povečala že četrto leto zapored, v letu 2020 za 4 %. Delež financiranja ukrepov s strani Evropske unije je v letu 2020 znašal 68 %, </font><br>
<br>
<b><font size="4">12. TRAK: (VP) 14.55</font></b><br>
<br>
<b><font size="4">	</font></b><font size="4">(nadaljevanje) kar je manj od zadnjega petletnega obdobja. Zmanjšanje sofinanciranja Evropske unije je posledica povečanja obsega sredstev nacionalnega proračuna za odškodnine in izrednih plačil zaradi negativnih posledic epidemije COVID-19. Tukaj smo financirani zgolj iz državnega proračuna. V okviru tržnih ukrepov in neposrednih podpor so se izplačila povečala za 10 %. Posledica precejšnjega povečanja teh sredstev je izvajanje ukrepov, ki so pripomogli k blažitvi posledic izpada dohodka v kmetijstvu zaradi epidemije COVID-19. Odškodnine so bile izplačane proizvajalcem vina, rejcem govedi, prašičev in drobnice. Večji obseg sredstev je bil namenjen tudi kmetijskim gospodarstvom za sanacijo posledic naravnih nesreč.</font><br>
<font size="4">	Epidemija COVID-19 je vplivala tudi na skupno blagovno menjavo agroživilskih proizvodov, ki je po končnih podatkih v letu 2020 ostala na ravni predhodnega leta. Izvoz se je povečal za 2,9 %, uvoz pa zmanjšal za 1 %. Pokritost uvoza z izvozom je ob tem zrasla na 61,5 %, leto prej je bila 59,1. Zunanjetrgovinski primanjkljaj pa se je zmanjšal in je znašal 977 milijonov, eno leto prej milijardo 48 milijonov. </font><br>
<font size="4">	Še par podatkov o živilskopredelovalni industriji. V letu 2020 smo ugotovili rahlo poslabšanje rezultatov, ki jih lahko pripišemo močno spremenjenim pogojem na trgih zaradi nacionalnih in globalnih omejitvenih ukrepov v epidemiji COVID-19. Seveda pijačarska industrija je utrpela največjo škodo in tudi izgubo oziroma najslabše rezultate. Kljub temu je agregatna dobičkonosnost ostala pozitivna, trendi v ostalih ključnih kazalnikih pa še vedno pretežno ugodni. Torej povzamemo lahko, da se kljub pretresom nadaljuje stabilno in uspešno obdobje, kar ugotavljamo vsaj od leta 2015, ko so se pokazali prvi znaki sanacije poslovanja panoge in tudi umirjanja izrazitih nihanj poslovanja. Agregatno je živilskopredelovalna dejavnost v letu 2020 izkazala 112 evrov neto čistega dobička. Izstopa zelo velik upad neto čistega dobička v dejavnosti s tradicionalno sicer visoko dobičkonosnostjo, torej zaradi upada v povpraševanju v gostinstvu in turizmu. Dobiček v dejavnostih proizvodnje pijač je v povprečju padel za več kot polovico. Proizvajalci brezalkoholnih pijač pa so leto zaključili celo z negativnim rezultatom. Nasprotno pa močno rast neto dobička ugotavljamo v dejavnostih predelave mesa in predelave mleka, ki je z vidika vertikalne povezanosti z nacionalnim kmetijstvom izrazito pomembni. Realni neto dobiček v mesnopredelovalni industriji je zrasel za okoli 60 %, v mlečnopredelovalnih podjetjih pa za skoraj 30 %.</font><br>
<font size="4">	Še par besed okrog ukrepov kmetijske politike. V letu 2020 se je nadaljevalo izvajanje shem neposrednih plačil - osnovno plačilo, zelena komponenta, dodatek za mlade kmete, plačilo za območja z omejenimi dejavniki in vzporedna shema za mlade kmete. Prav tako so imela kmetijska gospodarstva možnost uveljavljanja proizvodno vezanih plačil za strna žita, zelenjadnice, rejo govedi in proizvodnjo mleka v gorskih območjih. Višina nacionalne ovojnice je ostala enaka kot v letu prej. </font><br>
<font size="4">	Površina gozdov za leto 2020 znaša milijon 197 tisoč hektarjev oziroma 59 % ozemlja Republike Slovenije. V slovenskih gozdovih je bilo v lanskem letu posekanih 4,2 milijona kubika lesa, od tega 2,4 milijona kubikov iglavcev in 1,9 milijona kubikov listavcev. Posek se je zmanjšal za 1,1 milijon in je dosegel 59 % možnega poseka. To lahko pripišemo, da je bilo lansko leto že bistveno bolj obvladljivo ali bolj ugodno glede vremenskih ujm in tudi podlubnikov, torej smrekovega lubadarja. In ta upad je predvsem na račun upada t.i. sanitarnih sečenj, torej sanitarnega spravila. V letu 2020 so bila v gozdovih ne glede na lastništvo, državno ali zasebno, opravljena negovalna dela </font><br>
<br>
<b><font size="4">13. TRAK: (VP) 15.00</font></b><br>
<br>
<b><font size="4">	</font></b><font size="4">(nadaljevanje) na površini 5 tisoč 590 hektarov, leto prej na površini 4 tisoč 300 hektarov, torej razlika tisoč 1300 hektarov več. Glede na letni program vlaganj v gozdove pa je to še vedno le 50 % negovalnih del, v letu prej je bil ta odstotek še nižji. Celoten izvoz okroglega lesa se je v letu 2020 zmanjšal četrto leto zapored in je bil na ravni leta 2013, znašal je 1,6 milijona kubikov, torej na leto, zadnje leto, ko smo imeli še v gozdarstvu običajno stanje, ker 2014 smo imeli že žled in takrat je bil in posek višji in potem tudi izvozi in tako naprej. Bil je, celoten izvoz je znašal 1,6 milijona kubikov, kar je 19 % manj kot v predhodnem letu. Pri tem se je izvoz okroglega industrijskega lesa iglavcev glede na leto prej zmanjšal za 30 %, izvoz okroglega industrijskega lesa listavcev za 2 %. Izvoz hlodovine iglavcev za žago in furnir se je zmanjšal za skoraj tretjino in je znašal pol milijona kubikov. Nekoliko se je le povečal izvoz lesa za kurjavo, za 2 %, in glavni smeri izvoza gozdno-lesnih sortimentov sta Avstrija in Italija, vsaka po 40 %. </font><br>
<font size="4">	S tem bi predstavitev poročila zaključil in se veselim nadaljnje razprave.</font><br>
<br>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br>
<font size="4">	Sprašujem, če želi besedo predstavnik Kmetijskega inštituta Slovenije.	</font><br>
<font size="4">	Gospod Cunder, izvolite. </font><br>
<br>
<font size="4">	</font><b><font size="4">TOMAŽ CUNDER: </font></b><font size="4">Lep pozdrav še v mojem imenu in v imenu kolegice Travnikarjeve, ki je v bistvu nosilka strokovne naloge spremljanja razvoja kmetijstva v Sloveniji. Me bo mogoče potem še kaj dopolnila.</font><br>
<font size="4">	Jaz v bistvu mislim, da je gospod minister dovolj natančno šel skozi poročilo in dobro opredelil leto 2020, ki je bilo, resnici na ljubo, nadpovprečno pri večini panog. Seveda bo popolnoma drugačna slika v letu 2021. In tudi za nas kot pripravljavce tega poročila o stanju kmetijstva bo seveda to velik izziv, kajti trendi se bodo popolnoma obrnili pri večini panog. In bo zelo pomembno, da ne bomo gledali samo primerjavo 2021 na 2020, ampak tudi umestili to leto v širše časovno obdobje. Tukaj opozarjam, da mi prikazujemo v poročilu o stanju kmetijstva tako rekoč večletne oziroma 13-letne serije podatkov, in to je bistveno za ocenjevanje trendov razvoja. Opozoril bi še, da je pomemben del zelenega poročila poleg tega splošnega dela tudi priloga oziroma publikacija Pregled po kmetijskih trgih, kjer imamo zelo natančno po posameznih glavnih proizvodih opredeljeno tako pridelavo kot tudi predelavo in pa trženje.</font><br>
<font size="4">	Zdaj pa ne vem, Tanja? </font><br>
<br>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br>
<font size="4">	Gospa Travnikar, izvolite.</font><br>
<br>
<font size="4">	</font><b><font size="4">TANJA TRAVNIKAR: </font></b><font size="4">Hvala lepa za besedo. Kot rečeno, sem Tanja Travnikar, prihajam iz Kmetijskega inštituta in lahko rečem, da sem bila precej aktivno udeležena pri nastajanju tega poročila. Za začetek bi se rada zahvalila gospodu ministru za predstavljeno poročilo. </font><br>
<font size="4">	Mogoče bi tukaj samo dodala, da ko predstavljamo rezultate, moramo imeti v mislih to, da predstavljamo rezultate na ravni celotnega kmetijstva, na ravni celotne Slovenije, seveda pa vsaka kmetija nosi tukaj svojo zgodbo. Obravnavamo leto 2020 in kljub turbulentnemu letu je to je to bilo res izjemno dobro za kmetijstvo. Za dober ekonomski rezultat so zaslužne predvsem zelo dobre letine v rastlinski proizvodnji. Imeli smo tudi relativno ugodne prihodkovno-stroškovne kazalce. Nekoliko slabše je bilo na živinorejskih trgih, vendar tukaj je kmetijska politika stopila, kjer je ohranjala živinorejske trge na stabilnem položaju. </font><br>
<font size="4">	Še eno stvar bi mogoče samo omenila. Konec marca letošnjega leta so prišli ven tudi težko pričakovani prvi podatki popisa leta 2020, ki jih je minister dobro predstavil. </font><br>
<br>
<b><font size="4">14. TRAK: (VP) 15.05</font></b><br>
<br>
<b><font size="4">	</font></b><font size="4">(nadaljevanje) Če samo zaobkrožim z enim stavkom, ta popis razkriva, da se pomen kmetijstva v Sloveniji zmanjšuje. Zakaj? Opazni so močni trendi zmanjševanja števila kmetijskih gospodarstev, upad števila živali. Po drugi strani pa ta popis vseeno razkriva, da se dogajajo intenzivni procesi koncentracije in specializacije, kar je za ohranitev kmetijstva v Sloveniji za nas v prihodnje dobro. </font><br>
<font size="4">	To bi bilo z moje strani vse. Hvala za besedo.</font><br>
<br>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br>
<font size="4">	Želi besedo predstavnik Kmetijsko-gozdarske zbornice gospod Žveglič?</font><br>
<font size="4">	Izvolite.</font><br>
<br>
<font size="4">	</font><b><font size="4">ROMAN ŽVEGLIČ: </font></b><font size="4">Hvala za besedo. </font><br>
<font size="4">	Zdaj, nebi se ponavljal. Jaz bi se mogoče na začetku tudi takole v bistvu zahvalil vsem tistim prebivalcem Slovenije, predvsem kmetom, podeželanom, ki so obdelali to kmetijsko zemljo, ki so pač pridelali to, kar je v poročilu zaznano. Poročilo, se pravi, eni spremljamo to že 20 let, je zelo zanimivo. Jaz mogoče pogrešam samo še določene primerjave z evropskimi cenami, predvsem na teh cenovnih zadevah. Kajti tukaj notri najbolj zanimiv je ta podatek, da je faktorski dohodek znašal približno nekje 7 tisoč 500 evrov na polnovredno delovno moč. To je pa zdaj tisto dejstvo slovenskega kmetijstva, da v bistvu se dela ali pa da je urna postavka zelo nizka in da se dela res velika večina, razen par usmerjenih kmetij, da seveda velika večina slovenskega podeželja je obdelana predvsem iz ljubezni do slovenske zemlje in do nekega načina življenja, do kmetovanja. Druge stvari so v bistvu vse povedane. Jaz nebi nič šel niti nebi polemiziral. Ampak hotel sem pa poudariti to na ta polnovredno delovno moč je faktorski dohodek, ki pa je seveda zelo, zelo nizek. </font><br>
<font size="4">	Hvala. </font><br>
<br>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br>
<font size="4">	Odpiram razpravo. Zaključujem razpravo.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA, TO SO VPRAŠANJA IN POBUDE ČLANOV ODBORA.</font></b><br>
<b><font size="4">	</font></b><font size="4">K obravnavi te točke sem vabil Ministrstvo za kmetijstvo, gozdarstvo in prehrano. </font><br>
<font size="4">Sprašujem, če ima kdo kakšno vprašanje, pobudo. Ugotavljam, da ne.</font><br>
<font size="4">	S tem zaključujem 33. sejo Odbora za kmetijstvo, gozdarstvo in prehrano. </font><br>
<font size="4">	Vsem prisotnim se zahvaljujem za udeležbo in vam želim lepo popoldne. </font><br>
<br>
<b><font size="4">Seja je končana 13. oktobra 2021 ob 15.09.</font></b>