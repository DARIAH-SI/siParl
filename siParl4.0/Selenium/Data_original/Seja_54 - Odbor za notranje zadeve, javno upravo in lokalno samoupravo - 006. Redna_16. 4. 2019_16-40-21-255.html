<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO </font></b><br>
<b><font size="4">IN LOKALNO SAMOUPRAVO</font></b><br>
<b><font size="4">6. seja</font></b><br>
<br>
<b><font size="4">(16. april 2019)</font></b><br>
<br>
</p></div><br>
<b><font size="4">Sejo je vodil Zvonko Černač, predsednik Odbora za notranje zadeve, javno upravo in lokalno samoupravo.</font></b><br>
<b><font size="4">Seja se je začela ob 8.01.</font></b><br>
<br>
<b><font size="4">	PREDSEDNIK ZVONKO ČERNAČ:</font></b><font size="4"> En lep pozdrav vsem prisotnim. Pričenjam 6. sejo Odbora za notranje zadeve, javno upravo in lokalno samoupravo. Obveščam vas, da so trije člani odbora zaradi službenih obveznosti zadržani in se seje ne morejo udeležiti, in sicer Jernej Vrtovec iz Poslanske skupine NSi, Žan Mahnič iz Poslanske skupine SDS in Boštjan Koražija iz Poslanske skupine Levica. </font><br>
<font size="4">	Na podlagi tretjega in šestega odstavka 154.d člena Poslovnika Državnega zbora sem 12. 4. 2019 sklical 6. sejo Odbora za notranje zadeve, javno upravo in lokalno samoupravo in ta sklic razširil še z 3. točko dnevnega reda, in sicer Predlog stališča Republike Slovenije do predloga sklepa Sveta o stališču, ki se v imenu Evropske unije zastopa na svetovni konferenci o radiokomunikacijah leta 2019. Na podlagi določb poslovnika o tej razširitvi ne glasujemo. </font><br>
<font size="4">	Glede na to in ker ni bilo predlogov za umik točk iz dnevnega reda, je določen dnevni red seje tako kot je bil predlagan s sklicem in tem obvestilom o širitvi. </font><br>
<br>
<font size="4">	Zaradi tega prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O DOLOČITVI POGOJEV ZA DOSTOP DO DRUGIH  INFORMACIJSKIH SISTEMOV EVROPSKE UNIJE TER SPREMEMBI UREDBE EVROPSKE UNIJE 2018/1862 IN UREDBE, KI ŠE NIMA DOLOČENIH ŠTEVILK (RXTCN). </font></b><br>
<font size="4">	Predlog stališča je na podlagi prvega odstavka 4. člena Zakona o sodelovanju med Državnim zborom in Vlado o zadevah Evropske unije Državnemu zboru v obravnavo 4. 4. 2019 posredovala Vlada in je objavljen na spletnih straneh Državnega zbora. K tej točki so bili vabljeni predstavniki Ministrstva za notranje zadeve in predstavniki Ministrstva za pravosodje.</font><br>
<font size="4">	Pričenjamo obravnavo predloga stališča, ki jo bomo opravili na podlagi 154.h člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga posredoval Odboru za zadeve Evropske unije kot pristojnemu odboru. </font><br>
<font size="4">	Glede na to, da sta 1. in 2. točka medsebojno povezani predlagam, da se poda tako skupna uvodna obrazložitev kot da opravimo potem tudi o obeh točkah, če se strinjate razpravo. Glasovali pa bi o vsaki posebej. Ugotavljam, da ni nasprotovanja, tako da lahko dam besedo državnemu sekretarju na Ministrstvu za notranje zadeve mag. Sandiju Čurinu. Izvolite.</font><br>
<br>
<font size="4">	</font><b><font size="4">MAG. SANDI ČURIN:</font></b><font size="4"> Hvala. Spoštovani predsednik, spoštovane poslanke in poslanci. Kot je bilo rečeno, </font><br>
<br>
<b><font size="4">2. TRAK: (ES)</font></b><br>
<br>
<font size="4">	(nadaljevanje) bomo združili oba predloga, najprej uvodoma podal nekaj obrazložitev. Se pravi zaradi vsebinske povezave obeh predlogov, je smiselno podati najprej skupni uvod, potem pa se osredotočiti na posamezna predloga. </font><br>
<font size="4">	V Evropski uniji je bila leta 2018 sprejeta prva pravna podlaga za vzpostavitev evropskega sistema za potovalne informacije in odobritve, to je tako imenovani ETIAS, ki bo državljanom tretjih držav, ki za vstop v Evropsko unijo ne potrebujejo vizumov v naprej odobril ali pa zavrnil vstop v Evropsko unijo. ETIAS, če rečemo kot vzporednica, je nekaj podobnega kot je za Združene države Amerike ESTA. </font><br>
<font size="4">	Avtomatiziran sistem, ki naj bi bil vzpostavljen do leta 2021 bo državljana tretje države pred njegovim vstopom na ozemlje Evropske unije preveril v vseh relevantnih evropskih in pa nacionalnih zbirkah podatkov. Po preverjanju bo tujcu izdana bodisi odobritev potovanja, bodisi mu bo potovanje zavrnjeno. K temu je potrebno poudariti,da bi bili tujci katerim bo potovanje zavrnjeno praviloma v vsakem primeru zavrnjeni na postopku na meji. Te postopki se izvajajo na zunanjih mejah EU.</font><br>
<font size="4">	Tako bodo lahko vnaprej identificirani tisti tujci, ki predstavljajo varnostno grožnjo Evropski uniji oziroma državam članicam. Seveda bo to mogoče le, če bodo ustrezni podatki vneseni v eno od zbirk podatkov, o katerih bo preverjal sistem ETIAS. V takšni evidenci oziroma med takšne zbirke podatkov sodijo štiri tovrstne evidence, in sicer sistem vstopa in izstopa, potem šengenski? informacijski sistem, vizumski informacijski sistem in pa Evropski informacijski sistem kazenskih evidenc za državljane tretjih držav, tako imenovani ekris three country national?. </font><br>
<font size="4">	Predloga uredb, ki sta predmet današnje obravnave, torej ne vzpostavljata neke nove zbirke podatkov pač pa zgolj prilagajata pravno podlago že vzpostavljenih zbirk podatkov. V tem primeru so to SIZ in VIS?, se pravi sistem vstop, izstop oziroma šengenski? informacijski sistem in pa zbirke, ki so še v nastajanju kot primer je to EKRIS za državljane tretjih držav. </font><br>
<font size="4">	Spremembe so potrebne, da se zagotovijo tehnične možnosti za pasivni pogled, torej za branje podatkov, ne pa tudi njihov opis. In sicer za namene dokončne vzpostavitve in pa izvajanja sistema ETIAS.</font><br>
<font size="4">	Predlog sprememb sodi hkrati tudi v okvir projekta interoperabilnosti AJTI sistemov in različnih zbirk podatkov, ki že od leta 2017 poteka na ravni EU. Naj pri tem poudarim, da so bile spremembe predvidene že ob sprejemu uredbe o ETIAS, saj ta sistem brez možnosti vpogleda v različne obstoječe zbirke podatkov nima vrednosti z vidika zagotavljanja notranje varnosti.</font><br>
<font size="4">	Sedaj bom v nadaljevanju predstavil najprej predlog stališča za prvi predlog uredbe in sicer za predlog stališča do predloga uredbe Evropskega parlamenta in sveta o določitvi pogojev za dostop do drugih informacijskih sistemov v EU ter spremembi uredbe 2018/1862 in uredbe, ki še nima identificirane številke, ki je šele v nastajanju. Skratka, razpravljamo oziroma govorimo in podajamo stališče o predlogu uredbe za spremembo dveh uredb. </font><br>
<font size="4">	Torej predlog spreminja obstoječi uredbi, in sicer uredbo SIS, se pravi, ko govorimo o šengensko? informacijskem sistemu na področju policijskega sodelovanja in pravosodnega sodelovanja v kazenskih zadevah ter predlog uredbe o evropskem informacijskem sistemu kazenskih evidenc za državljane tretjih držav,tako imenovani EKRIS TCN, ki še ni dokončno sprejet. Sta pa sozakonodajalca v besedilu pred kratkim dosegla načelni </font><br>
<br>
<b><font size="4">3. TRAK: (ES) </font></b><br>
<br>
<font size="4">	(nadaljevanje) dogovor.</font><br>
<font size="4">	V predlogu stališča Republike Slovenije predlagamo, da se podpre predlog uredbe o določitvi pogojev za dostop do drugih informacijskih sistemov EU za namen ETIAS, saj se bo s tem razširil nabor orodij za odkrivanje državljanov tretjih držav, ki predstavljajo varnostno grožnjo EU. </font><br>
<font size="4">	Hkrati predlagamo, da se izrazi nekaj pomislekov, ki jih bomo naslovili v okviru pogajanj v delovnih telesih Sveta EU. In sicer ključna sta dva pomisleka. Prvi, da je preširoka opredelitev pojma upravljanje meja. Ta termin namreč poleg nadzora na mejah vključuje tudi ukrepe v notranjosti držav članic in v tretjih državah, kar pa ni skladno z namenom spremembe. Zato bomo pozvali k natančnejši opredelitvi obsega aktivnosti, ki opravičujejo preverjanje v zbirki EKRIS. Drugi pomislek je ta, da se ne strinjamo tudi s spremembo narave zbirke EKRIS, do česar bi prišlo z dodatkom nove kategorije podatkov, v kateri se bodo beležile vrste obsodb. To bistveno spreminja naravo in namen omenjene uredbe oziroma zbirke. Evropsko komisijo bomo pozvali naj poišče drugačno rešitev. </font><br>
<font size="4">	V tem kontekstu predlagam, da navedeni pridržek, če bo to potrebno, potem v nadaljevanju dodatno pojasni predstavnik Ministrstva za pravosodje, ki je sicer tudi pristojno za sistem EKRIS, se pravi za uredbo o evropskem informacijskem sistemu kazenskih evidenc za državljane tretjih držav. </font><br>
<font size="4">	Glede predloga druge uredbe oziroma stališča do druge uredbe se pravi Evropskega parlamenta in sveta o določitvi pogojev za dostop do drugih informacijskih sistemov v EU za namen ETIAS ter spremembe uredbe 2018/1240  in pa uredbe 2017/2226 in uredbe 2018/1861. Ta predlog ureja razmerja med obstoječo uredbo SIS na področju mejnih kontrol, sistemov vstopa izstopa ter vizumskih informacijskih sistemov, tako imenovani VIS, v smislu interoperabilnosti za potrebe izvajanja uredbe ETIAS. </font><br>
<font size="4">	V predlogu stališča predlagamo, da se podpre predlog uredbe. Že ob sprejemu same uredbe o ETIAS je bil namreč predvideno dostopanja sistema ETIAS do navedenih zbirk podatkov in brez teh dostopov uporaba sistema ETIAS nima dodatne vrednosti. </font><br>
<font size="4">	Pri obeh predlogih uredb bomo tudi pozorni na ustrezno ureditev varstva podatkov in na skladnost zadevnih določb z pravno ureditvijo Evropske unije.</font><br>
<font size="4">	Toliko zaenkrat. V nadaljevanju, če bo potrebno, bomo pojasnjevali posamezna vprašanja.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala lepa. Želi še predstavnik Ministrstva za pravosodje? Izvolite.</font><br>
<br>
<font size="4">	</font><b><font size="4">GOSPOD ____:</font></b><font size="4"> Hvala lepa, gospod predsednik. Spoštovane, spoštovani! Vprašanja bi se dotaknil samo v tem delu, kjer je pridržek glede novih kategorij podatkov, ki naj bi se zbirali v EKRIS TCN sistemu. EKRIS TCN je zasnovan kot osrednji sistem, v katerem so shranjene informacije o identiteti obsojenih državljanov tretjih držav in kot tak, kot je bilo že pojasnjeno, zgolj dostopa do nacionalnih kazenskih evidenc. </font><br>
<font size="4">	Sam po sebi EKRIS TCN ni kazenska evidenca in ne predvideva zbiranja podatkov o tem, za katero kaznivo dejanje je bila oseba obsojena. Ta podatek vsebujejo kazenske evidence držav članic. </font><br>
<font size="4">	Predlog, ki je pred nami, predlog uredbe ETIAS spreminja obstoječo uredbo EKRIS TCN na potencialno nesistemski način, saj obstoječim kategorijam osebnih podatkov, dodaja še kategorijo vrste obsodbe, ko gre za kazniva dejanja terorizma ali huda kazniva dejanja. S tem pa se zamišljen sistem zbiranja podatkov o identiteti državljanov tretjih držav spreminja v kazensko evidenco in lahko pride do podvajanja in nesistemskega urejanja. </font><br>
<br>
<b><font size="4">4. TRAK: (ES)</font></b><br>
<br>
<font size="4">	(nadaljevanje) Ker je bil namen EKRIS TCN drugačen, je Republika Slovenija do takega posega zadržana. Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala lepa. Odpiram razpravo poslank in poslancev. Želi kdo razpravljati o obeh točkah dnevnega reda? Izvolite.</font><br>
<br>
<font size="4">	</font><b><font size="4">DUŠAN ŠIŠKO (PS SNS): </font></b><font size="4">Hvala, predsednik. Rad bi samo eno zadevo vprašal, ker nisem nikjer zasledil kako je z državljani tretjih držav oziroma tudi evropskih, ki niso državljani Republike Slovenije. Kot vemo je bil primer v lanskem letu, da se je naredil prekršek v Sežani, ta oseba bi tam šla na sodišče. Ta oseba, ki je bila kaznovana, je ponovno naredila prekršek pri Novem mestu in je šel na sodišče in niso imeli zavedeno, da je že isti dan v Sloveniji naredil en prekršek. Kako lahko pridemo do te sledljivosti? To so tuji državljani in sodišča imajo velike težave s tem, da to ugotavljajo. Hvala. </font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala, kolega Šiško. Želi še kdo razpravljati? V kolikor ne, ali želi kdo dati odgovor? Izvolite, gospod Čurin.</font><br>
<br>
<font size="4">	</font><b><font size="4">MAG. SANDI ČURIN:</font></b><font size="4"> Hvala sicer za vprašanje, ampak ta vprašanja ne naslavlja omenjena ureditev ETIASA, pa tudi ta EKRIS kot samostojni informacijski sistem ne opredeljuje tovrstnih vprašanj glede samih obsodb oziroma storitev teh prekrškov. Namreč kakor je bilo obrazloženo je to sistem izključno za državljane tretjih držav, ki nameravajo vstopati na območje Evropske unije. Se pravi, da se delajo te preverke skozi aplikacijo, recimo računalnika od doma in se te preverke opravljajo na zunanjih mejah Evropske unije, tako da dotično vprašanje ne rešuje ta uredba. V tem konkretnem primeru nimamo tega odgovora na to.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala lepa. Ne glede na to mogoče izkoristimo priložnost za odgovor, če ga veste, glede tega kar je spraševal kolego Šiško. Ne glede na to, da se ta tematika ne nanaša na njegovo vprašanje. Če ne pa predlagam, da mu odgovorite v pisni obliki. V redu? Hvala. </font><br>
<font size="4">	Želi še kdo razpravljati? Ugotavljam, da ne. Zaključujem razpravo.</font><br>
<br>
<font size="4">	Najprej prehajamo na odločanje glede 1. točke dnevnega reda. Amandmajev ni bilo, tako da predlagam odboru, da sprejme naslednji mnenje: »Odbor za notranje zadeve, javno upravo in lokalno samoupravo podpira Predlog stališča Republike Slovenije do predloga uredbe Evropskega parlamenta in sveta o določitvi pogojev za dostop do drugih informacijskih sistemov Evropske unije ter spremembi uredbe 2018/1862 in uredbe EKRIS-TCN.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (1 član.)</font><br>
<font size="4">	Ugotavljam, da je mnenje sprejeto. </font><br>
<font size="4">	Določiti moramo še poročevalca za sejo Odbora za zadeve Evropske unije oziroma, ki bo na seji Odbora za zadeve Evropske unije predstavil to mnenje. Se kdo javi? Kolega, ki je tudi član tega odbora, me je obvestil, da bo na tej seji odsoten, tako da bi predlagal, da določimo nekoga drugega. Kolega Baković, ali lahko. (Da) Poročevalec bo Predrag Baković. Se strinjate? Ugotavljam, da ni nasprotovanja. </font><br>
<br>
<font size="4">	S tem lahko zaključimo 1. točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA. </font></b><font size="4">Ker smo razpravo in predstavitev že opravili, prehajamo tudi pri tej točki na glasovanje o predlogu mnenja.</font><br>
<font size="4">	Predlagam odboru, da sprejme sledeče mnenje: »Odbor za notranje zadeve, javno upravo in lokalno samoupravo podpira Predlog stališča Republike Slovenije do predloga uredbe Evropskega parlamenta in sveta o določitvi pogojev za vstop do drugih informacijskih sistemov Evropske unije za namene ETIAS ter spremembe </font><br>
<br>
<b><font size="4">5. TRAK: (ES) </font></b><br>
<br>
<font size="4">	(nadaljevanje) uredbe 2018/1240, uredbe 767/2008, uredbe 2017/2226 in uredbe 2018/1861.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (11 članov.) Je kdo proti? (1 član.)</font><br>
<font size="4">	Ugotavljam, da je mnenje sprejeto.</font><br>
<font size="4">	Tudi tukaj moramo določiti poročevalca za sejo Odbora za zadeve EU. Lahko tudi v tem primeru kolega Baković? Poročevalec je gospod Predrag Baković. Ali kdo temu nasprotuje? Ugotavljam, da ne. </font><br>
<br>
<font size="4">	S tem lahko zaključimo 2. točko dnevnega reda.</font><br>
<br>
<font size="4">	Prehajamo na </font><b><font size="4">3. TOČKO DNEVNEGA REDA. </font></b><font size="4">Vsem, ki so sodelovali pri prvih dveh se zahvaljujem za sodelovanje in pojasnila. </font><br>
<font size="4">	</font><b><font size="4">3. TOČKA DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA SKLEPA SVETA O STALIŠČU, KI SE V IMENU EVROPSKE UNIJE ZASTOPA NA SVETOVNI KONFERENCI O RADIOKOMUNIKACIJAH MEDNARODNE TELEKOMUNIKACIJSKE ZVEZE</font></b><font size="4">, ki bo letos jeseni. </font><br>
<font size="4">	Predlog stališča je na podlagi prvega odstavka 4. člena  Zakona o sodelovanju med Državnim zborom in Vlado v zadevah Evropske unije Državnemu zboru v obravnavo 11. 4. 2019 posredovala Vlada in je objavljen na spletnih straneh Državnega zbora. Na sejo so bili k tej točki vabljeni predstavniki Ministrstva za javno upravo.</font><br>
<font size="4">	Pričenjam obravnavo predloga stališča, ki jo bomo tudi v tem primeru opravili na podlagi 154.h člena Poslovnika Državnega zbora. </font><br>
<font size="4">	Tudi v tem primeru bomo po opravljeni razpravi o predlogu stališča oblikovali mnenje in ga posredovali Odboru za zadeve Evropske unije kot pristojnemu odboru.</font><br>
<font size="4">	Uvodoma dajem besedo državnemu sekretarju na Ministrstvu za javno upravo za uvodno predstavitev gospodu Leonu Behinu.</font><br>
<br>
<font size="4">	</font><b><font size="4">LEON BEHIN:</font></b><font size="4"> Hvala lepa, gospod predsednik. Spoštovani člani odbora. Dejansko gre za predlog stališča Republike Slovenije do skupnega stališča Evropske unije na svetovni konferenci o radiokomunikacijah. Mogoče samo širša informacija.</font><br>
<font size="4">	Svetovna konferenca o radijskih komunikacijah, še posebej sektorja za radiokomunikacije se odvija načelom na vsake štiri leta. Tako da je letos pač leto 2019 in bo tudi predvidoma tudi leta 2023 in ena od točk dnevnega reda te konferenca v letošnjem letu bo tudi predlog dnevnega reda za naslednje leto, ki je za države Evropske unije zelo pomembno. Sicer pa ta konferenca obravnava pravilnik o radiokomunikacijah, ki se upošteva kot mednarodna pogodba in se revidira na vsaki svetovni konferenci o radiokomunikacijah in kot taka mednarodna pogodba vpliva tudi na pravni red Evropske unije.</font><br>
<font size="4">	Gre pa v tem primeru na tej konferenci izmed točk, ki so predvidene, za zelo pomembno točko tudi razporeditev pasov radijskega spektra in razdelitev radijskih frekvenc, ki se nekoliko spreminja oziroma se dodajo novi radijski spektri zaradi tega, ker je potreba novih komunikacijskih tehnologij na različnih področjih, ki se z leti spreminja in temu se prilagaja tudi ta pravilnik o radiokomunikacijah in razdelitvah teh frekvenc.</font><br>
<font size="4">	Na samem zasedanju bi od skupno 25. točk bilo pomembnih z vidika Republike Slovenije nekaj posameznih v zvezi z samim pomorstvom, kjer se obravnava spodbuda varstva človekovih življenj na morju, v zvezi z letalstvom, kjer se obravnava uvedbo univerzalnega letalskega sistema za varnost in stisko. Pri sami obravnavi uvajanja inteligentnih prometnih sistemov novih pasov za mednarodne mobilne telekomunikacije, tako imenovane IMT in sicer v pasu 5G v višjih frekvenčnih opredelitvah pasov, in sicer za radijska lokalna omrežja. Tukaj gre za sistem radarjev, program Koprnik? sistema cestninjenja  ter elektronske tahografe. Obravnavana bo tudi uskladitev delovanja prizemnih in satelitskih mobilnih telekomunikacij in pa tudi kot sem že povedal dnevni red naslednje konference, ki bi bila leta 2023. </font><br>
<br>
<b><font size="4">6. TRAK: (ES)</font></b><br>
<br>
<font size="4">	(nadaljevanje) Stališče Republike Slovenije do predloga stališča Evropske unije v pogajanjih oziroma v samem sodelovanju, kajti gre za skorajda enomesečno konferenco, je naslednje, da Republika Slovenija načeloma podpira stališča, ki jih je izrazila v tem primeru Evropska unija. Se pa Republika Slovenija zavzema za izboljšanje besedila predloga sklepa,tako da bo poleg že predvidenega usklajevanja novih predlogov točk dnevnega reda na tej konferenci jasneje določeno, da se to usklajevanje opravi na mestu samem. Poleg tega pa tudi, da se zagotovijo dodatne možnosti usklajevanje v zvezi z že opredeljenimi točkami dnevnega reda, kajti v samem stališču piše, da se bo večina točk dnevnega reda oziroma stališč izoblikovalo pred samo sejo. Mi bi si želeli, da se določena vprašanja lahko usklajujejo tudi med sejo. </font><br>
<font size="4">	Pri točki dnevnega reda, ki se nanaša na opredelitev pasov za mednarodne mobilne komunikacije, to pa pasov 5G v višjih frekvencah pa bomo postavili vprašanje, to še v času usklajevanja evropskega stališča in sistemov v zvezi z primarno mobilno razporeditvijo v frekvenčnem pasu 24,25 do 25,05 giga herca ter opredelitvijo frekvenčnega pasu 24,25 do 27,05 giga herca za IMT. Ali ne bodo tem storitvam naložene prekomerne dodatne regulativne ali tehnične omejitve, kajti gre za možnost prekrivanja oziroma medsebojnega delovanja teh frekvenc z obstoječimi frekvencami. V zvezi z frekvenčnim pasom 27,5 do 29,5 giga herca za mednarodne mobilne telekomunikacije, pa glede na dejstvo, da te točke ni na dnevnem redu te konference ali je morda predvidena omejitev tudi v vseh ITU regijah oziroma praktično v vseh teh regijah, ki so članice mednarodne ITU organizacije. </font><br>
<font size="4">	Pri pogajanjih o kakršnihkoli pomembni spremembi samega pravilnika o radiokomunkacijah se države članice EU ne more zavezati avtomatsko, da v celoti sledijo vsebini kot je določena v predlogu sklepa zaradi velikega števila drugih držav članic. Gre za mednarodno organizacijo na nivoju celotne zemlje in ker tukaj sodelujejo tudi druge države lahko pride do preglasovanja stališč EU. Zaradi tega bi želeli, da EU glede tega prenosa in zavezanosti k avtomatskemu prenosu izoblikuje stališče, da ni nujno zavezana to prenesti v pravni red Evropske unije razen v primeru, da se s tem tudi sama strinja in se bistveno ne spreminjajo pravila v regiji Evropa kot Evropa. In to bi bilo tudi to, kar je navedeno v stališčih. Hvala lepa.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala tudi vam. Odpiram razpravo pri tej točki. Ugotavljam, da interesa za razpravo ni. Zaradi tega lahko preidemo na odločanje. Tudi tukaj ni bilo oblikovanih amandmajev, zaradi tega odboru predlagam, da sprejme naslednje mnenje: »Odbor za notranje zadeve, javno upravo in lokalno samoupravo podpira Predlog stališča Republike Slovenije do predloga sklepa Sveta o stališču, ki se v imenu Evropske unije zastopa na Svetovni konferenci o radiokomunikacijah leta 2019 mednarodne telekomunikacijske zveze.«</font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (10 članov.)  Je kdo proti? (Nihče.)</font><br>
<font size="4">	Ugotavljam, da je mnenje soglasno sprejeto.</font><br>
<font size="4">	Tudi v tem primeru moramo določiti poročevalca za sejo Odbora za zadeve Evropske unije. Predlagam, da je tudi v tem primeru kolega Predrag Baković. Nihče ne nasprotuje. </font><br>
<br>
<font size="4">	S tem smo izčrpali dnevni red 6. seje. Tako da zaključujem 3. točko  in 6. sejo odbora. Hvala vsem za sodelovanje. Lep dan še naprej.</font><br>
<br>
<b><font size="4">Seja je bila končana 16. aprila 2019 ob 8.29.</font></b>