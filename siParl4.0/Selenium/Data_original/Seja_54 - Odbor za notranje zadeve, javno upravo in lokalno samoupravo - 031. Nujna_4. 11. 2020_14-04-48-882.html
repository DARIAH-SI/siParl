<h5 class="label"><span>Vsebina zapisa seje</span></h5><br>
<div align="center"><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<b><font size="4">31. nujna seja</font></b><br>
<br>
<b><font size="4">(4. november 2020)</font></b></div><br>
<b><font size="4">Sejo je vodil mag. Branko Grims, predsednik odbora.</font></b><br>
<b><font size="4">Seja se je začela ob 14.42. </font></b><br>
<br>
<b><font size="4">1. TRAK: (DAG) </font></b><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Spoštovani, vsem prav lep pozdrav! Sklepčni smo. Začenjam 31. nujno sejo Odbora za notranje zadeve, javno upravo in lokalno samoupravo. </font><br>
<font size="4">	Vsem še enkrat opravičilo zaradi tehničnih težav. Pri vnosu amandmajev smo morali nekaj časa počakati, zdaj pa so stvari brezhibne in normalno delujejo. Glasovali bomo z glasovalnimi napravami, tako prosim, da vložite kartice, če tega še niste storili. </font><br>
<font size="4">	Glede opravičil vas moram seznaniti, da sta se gospa Nataša Sukič in gospa Tina Heferle opravičili. Gospod Branko Simonovič nadomešča gospoda Roberta Polnarja, gospa Monika Gregorčič nadomešča gospo Janjo Sluga in gospod Rajh nadomešča gospoda Kramarja, kot sem obveščen. </font><br>
<font size="4">	</font><br>
<font size="4">	Ugotavljam, da glede dnevnega reda do roka nisem prejel predlogov za njegovo spremembo, zato je določen, kot je bil predlagan s sklicem seje. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O FINANČNI RAZBREMENITVI OBČIN, DRUGA OBRAVNAVA.</font></b><br>
<b><font size="4">	</font></b><font size="4">V poslovniškem roku so vložile amandmaje poslanske skupine koalicije, drugih amandmajev ni bilo. Predlagam, glede na vložene amandmaje, da razpravljamo po vrsti o posameznih členih in potem o vsakem amandmaju glasujemo sproti, na koncu pa glasujemo o vseh členih, vključno z naslovom, se pravi, o celotnem besedilu skupaj; to je skladno s 128. členom Poslovnika Državnega zbora. Ali kdo temu ugovarja? Če ne, ugotavljam, da lahko začnemo.</font><br>
<font size="4">	Najprej vprašam predstavnika predlagatelja, ali želi podati obrazložitev k členom predloga zakona. Gospod minister, izvolite.</font><br>
<br>
<font size="4">	</font><b><font size="4">BOŠTJAN KORITNIK: </font></b><font size="4">Najlepša hvala, predsedujoči. </font><br>
<font size="4">	Spoštovane članice in člani cenjenega odbora!</font><br>
<font size="4">	Predlog ZFRO, torej Zakona o finančni razbremenitvi občin, je rezultat večmesečnega skupnega in poglobljenega dela Vlade in reprezentativnih združenj občin, z namenom, da se zmanjša stroške občin. Izhodišče, da država sprejme sistemski zakon, ki bo zmanjšal stroške občin, je bilo oblikovano novembra 2018 ob podpisu dogovora o višini povprečnine za leto 2019 s predstavniki reprezentativnih združenj. Ta dogovor je določil, da se oblikuje posebno delovno telo, ki naj bi v 6 mesecih proučilo </font><br>
<font size="4">	</font><br>
<b><font size="4">2. TRAK: (DAG) – 14.45</font></b><br>
<br>
<b><font size="4">	</font></b><font size="4">(nadaljevanje) možne spremembe zakonodaje, da se zmanjšajo stroški občin, torej tisti, ki izhajajo iz njihovih zakonsko določenih nalog, pa tudi da se doseže neke administrativne razbremenitve. Delovna skupina je bila imenovana, v njej so sodelovali vsi deležniki, predstavniki združenj občin in uradniki resornih ministrstev, delo pa je koordiniralo Ministrstvo za javno upravo. Izhodišče za pripravo konkretnih rešitev – to je treba poudariti – so bili predlogi reprezentativnih združenj občin, ki so predlagali pregled kar 61 predpisov, v ožjem izboru tistih, ki sta jih obe strani dogovorili, pa jih je ostalo 25. Prvotni načrt je bil sicer, da se to pregleda, torej spremembe zakonodaje pregleda in pripravi v 6 mesecih, to se je podaljšalo še za četrtletje, saj je bilo gradivo zelo obsežno. Preveriti je bilo treba vse predlagane rešitve in se dogovoriti, torej, so se dogovorili, da so sprememb deležne tiste rešitve, ki jih skupno podpirata tako vladna kot občinska stran. Ta formulacija vladna in občinska stran se je, kot kaže tudi današnji predlog, izkazala kot ista stran, oboji smo bili zainteresirani za rešitve, ki so smiselne, če hočete, pravične in naslavljajo težave, ki so občine, lokalno samoupravo pestile več let. V procesu te priprave zakonodajnih rešitev se je oblikoval namreč poseben medinstitucionalen intenziven dialog, ni bilo prepovedanih vprašanj, ni bilo niti nesprejemljivih odgovorov. Vlada in predstavniki občin so dokazali, da je možno poiskati rešitve tudi v primerih, ko so stališča sicer nasprotna. Prevladal je skupni interes po kakovostnih rešitvah, ki bi zadovoljile obe strani in bile dobre za prebivalce. Ta predlog, ki je danes pred vami, vključno z amandmaji, je posledica tega. </font><br>
<font size="4">	Osnovni cilj zakona je bil, lokalne skupnosti čim bolj razbremeniti, ne le z vidika stroškov, temveč tudi z vidika administrativnih bremen. Sodelovalo je več vladnih resorjev, proces je bil zahteven in dolgotrajen. Naporno je bilo usklajevanje in iskanje rešitev, gre pa za zakon, ki posega v devet drugih zakonov, s končnim ciljem, da občine izvajajo naloge, ki se nanašajo na občane in so lokalnega pomena. Gre za neke vrste omnibus zakon, ki je torej zelo specifičen, posega, kot rečeno, v devet, s predlaganimi amandmaji dvanajst zakonov, in ključno je, da so tudi ti amandmaji – vse koalicijske amandmaje Vlada podpira – usklajeni z vsemi deležniki. Torej, ključni deležniki so bili tisti, ki so predloge podali, s katerimi iskali skupne rešitve in do zelo ustreznih rešitev – verjamem, da boste to pripoznali danes tudi spoštovane poslanke in poslanci – prišli. </font><br>
<font size="4">	Ta zakon torej na eni strani zmanjšuje stroške občin za izvajanje v zakonu določenih nalog, zmanjšuje administrativne postopke in povečuje nekatere prihodke občin. Konkretno ZFRO posega v osnovno besedilo devetih področnih zakonov in prinaša naslednje spremembe: plačilo zdravstvenega zavarovanja brezposelnim prevzame državni proračun, ker po odhodkih iz leta 2019 ocenjujemo zmanjšanje stroškov občin za 19 milijonov 485 tisoč evrov; financiranje družinskega pomočnika prevzame država, tu ocenjujemo zmanjšanje stroškov občin za 7,9 milijona evrov; financiranje mrliško-ogledne službe se prenese z občin na državo, občinam se bo zmanjšalo stroške z 3 milijone evrov; izdelava potrdil o namenski rabi zemljišč bo tudi za notarje plačljiva, prihodki občin bodo višji za četrt milijona evrov; določi se tudi taksa za potrdilo o pogojih za spreminjanje meje parcele in zviša se upravna taksa za lokacijsko informacijo, prihodki občin bodo okvirno višji za milijon evrov; občina bo pa lahko, kar je administrativna razbremenitev, sprejela večletni program izobraževanja odraslih. </font><br>
<font size="4">	Poslanke in poslanci koalicije so, kot sem že omenil, v sodelovanju z našim ministrstvom in deležniki, županjami in župani oziroma reprezentativnimi združenji občin, sprejeli še odločitev o vložitvi dodatnih rešitev v osnovni že predstavljeni predlog zakona. Tako so bili oblikovani amandmaji, ki urejajo naslednja vprašanja: sofinanciranje občin z romskimi naselji predstavlja ukrep v vrednosti 4,7 milijona evrov, postopoma v štirih letih; določanje občinskih taks, kadar to določa zakon; poenostavitev kratkoročnega zadolževanja </font><br>
<font size="4">	</font><br>
<b><font size="4">3. TRAK: (DAG)- 14.50</font></b><br>
<br>
<b><font size="4">	</font></b><font size="4">(nadaljevanje) občin z vključitvijo v enotni zakladniški račun; določitev sredstev – to je zelo pomembno – za uravnoteženje razvitosti občin v višini 6 % primerne porabe, ki bodo nadomestila sedanje sofinanciranje občinskih investicij, to je poseg v 21. oziroma 23. člen Zakona o financiranju občin; sredstva za subvencioniranje neprofitnih najemnin prosilcem zagotavlja neposredno država in občine ne zalagajo več sredstev in jih potem refundirajo od Ministrstva za okolje; poenostavitev postopka sofinanciranja skupnih občinskih uprav; obveznost plačila nezgodnega zavarovanja, zavarovanja odgovornosti in pravne zaščite za gasilske službe pa prevzame država. Pričakujemo, da bodo skupni finančni učinki ZFRO in amandmajev blizu 70 milijonov evrov. </font><br>
<font size="4">	Cenjene poslanke in poslanci! Letošnje v vseh pogledih drugačno, nenavadno in izzivov polno leto si bomo zapomnili ne samo po izjemnih zdravstvenih izzivih, temveč tudi po za občine in njihovo prebivalstvo pomembnih spremembah, s katerimi kot država lahko dokažemo, da razumemo in spodbujamo pomen lokalne samouprave. Tako smo s podpisom Dogovora o povprečnini za leti 2021 in 2022, s katerimi smo za obe leti povprečnino določili v višini 628,2 evra, in je bil v zadnjih petnajstih letih dosežen le štirikrat, kot Vlada dokazali, da nam je več kot le mar lokalne samouprave, s predlaganim zakonom pa to zgolj potrjujemo. Vesel bom, da boste predlagani predpis, ki prinaša pomemben premik k fiskalni avtonomiji slovenskih občin, podprli tudi v drugi obravnavi.</font><br>
<font size="4">	Hvala.</font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi besedo predstavnik Državnega sveta Republike Slovenije? Izvolite. Pa prosim, da se vsak predstavi zaradi magnetograma. </font><br>
<br>
<font size="4">	</font><b><font size="4">BOJAN KEKEC: </font></b><font size="4">Hvala, gospod predsednik. Bojan Kekec, državni svetnik.</font><br>
<font size="4">	Komisija Državnega sveta za lokalno samoupravo in regionalni razvoj in Interesna skupina lokalnih interesov podpirata predlog zakona in pri tem pozdravljata napor Vlade, ki je po dolgoletnih prizadevanjih občin in njihovih reprezentativnih združenj končno prisluhnila opozorilom o nujnosti stroškovne razbremenitve občin v smislu prenosa tistih nalog z občin na državo, ki so po svoji naravi državne in ne sodijo v delokrog občin oziroma na njih občine niti nimajo vpliva. Predlagane rešitve sledijo dolgoletnim opozorilom Državnega sveta o finančni podhranjenosti lokalne samouprave in njegovemu zavzemanju za zmanjšanje stroškov. Ob dvigu povprečnine za letošnje in prihodnje leto predstavlja predlog zakona pomemben korak h konsolidaciji finančnega stanja slovenskih občin. Komisija in interesna skupina pozdravljata predvideno skrajšanje prehodnega obdobja za uveljavitev polne višine nepovratnih sredstev v višini 6 % primerne porabe za sofinanciranje občinskih investicij. Ukrep, na podlagi katerega so bile občine v prehodnem obdobju upravičene do bistveno manj razvojnih sredstev, kot jih predvideva 21. člen Zakona o financiranju občin, je škodljiv, saj se je manjšim in razvojno šibkim občinam zmanjšala možnost enakopravnega zagotavljanja lastnih virov za sofinanciranje evropskih razvojnih projektov. Komisija in interesna skupina tudi predlagata, da se v nadaljnji obravnavi proučijo dodatni predlogi Združenja občin Slovenije. Pri zagotavljanju normalnega financiranja lokalne samouprave bo treba v prihodnje nasloviti tudi vprašanje raznolikosti občin in s primernimi mehanizmi v okviru reforme sistema financiranja občin zagotoviti upoštevanje njihovih različnih razvojnih potreb in specifik, na primer, naraščanje števila prebivalstva ali odseljevanje, obmejne občine, mestne občine in tako naprej. No, to mnenje je bilo soglasno sprejeto tako v komisiji kot tudi v interesni skupini lokalnih interesov.</font><br>
<font size="4">	Hvala lepa.</font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi besedo predstavnik Združenja mestnih občin Slovenije? Izvolite. </font><br>
<br>
<font size="4">	</font><b><font size="4">MAG. GREGOR MACEDONI: </font></b><font size="4">Najlepša hvala za besedo.</font><br>
<font size="4">	Spoštovani predsedujoči, spoštovane poslanke in poslanci, cenjeni drugi gostje! </font><br>
<font size="4">	Dejstvo je, da je današnja obravnava oziroma nadaljevanje obravnave Zakona o finančni razbremenitvi občin skoraj tako pomemben ali pa enako pomemben proces, kot je bil dvig povprečnine, ki smo mu bili priče oziroma dogovoru v mesecu septembru. Torej, na eni strani je seveda pomembno, da imamo občine za svoje zakonsko določene naloge primerno financiranje. </font><br>
<br>
<b><font size="4">4. TRAK: (DAG) – 14.55</font></b><br>
<br>
<b><font size="4">	</font></b><font size="4">(nadaljevanje) Se je pa v 30 letih lokalne samouprave res nabralo kar nekaj nelogičnosti, tako v prevzetih zakonskih nalogah oziroma naloženih zakonskih nalogah lokalni samoupravi in na drugi strani s tem seveda dostikrat povezanimi tudi finančnimi obremenitvami. Kar nekaj stvari je tudi, ki so v teh letih, ko smo priče postopni birokratizaciji verjetno na vseh področjih in tudi centralizaciji včasih, česar se počasi zavedamo, ki so se počasi spravile skozi zakonodajne rešitve. In jaz sem res vesel za to izjemno delo oziroma ta zaključek procesa. Mislim, da gre ena velika zahvala sedanji ekipi, ki je pripeljala ta proces do konca – tamle vidim tudi gospoda Medveda, mislim, da je tudi on malo ponosen na današnjo obravnavo. Gre res za neko široko rešitev, ki vsem nam, ker smo na koncu vsi občani v svojih lokalnih skupnostih, prinaša nek korak naprej. </font><br>
<font size="4">	Izpostavil bom samo še dve točki, ki sta med današnjimi dodatnimi amandmaji. Torej, na eni strani govorimo o poenostavitvi pri občinskih investicijah, ki so sofinanciranje na podlagi Zakona o financiranju občin, torej mi dostikrat v tem našem internem žargonu rečemo tako imenovani 21. in 23. člen. Jaz sem včeraj, ko sem bil seznanjen s tem amandmajem, svoje sodelavce vprašal, koliko časa smo mi posvetili temu, da smo vsako leto vlagali vloge, potem usklajevali te vloge, vlagali zahtevke in seveda ta čas je enormen, mislim, da ga lahko skoraj v polovici polnega delovnega časa enega zaposlenega štejemo. In ko sem si pridobil še dopis Ministrstva za gospodarski razvoj glede izvajanja tega procesa, na koncu tega dopisa je navedenih osem skrbnikov tega procesa. To vam razlagam zato, da bomo skupaj razumeli, koliko revolucionarno je to, da je nekdo napisal amandma, v katerem piše: »Sredstva za investicije občinam se bodo nakazala na občinske račune.« Pika. To je dejansko res preskok v miselnosti, preskok v načinu delovanja, preskok v zaupanju med lokalno in državno ravnjo. </font><br>
<font size="4">	Seveda, ker pa prihajam tudi iz jugovzhodne Slovenije, iz ene od občin, ki so zelo obremenjene z romsko problematiko, bi pa izpostavil tudi to, da je že po 30 letih, ko je bila v zakonodaji obveza, da država tudi določene procese na področju integracije romske skupnosti financira in jih nekako prepozna v svojih načrtih, da je to prvič uresničeno. Ampak predvsem vidim ta proces kot nekaj posebnega, zato ker ravno v zadnjih štirih mesecih zelo intenzivno deluje medvladna komisija na tem področju, ki je ugotovila številna področja, kjer bo treba nekoliko s sistemom šok terapije poseči v sedanje stanje, ki verjetno za neko demokratično državo leta 2020 ni sprejemljive, torej, ne vem, od streljanja na javnih mestih in tako naprej. Ampak, kot vemo vsi, vsak proces dandanes se pelje preko denarja dostikrat in zato, da bomo mi v vrtcih, osnovnih šolah začeli neke procese, s katerimi bomo vse te bodoče naše soobčane poskušali spremeniti na neko pot odgovornih državljanov, seveda ti procesi zahtevajo tudi financiranje. </font><br>
<font size="4">	Tako bi v generalnem res podprl dejansko vse rešitve, ki so v tem zakonu. Kot je bilo rečeno, ni to vse, kar smo naslovili, ocenjujem pa, da s posegom v teh osnovnih devet zakonov in nekaj dodatnih rešujemo več kot tri četrtine tistih najtežjih primerov, ki so se nabrali v zadnjih 30 letih, in gre res za pomemben korak, ki ga lahko danes tudi s svojim prispevkom podprete. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi besedo predstavnik Skupnosti občine Slovenije? Izvolite. </font><br>
<br>
<font size="4">	</font><b><font size="4">DR. VLADIMIR PREBILIČ: </font></b><font size="4">Hvala lepa za besedo, predsedujoči.</font><br>
<br>
<b><font size="4">5. TRAK: (DAG) – 15.00</font></b><br>
<br>
<b><font size="4">	</font></b><font size="4">(nadaljevanje) Lep dober dan še v imenu Skupnosti občin Slovenije!</font><br>
<font size="4">	Stanovska organizacija združuje v obsegu 176 občin. Absolutno, v imenu vseh 176 občin lahko samo izrazim globoko hvala, zato da imamo danes pred sabo materijo, ki ne govori samo o tem, da se finančno občine razbremenjujejo, ampak jo župani prepoznavamo kot prvi korak k večji finančni stabilnosti lokalne samouprave in občin, pa seveda korak v smeri tega, kar sicer nalaga Evropska listina o lokalni samoupravi. Dejstvo je tudi, da smo v zadnjem obdobju samoupravne funkcije županov že 10 let bili pravzaprav priče zmanjševanju sredstev, ki so bila namenjena za delovanje lokalne samouprave. Sam pa globoko verjamem, da je stabilnost delovanja države najprej pogojeno v stabilnosti delovanja lokalne samouprave. V tem pogledu gremo zdaj v pravo smer in za to se tudi zahvaljujemo. </font><br>
<font size="4">	Zdi se mi še nekaj pomembno, končno občine niso več, v narekovajih, »prepoznane kot problem«, ampak kot del reševanja problema. Jaz vedno znova poudarjam, vsaka državljanka in državljan sta tudi občanka in občan in seveda imajo realne probleme in težave, ki jih poskušamo v lokalni samoupravi reševati, zato je takšen premik resnično zelo dobrodošel. Zahvala velja seveda najprej prejšnji ekipi, ki je formirala to skupino, skozi katero smo potem prišli do konca, do predlogov, ki so danes na mizi. Mogoče se za koga zdijo ta sredstva ali pa ta doprinos sorazmerno majhen v globalu državnega proračuna, ampak sami ga dojemamo kot zelo pozitiven signal v smislu delovanja naše lokalne samouprave. </font><br>
<font size="4">	Na koncu velja naslednje, zakon podpiramo in stojimo za njim. Želimo si, da bi se ta oblika sodelovanja, kot smo si ga zdaj zastavili in dokazali, da zmoremo, ohranila tudi naprej. Še nekaj odprtih vprašanj je v smislu nadaljnjega administrativnega razbremenjevanja lokalne samouprave in si želimo, da bi ta dialog, ki smo ga zdaj vzpostavili, tudi nadaljevali v bodoče. Prav tako bi poudaril še naslednje, za nas je zelo pomembna tudi, v narekovajih, »hitrost« sprejemanja zakonodaje. Se pravi, jaz vas pozivam, če je to seveda le mogoče, da ta sredstva dobimo čim prej. Prepričan sem, da jih vedno dobro porabimo in jih investiramo v tiste stvari, ki so bistvene. In če nam boste v tem smislu prisluhnili, bomo lahko opravili svoje delo še bistveno bolj učinkovito. </font><br>
<font size="4">	Hvala vsem, ki ste sodelovali v tem procesu. In kot rečeno, upam, da bomo s tem nadaljevali tudi v bodoče. </font><br>
<font size="4">	Hvala za besedo.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Želi besedo predstavnica Zakonodajno-pravne službe? Izvolite.</font><br>
<br>
<font size="4">	</font><b><font size="4">MAG. METODA HROVAT PIRNAT: </font></b><font size="4">Hvala lepa za besedo, gospod predsednik. </font><br>
<font size="4">	Zakonodajno-pravna služba je pripravila mnenje in je v zvezi z 20. členom predloga zakona opozorila na nedorečenost določbe o tem, katera je obveznost plačila stroškov zagotavljanja mrliško-pregledne službe, ki izvira iz obdobja pred začetkom uporabe tega zakona. Ni jasno, ali se to nanaša na storitve te službe, ki so bile izvedene pred uveljavitvijo zakona, ali pa na obveznosti plačila teh storitev, ki so glede na pogodbo zapadle v plačilo. </font><br>
<font size="4">	Nadalje, enaka pripomba glede nejasne določitve pomena besede »izvirajo«, daje Zakonodajno-pravna služba tudi v zvezi z 21. členom, tako v prvem kot v drugem odstavku. Ni namreč jasno, na kateri datum glede obveznosti plačila prispevka za zdravstveno zavarovanje za družinske pomočnike se nanaša besedilo »izvirajo iz obdobja pred začetkom uporabe tega zakona«. Na potek posameznega meseca zavarovalnega obdobja, v katerem je družinski pomočnik zavarovan, na potek roka za predložitev obračuna za to obdobje 15. dan v naslednjem mesecu, na potek roka za plačilo obveznosti za to obdobje 20. dan v naslednjem mesecu ali na kak drug datum. V zvezi s tema dvema pripombama ugotavljam, da sta podana amandmaja. </font><br>
<font size="4">	Podali smo še pripombo k 24. členu predloga zakona in opozorili, da izraz »naslednjega koledarskega leta« ni jasen, ker ni jasno, od katerega leta je to naslednje koledarsko leto. Poleg tega pa tudi opozarja, da je obveznost države za povračilo stroškov občini javnopravna, saj izhaja neposredno iz zakona. O takih obveznostih se ne odloča na podlagi računa, pač pa na podlagi zahtevka občin, odloči pa se z odločbo v upravnem postopku. </font><br>
<br>
<b><font size="4">6. TRAK: (DAG) – 15.05</font></b><br>
<br>
<b><font size="4">	</font></b><font size="4">(nadaljevanje) Nadalje še dve ugotovitvi v zvezi z amandmaji. In sicer, najprej je treba povedati, da Zakonodajno-pravna služba ne odloča o dopustnosti amandmajev, pač pa je treba v zvezi z njimi povedati sledeče. Predlagani amandmaji vključujejo spremembe zakonov, ki v prvotnem predlogu zakona niso bili vključeni. S tem je predlagan nov zakon, ki spreminja zadevne zakone, kar pomeni nov zakonodajni postopek. Po 89. členu ustave se zakon sprejema praviloma v večfaznem postopku, izjeme pa lahko določi le Poslovnik Državnega zbora. Take izjeme, da bi bilo mogoče z amandmaji začeti nov zakonodajni postopek, pa Poslovnik Državnega zbora ne predvideva. Zato nove predlagane spremembe Stanovanjskega zakona, Zakona o gasilstvu in Zakona o varstvu pred požarom po mnenju Zakonodajno-pravne službe niso skladne z ustavo in tudi ne s Poslovnikom Državnega zbora. Nadalje predlagani amandmaji vključujejo tudi spremembe in dopolnitve ter razveljavitve določb Zakona o financiranju občin, katerega spremembe in dopolnitve, tudi razveljavitve do sedaj niso bile predlagane. S tem v zvezi je treba izpostaviti 152. člen Poslovnika Državnega zbora, ki določa, da se pri predlogu zakona o spremembah in dopolnitvah zakona, kar je predlog zakona zgolj zakon o spremembah in dopolnitvah več zakonov, amandmaje lahko vlaga le k členom sprememb in dopolnitev predloga zakona. Skratka, Zakonodajno-pravna služba meni, da je treba presoditi dopustnost amandmajev iz več členov poslovniških določb.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Odpiram razpravo.</font><br>
<font size="4">	Prehajamo na 1. člen, h kateremu je vložen amandma. Ali želi kdo razpravljati o 1. členu oziroma amandmaju? Izvolite, postopkovno, gospod Möderndorfer.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Pred nami je v bistvu zakon, o katerem bomo sicer razpravljali, ampak zato, da ne bomo izgubljali časa, bi rad samo vprašal, kaj bomo zdaj naredili ob tem mnenju Zakonodajno-pravne službe, ki govori predvsem o tistem delu, da se pravzaprav odpirajo členi, ki na načelni ravni v osnovi pri samem predlogu sploh niso bili odprti. Drugače povedano, ali je delo, ki ga bomo opravljali s temi dodatnimi amandmaji, zakonito ali ne. Zakonodajno-pravna služba je svoje povedala. Mene pa zdaj zanima, predvsem predstavniki Vlade, ki so avtorji in predlagatelji, kako bomo to razpravo naprej peljali, ker na koncu se bomo znašli – ne govorim sploh vsebinsko, ali so amandmaji v redu ali ne, to bomo že v razpravi ugotavljali, ampak ali sploh o teh amandmajih razpravljamo, z vidika postopka poslovnika. To me zanima z vidika postopka. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Z vidika postopka, šli bomo od člena do člena, tako kot sem povedal, o vsakem amandmaju se bomo pogovorili, bomo glasovali, kar bo izglasovano, gre naprej. Zelo enostavno, gospod Möderndorfer. </font><br>
<font size="4">	Odpiram razpravo o 1. členu. Nekateri ste se že prijavili. Izvolite. </font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Hvala, predsednik, za besedo. </font><br>
<font size="4">	Spoštovani minister, spoštovani predstavniki občin!</font><br>
<font size="4">	Lokalna samouprava je pomemben razvojni faktor enakomernega razvoja Republike Slovenije. Želim si in zelo sem vesel, da so Vlada in predstavniki občin našli konsenz in ta predlog, ki ga imamo danes na mizi, skupaj z amandmaji, je posledica tega konsenza. </font><br>
<font size="4">	</font><br>
<b><font size="4">7. TRAK: (DAG) – 15.10</font></b><br>
<br>
<font size="4">	(nadaljevanje) Zelo sem vesel, da so se problemi, ki so se kopičili več kot 30 let, začeli reševati in danes bi lahko rekli, da imamo prvo stopničko narejeno; upam, sam se bom tudi trudil, da bo ta stopnička z naše strani narejena. In to me tudi kot občana obmejne občine – prihajam iz Ilirske Bistrice in vem, da se tam tudi kopičijo velike težave s stroški – to neizmerno veseli. Na tem mestu moram pohvaliti, da je začetno delo opravila prejšnja Vlada, ki se je potem, na žalost, tudi sama razpustila, ampak po drugi strani nam trenutno opozicija očita, da smo samodržni in tako naprej. Mi smo dobre predloge povzeli, jih nadaljevali in danes, kot vidimo, tudi dokončali. Bom tako rekel, nek tak primer – sam se rad zatekam k latinščini -, tak primer je acta non verba, dejanja besed mi tu udejstvujemo. To me zelo veseli. </font><br>
<font size="4">	S tem zakonom bomo lokalne skupnosti finančno razbremenili. Najbolj, kar se mi zdi pa pomembno, in to v stiku z župani je bilo večkrat izpostavljeno, bomo pomembno zmanjšali administrativne naloge občin. To se mi zdi pomembno, ker ljudje, ki so zaposleni na občini, morajo pomagati občankam in občanom, ne pa sedeti za pisalno mizo in pisati raznovrstna poročila. Zato sem bil tudi zelo vesel vaše omembe. </font><br>
<font size="4">	Če gremo po vrsti. Zelo bom vesel znižanja stroškov občin, država to obljublja že dlje časa, sedanja Vlada to uresničuje in mislim, da ga ni junaka, ki se v tej dvorani s tem ne bi strinjal. Občinam bomo vzeli nekatere naloge, ki že v prvi vrsti niso bile prvinsko njihove naloge, in mislim, da v tej dvorani tudi ni junaka, ki bi rekel, da ta Vlada tega ne uresničuje. Slovenija ima 212 občin, ki so porok regionalnega razvoja in branik ohranjanja življenja na podeželju in izven večjih mest. V Novi Sloveniji smo ponosni, da smo v okviru protikoronskega paketa zvišali povprečnino za občine s 589,11 evra na 623,96 evra. Mogoče se to poslušalkam in poslušalcem, tistim, ki nas spremljajo preko medijskih zaslonov, to zdi malo, ampak to pomeni 80 milijonov evrov več za občine. In če vam povem na svojem lastnem primeru, v Občini Ilirska Bistrica to pomeni 600 tisoč evrov več. To niso zanemarljiva sredstva in mislim, da ga tudi ni junaka, ki se s tem ne bi strinjal. Več sredstev lokalnim skupnostim pomeni tudi boljši razvoj vseh občin in lokalnega prebivalstva. In ta Vlada to uresničuje. </font><br>
<font size="4">	Zdaj pa gremo še bolj specifično pogledat, kaj tudi osebno podpiram – obvezno zdravstveno zavarovanje predvsem za družinske pomočnike ne bo več strošek občin, ampak se bo to preneslo na državo. In mislim, da bo to velik, velik korak. Financiranje oseb, ki opravljajo delo družinskega pomočnika, bomo tako v celoti prenesli na državo. </font><br>
<font size="4">	V Novi Sloveniji smo pripravili amandma, na katerega smo tudi zelo ponosni in ga bom z velikim veseljem podprl. To je predvsem predlog financiranja gasilcev, to je prvi korak k izboljšanju. Mi želimo to problematiko gasilstva in podobnih zadev celovito reševati in problematike ne jemljemo ne populistično </font><br>
<br>
<b><font size="4">8. TRAK: (DAG) – 15.15</font></b><br>
<br>
<b><font size="4">	</font></b><font size="4">(nadaljevanje) ne samo enoznačno, ampak problematiko rešujemo celovito. In to, da država spoštuje njihovo delo, s tem predlogom tudi dokazujemo. Se pravi, Nova Slovenija in z njo celotna Vlada in vse stranke koalicije bomo občine še dodatno razbremenili, tako bomo strošek zavarovanj vozil, opreme in objektov, ki jih uporabljajo gasilske organizacije, dali na stran države. </font><br>
<font size="4">	To je zakon, ki je za razbremenitev občin težak približno 31 milijonov, in mislim, da vsak evro, ki ga bo občina prihranila in namenila za druge dejavnosti, se pravi, pomoč in razvoj občine, veliko šteje. In tu bom rekel, tisti subjekt v državi, ki hitro da, dvakrat da, in jaz sem ponosen, da bo ta Vlada dvakrat dala. </font><br>
<font size="4">	Toliko na kratko. Še enkrat bi rad poudaril, da Nova Slovenija rešuje problematiko gasilstva celovito in tu bo velik korak narejen na področju financiranja gasilskih zavarovanj. S tem tudi dosledno spoštujemo naš kodeks Nove Slovenije, kjer človekovo dostojanstvo, svobodo, pravičnost in varnost dajemo na prvo mesto. Jaz bom z velikim veseljem v razpravi še naprej sodeloval, moram pa reči, da bom Predlog zakona o finančni razbremenitvi občin z velikim veseljem podprl, z velikim veseljem pa bom podprl tudi vse koalicijske amandmaje. </font><br>
<font size="4">	Še enkrat za konec, ta predlog gre v pravo smer in to nakazuje tudi konsenz, ki je bil dosežen z Vlado, občinami in s to institucijo, Državnim zborom. Hvala za besedo.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Gospod Bakovič, postopkovno. </font><br>
<br>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Spoštovani predsednik, glede na to, da smo dobili maloprej te amandmaje na mizo, že tako smo v neki stiski s časom, pa me zanima, ali sem pravilno razumel, ali bomo splošno razpravo imeli pri 1. členu in govorili o vseh amandmajih ali se bomo osredotočili na vsak amandma posebej, šli skozi, razpravljali o njih in glasovali. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Dogovor o tem smo sprejeli že na začetku. Šli bomo od člena do člena, tam, kjer so amandmaji, o ostalih bom vsakokrat sproti odprl razpravo skupaj. Je pa običaj zmeraj bil v parlamentu, da se pri 1. členu dopusti nekoliko širšo razpravo, tako da kdor želi bolj na splošno razpravljati, naj, prosim, to zdajle naredi. Za ostalo pa bomo šli po členih, kjer so amandmaji, o vmesnih členih bom vprašal, ali želi kdo razpravljati, če razprave ne bo, bomo šli po amandmajih. O amandmajih bomo odločali sproti, na koncu bomo odločali o besedilu v celoti, seveda skupaj s sprejetimi amandmaji. </font><br>
<font size="4">	Gospod Medved se je javil k besedi. </font><br>
<br>
<font size="4">	</font><b><font size="4">RUDI MEDVED (PS LMŠ): </font></b><font size="4">Hvala lepa, predsednik.	</font><br>
<font size="4">	Spoštovani minister, župana, kolegice in kolegi!</font><br>
<font size="4">	Ta zakon je začel parlamentarno pot skorajda idilično. Redkokateri zakon v Državnem zboru je naletel že takoj na začetku na tolikšno podporo kot ravno ta. Nekako so mu očitno bile zvezde naklonjene, čeprav je v preteklosti včasih kazalo tudi drugače. No, ampak ta idila je trajala do danes, do trenutka začetka te seje odbora, ki je nujna seja, tako nujna, pa vendar je koalicija same sebe zasula s temi amandmaji tako na počez, da se seja niti ni mogla začeti ob načrtovani uri. Človek dobi vtis, da koalicija niti sama ni vedela popolnoma dobro, kaj vlaga, tak je bil vtis. </font><br>
<font size="4">	</font><br>
<b><font size="4">9. TRAK: (DGA) – 15.20</font></b><br>
<br>
<b><font size="4">	</font></b><font size="4">(nadaljevanje) In zdaj se od vseh nas pričakuje, da bomo – pa gre za relativno zahtevno materijo -, od vseh nas se pričakuje, da bomo kar vse vedeli zdaj, ko smo dobili te amandmaje na mizo, in da bomo kar sproti o vsem tudi kvalificirano odločali. Pri čemer gre, glede na osnovno besedilo tega zakona, vendar pri teh amandmajih za korenit poseg, ne samo v ta predlog zakona, ampak tudi še v nekatere druge zakone. In tako kot sem bil silno vesel mnenja Zakonodajno-pravne službe na začetku, ko praktično na osnovno besedilo tega predloga zakona skorajda, lahko rečem skorajda ni imela pripomb, čeprav se je, ko smo mi ta zakon pisali in napisali, iz marsikaterih krogov usulo na nas ogenj in žveplo, kaj se gremo z omnibus zakonom, da to pa pač ne gre, da se to ne da in da bomo že videli, ko bo to dobila v roke Zakonodajno-pravna služba. Nič se ni zgodilo, Zakonodajno-pravna služba je osnovno besedilo kar zelo prizanesljivo prebrala in ocenila. Ampak, vidite, zdaj pa ni več tako, kajne, zdaj pa ni več tako. In človek dobi vtis, da je na vsak način treba tisto idilo, ko smo koalicija in opozicija enotni in podpiramo nekaj za dobro vse države, vseh občin v tej državi, da je treba to skaliti, skaliti na način, da pač dobimo te amandmaje na mizo, ne da bi se lahko kolikor toliko kvalificirano opredelili. Pri čemer pa zdaj izvemo, kar smo sicer slutili, da je pa pri teh amandmajih praktično vse narobe, pa ne vsebinsko, da se razumemo, večino teh rešitev – to mi bosta spoštovana župana, ki sta sodelovala v tem procesu, tudi potrdila -, večino teh rešitev smo imeli ves čas na mizi. Res je, da je osnovno besedilo predloga zakona bilo takšno, kot je, brez nekaterih teh rešitev tudi zaradi časovne stiske, ki smo jo imeli zaradi časovnice, ki jo je skupini, ki je pripravljala to zakonodajo, naložila Vlada. Tako smo vložili zakon brez nekaterih rešitev in jih prihranili za drugo fazo. Vi ste imeli potem, koalicija in Vlada, sedem mesecev časa, da bi se s tem zakonom lahko ukvarjali, in potem smo seveda zdaj zadnji trenutek vse skupaj dobili na mizo, ker se spet nenadoma izjemno mudi. Pa nič ne rečem, saj je treba biti operativen, ampak tudi mene zanima, kako se bomo rešili iz take godlje, ker za razliko od vladajoče koalicije in te Vlade nam je pa v opoziciji mar, kadar stroka, v tem primeru Zakonodajno-pravna služba, opozarja in jasno pove, da bomo počeli nekaj, kar je protizakonito. Nam je mar v opoziciji, smo pa videli v teh sedmih mesecih ali kolikor jih je minilo, da je koaliciji to silno malo mar, in zato je bilo v tem času sprejetih cel kup, cel kup rešitev, ki so v svoji osnovi protizakonite. Tako boste nas seveda zdaj nekako prisilili v situacijo, da morda kakšne od teh rešitev ne bomo podprli ali pa je ne moremo podpreti, in potem s prstom kazali, da smo proti občinam. Seveda, saj to je najlažje narediti, opozicija, evo, vidite, opozicija je zdaj pa proti, ker opozarjamo na ta pravni vidik, na pravni vidik sprejemanja nekega zakonskega besedila. In ne rečem, so rešitve, nekatere smo, kot rečeno, načeli, in zdaj ko kolega iz Nove Slovenije pravi, kako je Nova Slovenija uredila zavarovanje za gasilce, to smo, </font><br>
<br>
<b><font size="4">10. TRAK: (DAG) – 15.25</font></b><br>
<br>
<b><font size="4">	</font></b><font size="4">(nadaljevanje) to smo, roko na srce, no, če pa gremo zdaj že tako daleč, da se bomo trkali po prsih, kdo je kaj naredil, roko na srce, celo to kompletno rešitev je naredilo Ministrstvo za javno upravo v prejšnji sestavi v sodelovanju z Ministrstvom za obrambo. Državni sekretar na Ministrstvu za javno upravo se je približno eno leto ukvarjal s tem, da je potem prišlo do te rešitve, ki pa je zdaj pisno na mizi in seveda lahko rečemo, da je zdaj je pa to prinesla na mizo Nova Slovenija, ker je MORS pod njihovo jurisdikcijo. Ampak za zgodovino, kaj je bilo narejenega, kdo je kaj naredil, pa vendar mislim, da je treba malo higiene in povedati, da so bile kakšne stvari narejene tudi že prej. </font><br>
<font size="4">	Kar zadeva spremenjeni način financiranja oziroma sofinanciranja občinskih investicij. To je bil drugi takšen trd oreh, ki smo ga trli, tudi to vesta zelo dobro župana. In res je, da je včasih to uradniško miselnost in ta uradniški zid, ki se postavi na pot nekim rešitvam, skorajda nemogoče ne preskočiti ne podreti ne česa drugega početi z njim. Mi takrat seveda nismo obupali nad tem, ta rešitev je bila ves čas kot ena izmed poglavitnih nalog, ki smo si jih zastavili skupaj z občinami. Čas nas je prehitel. Mene zdaj veseli, seveda, da je do te poenostavitve prišlo. Veste, če bom včasih razpravljal tako, bom rekel bolj navijaško za kakšno rešitev, me morate razumeti, ker sem bil dolga leta direktor občinske uprave in približno vem, s čim smo se na občinskem nivoju ukvarjali in včasih marsikatero pikro rekli na račun državne uprave. Ampak to je dobra rešitev. Pogrešam pa pri tem, ker je ta rešitev zdaj pa nova, pri teh sredstvih za uravnoteženje razvitosti občin, tu iz te obrazložitve nič ne vemo, kaj pomeni zdaj to za občine. Ta obrazložitev je tako skopa, da ne moremo vedeti, kje so občine na boljšem, kje so na slabšem, ali je bila narejena kakšna simulacija. Torej, to je neka takšna rešitev, ki zdaj, če jo podpremo, jo bomo pač podprli na pamet oziroma na zaupanje, da župani vedo, kaj podpirajo. Je pa stvar verjetno vredna malo širše razprave. Pa tudi morali bi bili za kvalificirano odločanje opremljeni s kakšnimi podrobnejšimi podatki, s kakšno simulacijo, kakšno analizo, kaj to pomeni. </font><br>
<font size="4">	Imamo vprašanje tudi – ker je bilo pri iskanju rešitve za sofinanciranje v občinah z romskimi naselji oziroma z romskimi svetniki takrat v tistem obdobju kar nekaj nesporazumov med samimi župani, zato te rešitve kar dolgo ni bilo mogoče sprejeti. Ampak tudi zdaj mi ne vemo, kaj pomeni, da bodo poleg občin z romskimi svetniki teh sredstev deležne tudi občine, ki imajo evidentirana romska naselja. To ne vemo, kaj pomeni. Zdaj lahko gremo zelo v podrobnosti, pa vam bom na koncu rekel, da so tudi Trbovlje upravičene do teh sredstev, če govorimo o romskih naseljih. Kaj pomeni evidentirano romsko naselje, se mi zdi tako ohlapno, da je to težko na ta način podpreti. Osnovna dikcija občine z romskimi svetniki je čista, jasna in po tej plati nesporna. </font><br>
<br>
<b><font size="4">11. TRAK: (DAG) – 15.30</font></b><br>
<br>
<b><font size="4">	</font></b><font size="4">(nadaljevanje) Torej, v tem trenutku vam lahko rečem, da niti ne vemo, kaj naj, vsaj v Poslanski skupini Liste Marjana Šarca, naredimo v zvezi s temi amandmaji in smo v zagatnem položaju, da smo bili tvorci tega zakona, ki bi ga seveda absolutno morali podpirati ves čas, in tudi smo ga in ga še, pa smo zdaj ujetniki tega, da bomo podpirali nekaj, kar je evidentno protizakonito. To pa je tisto hitenje, nekaj časa nič, potem pa kar čez noč, ker bi se te rešitve seveda v naslednji fazi mirno lahko spravile skozi zakon, ampak bi se ga pač moralo na novo odpreti in potem bi bila stvar čista. In to hitenje preko vseh meja na račun zakonitosti, tega pa res ne podpiramo. In kot rečeno, praktično tudi v teh dopolnitvah ni rešitve, ki je v Listi Marjana Šarca po vsebinski plati ne podpiramo, niti praktično skorajda nobene. Se bomo pa seveda morali pogovoriti in posvetovati, kako bomo ravnali pri podpori ali ne podpori amandmajem, žal. To ni naša krivda, to je spet na strani koalicije in te Vlade. Kljub prisegi ministrov, da bodo spoštovali ustavni ni pravni red, se nam vselej znova dogaja, da tega ne počnejo. Bomo v nadaljevanju pri razpravah o posameznih amandmajih še pojasnili svoja stališča. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Besedo ima gospod Möderndorfer, za njim gospod Rajić in potem gospod Verbič. </font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Hvala lepa.</font><br>
<font size="4">	Takoj na začetku bi rad poudaril predvsem s tistega vidika, ker je bil tak naval in navdušenje s strani kolega iz Nove Slovenije, češ, kakor da pravzaprav zdaj pa se tam vse dogaja. Da bo jasno takoj na začetku, z nami sta dva župana, ki vsak v svojem krogu predstavljata tudi določeno interesno skupino, lokalne skupnosti, in verjamem, da če kdo, potem zagotovo si onadva to najbolj želita, seveda v imenu vseh županov na lokalnem nivoju, zato da se te stvari spremenijo. Kolega, jaz vam danes povem, bil sem šest let podžupan, mi bi lahko deset let nazaj samo sanjali kaj takšnega, da bi se zgodilo to pod Janševo Vlado. Samo sanjali bi lahko o tem. Zakaj to pripovedujem? Zaradi tega, ker sem zadovoljen, da se je to zgodilo pod Janševo Vlado, ker je Janša običajno jemal, ne dajal. Zato ne tu hvalospevov peti. Ampak, veste, vedno je problem v podrobnostih. Če hočeš nekaj narediti, potem to naredi zakonito. Ampak kot smo danes slišali Zakonodajno-pravno službo, to ni tako. Še več, ko sem vprašal predsedujočega, kaj bomo naredili in o čem bomo razpravljali, da bi bilo dobro razčistiti na samem začetku, mi je odgovoril zelo preprosto – šli bomo od člena do člena in tisto, kar bo sprejeto, se bomo opredelili, izglasovali in to je to. Kar pomeni, izglasovali bomo nezakonito. Ne bom razpravljal o vsebini, ker se strinjam, da vse, kar je iz vsebinskega stališča, gre podpreti. Jaz sem vedno vesel in zadovoljen, kadar gre iz državnega proračuna kaj na lokalni nivo, ker ponavadi so šle samo naloge, denar pa ni sledil temu; največkrat je to bilo tako. In zato pozdravljam ta korak. In tudi pozdravljam, da se je Vlada odločila, da bo ta korak naredila. Ampak zdaj je pa treba brati tudi tisto drugo stvar, veste, kolega, to je Državni zbor, zakonodajno telo in zakonodaja se mora sprejemati zakonito. Kar pa pomeni, ne, dajmo sprejeti, potem pa, če se bo kdo pritožil, se bo, če se pa ne bo, pa ne bo, pa bo vse v redu. In ne si misliti, </font><br>
<br>
<b><font size="4">12. TRAK: (DAG) – 15.35</font></b><br>
<br>
<b><font size="4">	</font></b><font size="4">(nadaljevanje) tudi dobivam odgovore, kot so: »Pa saj smo takšne omnibuse že sprejemali, po istem načinu, pa je bilo vse okej.« Če delaš nekaj narobe, to ne pomeni, da lahko potem tudi ponavljaš narobe. Jaz sem že stokrat povedal v Državnem zboru, da sem vedno bil proti tem velikim zloveščim, ki jim tako lepo rečemo omnibusom, kjer zapleteš več zakonov naenkrat. Veste, kdo jih je do zdaj vedno spravil skozi – vedno samo Vlada Janeza Janše, vedno, največkrat oziroma v glavnem samo ta Vlada. Zakaj? Zaradi tega, ker je tam najbolj megleno, ker najhitreje spraviš skozi. In to ni dobro. Zdaj pa greva po vrsti. Zakonodajno-pravna služba je povedala – ne vem, ali ste poslušali zelo natančno -, pravi naslednje – in zato bom potem prosil, predsednik, da se Zakonodajno-pravna služba, ko bo imela čas, prebije skozi vse amandmaje, ki smo jih dobili, še opredeli do amandmajev, ker jaz tega še nisem slišal, kakšna je opredelitev ZPS. Čisto konkretno, 1. člen, pravi Zakonodajno-pravna služba: »Ta člen navaja zakone, ki jih je predlog zakona spreminja in dopolnjuje. Pri tem pa manjka navedba nekaj sprememb teh zakonov, kar je pripisati dejstvu, da je bil predlog zakona vložen v zakonodajni postopek.« Če pogledamo amandma, bomo videli, da v njem naštevajo tiste zakone, ki jih ni notri, ampak novelacije pa ne. Zato mene zanima, Zakonodajno-pravna služba naj pove, ali ustreza ta prvi amandma ali ne. Jaz nič drugega ne rabim, zato imamo Zakonodajno-pravno službo. Če mene vprašate, saj jaz vem, v čem je problem, problem je, ali bomo zdaj to, kar se je dodalo, zdaj izpade iz tega paketa in bi potem morali za te tri zakone še enkrat peljati cel nov postopek. Jaz vem, da je to grozno slišati, ampak nekdo je v tem postopku zalomil zgodbo. Ali pa napišite amandma tako, da bo reševal to situacijo. Saj ni nobenega problema, samo naredimo to, lepo vas prosim, zakonito, ne kar na hojladri, pa govoriti, važna so dejanja, važna so dejanja. Lepo te prosim, kolega, samo zakonito velja, nič drugega. Zaradi tega, ker če bomo to začeli delati, da bomo dopuščali in gledali skozi prste, da je važno, da je zakonito, potem bomo na koncu dobili slej ko prej bumerang, ko se bo prvi, ki mu to ne bo ustrezalo, pritožil in bo spodnašal postopek in bo zadeva padla. Kdo bo takrat največji bik ali osel? Kdo? Lokalne skupnosti? Ne. Vlada? Ne. Mi, Državni zbor, ker je to dopustil! Ker je pritiskal, samo zato, da se bodo videla dejanja! In jaz ne želim biti podpisan pod nezakonite zadeve. Želim biti pa podpisan pod dobre zadeve, ki so tudi zakonite, zelo preprosto. In to je tista stvar, ki se mora danes tu urediti. Saj ZUJF je bil na isti način sprejet – nezakonito. In je Ustavno sodišče metalo člene enega za drugim, ko so se pritoževali. Zaradi spomina, še tisti, ki so ga sprejemali, sploh niso vedeli, kaj noter piše. Tule je samo nekaj poslancev, vidim, prisotnih, ki so bili v času sprejemanja ZUJF, kako se je to delalo – vse na hitro, ponoči, če se je le dalo, pa zato, ker bomo rešili situacijo, in pod krizo, takrat se je govorilo o krizi. Saj danes imamo spet krizo. Jaz želim, da dobijo lokalne skupnosti denar, in kar je najbolj pomembno, da se razbremeni občine, zato da bodo lažje delale. Ampak lepo vas prosim, imate večino in lahko nezakonito stvar tudi sami izglasujete. Toda, ali je to treba? Jutri, ko ne boste več v koaliciji, boste isto kričali na to stran. Vendar mi ne bomo predlagali omnibusov, vsaj upam, da ne, bomo šli po drugi poti. </font><br>
<font size="4">	Tako jaz predlagam, zato da se reši situacijo v dobrobit tega, kar hočemo vsi skupaj narediti – jaz sem za to, jaz sem pripravljen podpreti amandmaje, ampak prosim, da se Zakonodajno-pravna služba opredeli do vloženih amandmajev, ker se je opredelila samo do obstoječega predloga, ki smo ga dobili na mizo, kar je bilo že</font><br>
<br>
<b><font size="4">13. TRAK: (DAG) – 15.40</font></b><br>
<br>
<b><font size="4">	</font></b><font size="4">(nadaljevanje) spisano. Saj Zakonodajno-pravna služba se sploh ni mogla opredeliti, saj amandmajev sploh ni videla oziroma jih je videla takrat kot mi vsi skupaj. Tako, ko bomo to imeli, potem bomo tudi bistveno lažje, pa mogoče zelo hitro spravili skozi. Hvaliti se, kdo je kaj naredil, glejte, to mene sploh na koncu ne zanima. Ali mislite, da si ljudje potem to zapomnijo, dajte ga lomit, no. Veste, koliko zakonov sem že vložil, vprašajte ljudi, za enega ne vejo, katerega sem vložil. Za enega ne vejo. To je brez zveze. Mene zanima rezultat, izplen, ali bo to šlo skozi na ta način. In to je bistvo cele zgodbe, nič drugega. Ne želim komplicirati, ne želim zaostrovati cele zadeve, daleč od tega, zato niti vsebinsko ne mislim razpravljati, ali je prav zaradi mrliško-ogledne službe, ali je prav zaradi gasilcev, kje pa, sploh ne! Mene samo zanima, kako bomo rešili vsaj ta 1. člen. Samo to. Dajmo rešiti, saj se da, treba se je samo potruditi. Je možno sejo prekiniti, je možno usesti se, doreči, zato da najdemo skupni jezik – možno, vse je možno, vse danes lahko naredimo. In bo še prišlo na terminski plan, zato da lahko potem skupaj celoten zakon obravnavamo. Saj ne gre za apriori nagajanje, zato ker smo opozicija, pa je treba zdaj koaliciji nagajati. Kje pa, sploh ne! Z veseljem podprem to, podpišem, da bom podprl, če bo zakonito. To je pa pogoj, to je pa minimum od minimuma. Kako naj od ljudi zahtevamo, da naj nekaj zakonito delajo, če pa sami nezakonite zakone sprejemamo. Je pa to seveda naredila – saj, bodimo realni in človeški, ja, saj je logično, takrat, ko pride zakon v Državni zbor, ko se začne obravnavati, jaz točno vem, kaj se je dogajalo – telefoni so brneli, vsak je hotel opozoriti še na to malenkost, še na ono, dajmo še to… Saj to je človeško, saj se to vedno dela, pri vsakem zakonu je nekaj podobnega. In potem seveda norijo na Vladi, tisti, ki pripravljajo, norijo tisti, ki zraven sodelujejo. Vendar potem, veste, morate razumeti, ta norišnica gre potem kot začaran krog v nadaljevanju še naprej. </font><br>
<font size="4">	Predsednik, če se strinjaš, jaz bi prosil – ali pa dajmo še nekaj časa Zakonodajno-pravni službi, da pogleda, samo da pove, ali je v skladu ali ni. In konec, zadeva je zaključena, pa bomo kar hitri, če drugega, zato da se bo vedelo, kaj sploh sprejemamo, ali sprejemamo zakonito ali ne. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. </font><br>
<font size="4">	Replika, izvolite. </font><br>
<br>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Hvala, gospod predsedujoči. </font><br>
<font size="4">	Se opravičujem, ampak sem že prej dvignil roko za repliko pri gospodu Rudiju Medvedu. Pa zdaj samo sprašujem, ali lahko repliciram obema ali samo zadnjemu sogovorniku. Hvala.</font><br>
<font size="4">	Glejte, jaz bi samo… Kolega Rudi Medved, res sem vas pohvalil, vaše delo je bilo neizmerno in tudi upam, da bo to šlo skozi. Me pa zanima, no, omenili ste me, da sem se pohvalil s financiranjem gasilcev. Jaz sem osnovno besedilo, ki je bilo povzeto tudi po vas, prevzel, ampak tam ni bilo nobenih členov. Zato imam čisto eno tako preprosto vprašanje – zakaj ni bilo vloženo že v osnovno besedilo in zakaj smo mi morali dodati še amandmaje.</font><br>
<font size="4">	Kar se tiče gospoda kolega Janija. Jaz vas imam zelo rad, imate tak zelo prijeten glas. In ste me tolikokrat danes citirali, v dobrem in slabem. Bili ste sodnik, porota in javnost, vse v enem. Zaradi tega malček to vaše zakonito, nezakonito, vi vse veste, vse znate. Bom tako rekel - no, samo replika -, glejte, jaz imam pravico govoriti, vi tudi. Kar se pa tiče vaših vloženih zakonov, verjetno niste pravilnih zakonov vlagali, če  ljudje ne znajo tega ceniti. </font><br>
<font size="4">	Samo toliko. Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. Jaz bi samo prosil, da se pri replikah omejimo na tisto, kar je dejansko vsebina replike, vprašanja to pač niso. To velja seveda za vse.</font><br>
<font size="4">	Naslednji, ki se je prijavil, je bil gospod Rajić. Potem bo gospod Verbič. Prijavila pa sta se še gospa Muršič in gospod Černigoj. Gospod Rajić, izvolite, vi ste zdaj na vrsti. / oglašanje v ozadju/ Rajh, pardon, se opravičujem. </font><br>
<br>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Se nismo razumeli.</font><br>
<font size="4">	Poglejte, v Poslanski skupini SAB smo zagotovo prvi, ki ščitimo </font><br>
<font size="4">	</font><br>
<b><font size="4">14. TRAK: (DAG) – 15.45</font></b><br>
<br>
<b><font size="4">	</font></b><font size="4">(nadaljevanje) interese občin. Je pa tu kar naenkrat nekaj amandmajev, osemnajst ali koliko je členov, ki jih nismo niti mogli prav pregledati. In jaz kot Mariborčan sploh ne vem, kakšne vplive imajo ti amandmaji na proračun občin. Za mene bi bilo normalno, da bi imeli, ker imamo 212 občin - jaz takemu številu nisem nikoli bil naklonjen, ker menim, da je to dokazano razvojna katastrofa za Slovenijo -, da bi imeli pri vsakem členu napisano za vsako občino finančne posledice. Tako se pripravljajo gradiva. Mi tega danes nimamo, kar tu smo se znašli s tem gradivom in jaz ne vem, kakšne so posledice. Jaz tudi ne vem, ali so vsi župani, glede na to, da smo mi zdaj pred petnajstimi minutami s tem gradivom komaj imeli možnost seznaniti se, ali so župani s tem seznanjeni, ali so se strinjali. In kakšne posledice ima, ali bodo občine dobile vse več ali vse manj. Na nas se je župan Mestne občine Maribor obrnil in povedal, da je Mestna občina Maribor šele na 208. mestu po primernosti financiranja glede na zakonsko predpisane naloge. Mene kot poslanca zanima, ali se ji bo zaradi teh amandmajev, ki jih zdaj sprejemamo in obravnavamo, ta položaj popravil. Meni se ne zdi primerno, da so neke občine bolj primerno financirane, druge manj. Če imamo žakelj, vrečo, potem moramo poskrbeti, da iz tega žaklja vsi dobijo enako oziroma primerno, da so vsi enako siti oziroma vsi enako lačni. In iz tega gradiva, ki je tu danes priloženo, mi tega ne vidimo. Jaz iz tega gradiva ne morem razbrati, koliko bo katera občina po posamezni poziciji več dobila. In ko se to prilaga, bi bilo normalno, da so take stvari jasno predočene. V stranki SAB smo včeraj z našimi opozicijskimi kolegi v zakonodajni postopek - poskušali prepričati koalicijo, da podpre brezplačne prevoze v mestnem potniškem prometu za 3,8 milijona evrov. In kaj smo dobili od ministrstva – podobno skrpucalo, dokument s pavšalnimi navedbami o nekaterih stroških, torej na neargumentiran način. In danes enako. Včeraj koalicija ni hotela podpreti spremembe zakona, ki bi omogočil v občinah, kjer se izvaja mestni potniški promet, brezplačne vozovnice za upokojence, starejše od 65 let, vojne veterane in invalide. In govorimo o 3,8 milijona evrov. Danes pa z lahkoto sprejemamo ali pa obravnavamo zakonski sveženj sprememb, ki vpliva na državni proračun s 70 milijoni evrov. Jaz proti temu seveda nimam čisto nič, ampak nimamo specificirano, koliko katera občina dobi. Na mene se župan Mestne občine Maribor s tem ni obrnil. Prav tako na nobenega od poslancev, ker smo to dobili šele danes vsi v obravnavo; in tu govorim tudi o koalicijskih poslancih. Ali pa obstajajo, bom rekel, prvorazredni in drugorazredni, eni dobijo gradivo, drugi pa ne. Oprostite, tako se tega ne moremo iti – da ne vemo, kaj kateri člen pomeni za katero občino. Zdaj, ali se bomo vsi tu zavzemali za mir, za demokracijo, za človekove pravice - mi tu sprejemamo zakone, ki imajo posledice. In mi moramo vedeti, vsaj jaz, da bodo vsi na podlagi tega zakona ustrezno obravnavani. Poglejte, tule je ena formula zapisana pod 15.a člen: »Sredstva za uravnoteženo razvitost občin.« Pojma nimam! Formula v dveh vrsticah. </font><br>
<br>
<b><font size="4">15. TRAK: (DAG) – 15.50</font></b><br>
<br>
<b><font size="4">	</font></b><font size="4">(nadaljevanje) Zakaj ni priložen seznam za 212 občin, kaj ta formula za vsako občino pomeni. Oprostite! Tule je napisana sprememba in jaz ne vem, kaj ta formula v dveh vrsticah čez celo stran za vsako občino pomeni. In danes nekdo od mene pričakuje, da bom o tem odločal. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. Če bo še kakšen kratek stik glede imen, veste, na tri metre komunicirati, povzroča nekaj težav, pa se kakšna napaka prikrade. </font><br>
<font size="4">	Besedo ima zdaj gospod Verbič, za njim gospa Muršič. </font><br>
<br>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa za besedo, predsednik.</font><br>
<font size="4">	Prav lep pozdrav obema županoma, ki predstavljata reprezentativno združenje, kot tudi poslankam in poslancem ter ministru z ekipo! </font><br>
<font size="4">	Moj običaj ni, da polemiziram s spoštovanimi kolegicami in kolegi, ampak preprosto sem se javil k besedi zaradi tega, ker poslanca s strani opozicije, nekako si upam kar takoj uvodoma reči, glejte, to je tista klasična politična retorika, s katero se zavaja tako prisotne kot javnost. Pa bom kar konkreten. Tisti, ki smo bili od začetka prisotni in smo pozorno poslušali tako vabljene, se pravi, kot že omenjeno, oba predstavnika reprezentativnega združenja občin, kot tudi spoštovano predstavnico Zakonodajno-pravne službe, sam dopuščam možnost, da sem preslišal, ampak vsaj kar se tiče, če konkretiziram, predstavitev obrazložitve Zakonodajno-pravne službe Državnega zbora, besede nisem slišal, da je nekaj protizakonito. Zdaj, če se pač opozicijski poslanci odločijo, da razumejo neko stališče ZPS, govorim z besedami, ki so bile izražene, dobro, tudi to dopuščam, ampak ne tako sveto nas prepričevati, da so določene zadeve protizakonite. Kaj sem slišal v uvodni predstavitvi predstavnice Zakonodajno-pravne službe. Zelo jasno in tudi strokovno je predstavila njihovo stališče, ampak je uporabljala besedi »nedorečenost« in »nejasnost«. Nobenih besed ni bilo »protizakonito«. Res pa je, da se je dotaknila, kar se tiče amandmajev, dveh področij, in sicer varstvo pred požarom ter Stanovanjski zakon, ko je v svoji obrazložitvi nekako navedla, da ni skladno z ustavo. Spoštovanja vredno stališče, vendar kot poslanec si dovolim v zvezi s tem – pa nikakor nočem nasprotovati njihovemu strokovnemu mnenju -, reči naslednje. Sem pač trdno na stališču, kdo lahko meritorno trdi, da neka zadeva ni skladna z ustavo – Ustavno sodišče. Prav je, da se po strokovni plati lahko opozori, nimam tu nobenih težav, tudi kar se tiče spoštovanih kolegov iz opozicije, če to delajo v svoji politični retoriki, vendar je realnost v tem, da neustavnost z gotovostjo lahko ugotovi in trdi zgolj in samo Ustavno sodišče Republike Slovenije. Kakorkoli se sliši, sem si dovolil to povedati zaradi tega, ker moja pretekla praksa kot člana tega spoštovanega Državnega zbora je, da se je že zgodilo v dveh primerih, pa ne bom navajal, v katerih primerih, ko sem v preteklosti tudi nasprotoval, ko je bilo izrečeno protiustavno. In k sreči se je zgodilo, da so deležniki sprožili ustavni postopek, ustavno presojo. In žal se je zgodilo, da sem takrat v svojem stališču med redkimi imel prav. Zaradi tega sem mogoče malce bolj občutljiv na te tako imenovane definicije ali potrditve. Ampak ne želim okrog tega več. Predvsem bi prosil samo, da v nadaljnjih razpravah tisti, ki nekako govori o protizakonitem ali se na nekaj sklicuje, potem pač bodimo dosledni. </font><br>
<br>
<b><font size="4">16. TRAK: (DAG) – 15.55</font></b><br>
<br>
<b><font size="4">	</font></b><font size="4">(nadaljevanje) Kar se tiče samega zakona, spoštovani predsednik, kot rečeno, ta splošni del, pa bom res zelo kratek. Jaz mislim, da že sam naslov zakona pove, komu je namenjen – razbremenitvi občin. Res je, da je v dosedanji razpravi bilo dobrohotno povedano s strani nekaterih, da resnično se pozdravlja. Končno, da je od leta 2018, ne glede, katera Vlada je na tem intenzivno delala, prišlo do dogovora vseh treh reprezentativnih združenj. In kot rečeno, čeprav sta prisotna danes samo dva, dejstvo je, da ta dva predstavljata preko 180 občin v Republiki Sloveniji. Če ni to dovolj za nas, poslance, da je treba na teh področjih, kjer se lokalne skupnosti srečujejo s težavami, predvsem v smeri poenostavitev postopkov, hkrati pa, preprosto povedano, tudi nas, poslancev, so usta velikokrat polna besed, ko vsi želimo tako imenovano odpravo administrativnih ovir. In ravno s takim zakonom se vidi, ali poslanci ne glede na politično pripadnost resnično želimo s svojim doprinosom, kar se tiče podpora zakona ali amandmajev, nekako iti naproti tako imenovani lokalni skupnosti. </font><br>
<font size="4">	Naj zaključim. Ne bom se o konkretnih primerih opredeljeval, ker sem sam zelo na stališču, da je res zadnji čas, da se s takimi konkretnimi zadevami naredi bistveni premik. Preprosto kot poslanec ne morem mimo naslednjega dejstva: če imaš tako imenovano reprezentativno združenje občin skupaj z Vlado nek dogovor, ki gre v dobrobit občanom, potem zelo težko sprejemam kakršnekoli interpretacije, da iz takega ali drugačnega razloga, sploh kar se tiče morebiti tudi kakšnega amandmaja, je pa tisti razlog, da zakona ne podpremo. Seveda, vsak sledi svoji politični opciji in osebnemu prepričanju, jaz s tem nimam nobenega problema. Zaključim pa s tem, končno smo prišli do nekega resnično dobrega zakona za lokalno skupnost. Seveda ga podpiram in podpiram tudi koalicijske amandmaje. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Replika, gospod Medved.</font><br>
<br>
<font size="4">	</font><b><font size="4">RUDI MEDVED (PS LMŠ): </font></b><font size="4">Hvala lepa.</font><br>
<font size="4">	Rad bi se samo kratko odzval na razpravo spoštovanega kolega. Seveda, zdaj se dogaja ravno tisto, kar sem na začetku rekel, da če bomo ob navedbah Zakonodajno-pravne službe kakorkoli podvomili v rešitve, ki so na mizi - govorim o amandmajih, ne o osnovnem besedilu tega zakona -, da se nam bo takoj in nemudoma želelo podtakniti politično motiviranost. Takoj, ko ne ploskamo, ampak izrečemo samo majhno skepso, smo že proti. Na koncu je seveda zvenelo, da smo proti občinam, da smo proti blaginji občin. Meni tega ne moreš, kolega, očitati, ker sem v bistvu dal iniciativo za ta zakon in sodeloval pri tem, tako bi bilo to smešno. Če smo pa opozorili na to, da imamo dvom, ker ima dvom tudi stroka – jaz nisem govoril o neustavnosti, absolutno ne, o dvomih pa -, pa to pač javno izrazimo. In to še ne pomeni, da smo zdaj zato, ker smo v opoziciji, pa kar apriori proti vsemu, saj bi bili proti lastnemu zakonu pravzaprav, kajne, ker ta zakon ubira neko pot, kakršna je pri nas redka, da je prejšnja Vlada, prejšnja koalicija, ki je zdaj v opoziciji, pripravila nek zakon, ki ga je posvojila sedanja Vlada, na koncu pa ga vsi skupaj podpiramo, kar je pravzaprav edinstveno in mislim, da za slovenski politični prostor zelo hvalevredno.</font><br>
<br>
<b><font size="4">17. TRAK: (DAG) – 16.00</font></b><br>
<br>
<b><font size="4">	</font></b><font size="4">(nadaljevanje) Zadeve, na katere smo opozorili, pa pač bomo opozarjali in naj se nam ne podtika politične motiviranosti zaradi tega. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Gospod Möderndorfer, ste hoteli repliko? Izvolite.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Po tej razpravi pravzaprav ne rabimo Zakonodajno-pravne službe, ker je samo Ustavno sodišče nad zakonom in samo Ustavno sodišče lahko reče, kaj je ustavno, pa kaj ni ustavno. Strinjam se s kolegom, ko je rekel, da je marsikje že kdo rekel, da je neustavno, pa je bila ustavna presoja, pa je zadeva šla skozi. Ampak tudi marsikje je bila tudi trditev, da je neustavno, pa se je kasneje tudi izkazalo, da je neustavno. Tako, če že primerjamo dve plati, je treba povedati obe strani. Lahko naštejem niz zakonov, ki so padli, in zakoni, kjer sem, recimo sodeloval, pa so padli. Ampak, veste, to me spominja na gospoda Viranta, ko je bil še predsednik Državnega zbora, pa je enkrat izrekel naslednji stavek: »Saj ni važno, ali je ustavno ali ni ustavno, dajmo to sprejeti, bo že Ustavno sodišče na koncu odločilo.« Česa bolj groznega nisem mogel slišati. Zato imamo Zakonodajno-pravno službo, da nas opozori. In danes je opozorila na stvari. In jaz sem danes zelo jasno povedal – takoj sprejmem in podprem ta zakon, ker sem za, samo Zakonodajno-pravni službi dajmo možnost, da se opredeli do teh amandmajev. Če bo rekla, da je vse okej, jaz sem za, če bo rekla, da ni okej, še dopuščam celo možnost, da popravimo z novim amandmajem, ki ga lahko še vlagamo do konca odbora, zato da rešimo zakon. Saj ni nobenega problema. Vendar ne mi pa govoriti, da ne rabimo Zakonodajno-pravne službe, ker to je z drugimi besedami bilo povedano. / oglašanje v ozadju/ Ja, ni bilo izrečeno, je bilo pa povedano, kajne, da je samo Ustavno sodišče tisto, ki lahko pove, kaj je ustavno in kaj ne. In če kdo, se moramo mi držati tega pravila, da to spoštujemo. Zakonodajno-pravno službo sem zelo jasno slišal, kaj je povedala, da ni v skladu s postopkom, z našim Poslovnikom Državnega zbora, kako se pelje zakonodajni postopek tega zakona. Hvala bogu, imamo magnetograme, tega si nisem jaz izmislil. Poslovnik Državnega zbora je pa mala ustava, za božjo voljo. In nič slabega nisem mislil…</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Držati se moramo časovnih omejitev in tri minute za repliko / govorita oba hkrati/ so minile… </font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">In še enkrat ponavljam, sem bil napačno razumljen…</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">… gospod Möderndorfer. </font><br>
<br>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Zaključujem. Bil sem napačno razumljen, ampak moja želja je, da se zadeva uredi in popravi. Zato še enkrat prosim, dajmo možnost Zakonodajno-pravni službi, da se opredeli do amandmajev. Samo to, nič drugega.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	K besedi se je javil gospod minister.</font><br>
<br>
<font size="4">	</font><b><font size="4">BOŠTJAN KORITNIK: </font></b><font size="4">Hvala, predsedujoči.</font><br>
<font size="4">	Sam bi želel izpostaviti samo nekaj dejstev, da bo morda razprava bolj tekoča tudi v naslednjih urah. Torej, dva zakona sta blokirala začetek postopka za ta zakon. To je edini razlog, da ta zakon ni prej prišel pred vsa, poslance, to sta ZPIZ-2H in Zakon o zdravstvenem varstvu in zdravstvenem zavarovanju. Torej, ker se posega s tem zakonom tudi v ta dva, je bilo treba najprej počakati na konec tistega postopka. </font><br>
<font size="4">	Zakaj nujna seja. Nujna seja je zato, da bo to, kar je vsebinsko dobrega, kar vsi poudarjate, da je vsebinsko dobrega, začelo veljati 1. 1. 2021, torej hitimo zaradi občin. </font><br>
<font size="4">	Slišal sem spoštovanega poslanca Möderndorferja, da je nekdo v postopku zamočil. Dejstvo je, da če bi te rešitve, za katere je pa cenjeni predhodnik Medved dejal, da so bile že vse pripravljene, če so bile vse pripravljene, bi pričakoval, da so v osnovnem zakonu, in potem mi teh administrativnih težav ne bi imeli. Je pa dejstvo, da tudi te rešitve v amandmajih niso bile pripravljene na hitro, s tem smo se ukvarjali pol leta; to zelo dobro vedo predstavniki občin, ki so danes tukaj. Torej, pol leta smo iskali ustrezne rešitve in žal mi je, če so bile vse že pripravljene, da jih nismo preprosto prevzeli, ker kot sem dokazal pri tem zakonu in tudi pri Zakonu o referendumu in ljudski iniciativi, </font><br>
<br>
<b><font size="4">18. TRAK: (DAG) – 16.05</font></b><br>
<br>
<b><font size="4">	</font></b><font size="4">(nadaljevanje) če je kaj dobrega, jaz ne spreminjam samo zaradi sprememb. Tisto, kar je dobro – in vsakič sem poudaril, da je dobro, osnova je dobra -, smo pa, kot rečeno, našli še mnogo drugih stvari, ki jih je treba popraviti, predvsem tudi administrativne ovire. Maloprej je bil kot zelo zapleten člen naveden ta 15.a člen. Naj poudarim, ta ista formula, torej ta formula je identična tisti formuli, ki že zdaj obstaja in velja, torej v 23. členu. Edina razlika je ta, da se prestavlja in da administrativne težave odpravljamo. Zdaj ne gre več za investicijska sredstva, posojilo, to je primerna poraba občin, 6 %, to občine prejmejo. Nek drug očitek je bil, da občine s tem niso seznanjene. Glede na to, da je formula ista, ne da niso seznanjene, še več, pred sabo imam dopis, 9. januar 2020, s strani Ministrstva za gospodarski razvoj in tehnologijo, ko so bile občine obveščene o tem, kolikšen je ta znesek 6 % primerne porabe, sicer za namen možnosti zadolževanja, ampak to obvestilo imajo. Zdaj lahko tudi povem, recimo za Kočevje pride približno 1,5 milijona evrov, Maribor približno 1,1 milijona evrov, seveda zaradi višje povprečnine so ti zneski nekoliko višji. In junija so bile vse občine obveščene o tem, kolikšen je ta znesek. Tako očitek, da občine ne vedo, koliko jim bo to prineslo, absolutno ne drži. Dejstvo pa je, da imajo različne občine različno število družinskih pomočnikov pa različna sredstva za ta namen in različno število upravičenih zavarovanj, ki bi jih sedaj krili. </font><br>
<font size="4">	Tako tisto, kar je ključno, hitimo zaradi županj in županov, zaradi občank in občanov. Mi bi prej ta postopek izpeljali, če ne bi čakali na dva zakona. Hkrati pa nisem želel posegati v zakonodajni postopek za zakon, ki ga je v osnovnem besedilu povsem ustrezno pripravil prejšnji minister. Ravno zato. Če bi to naredil, bi pa tu poslušal očitke, kako sem v to posegel na napačen način. </font><br>
<font size="4">	Kar se tiče amandmajev in tega, da je to sicer omnibus zakon, pa ni prvi, ampak ni zakonito. Jaz se potem sprašujem, ali novele bi pa lahko vpeljevale odpiranje novih zakonov, ker na koncu bi to morali narediti, če bi hoteli rešiti to vprašanje in to težavo, za katero se vsi strinjamo, da je glede gasilcev. Pač, Zakon o gasilstvu se zdaj odpira oziroma popravlja, spreminja ustrezneje za občine s tem amandmajem. Ja, potem bi se pa z novelo. Jaz verjamem, da bomo na koncu izhajali iz tega, da so bile rešitve usklajene z deležniki, da se mudi zaradi zunanjih razlogov, torej zaradi tega, ker želimo nekaj dobrega doseči.		Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Besedo ima gospa Muršič, za njo gospod Černigoj.</font><br>
<br>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa, predsednik, za besedo.</font><br>
<font size="4">	Spoštovani minister, spoštovana župana, kolegice in kolegi!</font><br>
<font size="4">	Danes, ko poslušam tole razpravo, pa tudi vložitev vseh teh amandmajev, ki smo jih prejeli, moram reči, da sem malce razočarana. Ampak da ne bo napačno razumljeno, da sem razočarana zaradi tega, ker ne bi tega podpirala. Absolutno, zakon podpiram. Osnova je absolutna bila dobra, kar smo dokazali tudi na zadnji seji Državnega zbora v prvi obravnavi, ko je zakon dobil 79 glasov poslank in poslancev podpore, zgolj dva sta bila proti. To pomeni, da vsi, večina, ki nas sedi v tej dvorani, zakon podpiramo. Res pa je, da je bil zakon vložen v decembru 2019, danes smo november 2020. Minister je pravkar tudi povedal, zakaj je prišlo do tako dolgega zamika. Ampak tu se strinjam z županom, ki je omenil hitrost sprejemanja zakonodaje. Ja, in tu imamo velike, velike težave. Če bi imeli iskren namen in iskreno željo, da se ta Zakon o finančni razbremenitvi občin sprejme čim prej, bi se tudi prejšnja dva zakona spravila čim prej v proceduro, bi se zaključila in bi lahko že bili daleč naprej. Ampak tako ni bilo. Enajst mesecev je, danes se mudi. Danes začnemo sejo</font><br>
<br>
<b><font size="4">19. TRAK: (DAG) – 16.10</font></b><br>
<br>
<b><font size="4">	</font></b><font size="4">(nadaljevanje) 40 minut kasneje, kot je predvidena nujna seja. Tudi s tem se strinjam, okej, v redu, ampak ko dobim amandmaje na mizo in ko jih hočem pregledati, ne morem. Sploh ne morem govoriti o njih, ker jih enostavno ne utegnem pogledati, če želim slediti razpravi. In ne morem konstruktivno razpravljati z vami. O osnovnem predlogu pa absolutno lahko govorim, ampak o tem sem že govorila v prvi obravnavi in se mi zdi malce nenavadno, da bi se ničkolikokrat ponavljala. Ta seja je bila predvidena po terminskem planu Državnega zbora 2. 12., še vedno bi bili v rokih, še vedno bi bil zakon sprejet, še vedno bi lahko bil zakon v veljavi s 1. 1. 2021. Imeli bi dovolj časa, da bi pregledali te amandmaje, tudi s strani Zakonodajno-pravne službe, ki je danes potisnjena v nek zelo nezavidljiv položaj. Vse te amandmaje pogledati, jih uskladiti. Nekateri amandmaji so sicer bili napovedani že na sami seji Državnega zbora, ja, in tudi bili so povsem utemeljeni in jih tudi absolutno podpiram. Ampak dobimo jih na mizo danes ob 14.40, zdaj je sicer že uro in pol razprave, in naj konstruktivno razpravljamo o teh amandmajih, ki pa niso zgolj in samo tisti, o katerih se je govorilo, vsaj tako na prvi pogled vidim. Še bolj skrb vzbujajoče pa je, ker govorimo o 1. členu, ko je navedla Zakonodajno-pravna služba, da se odpirajo novi členi, novi zakoni in da je vprašanje zakonitosti postopka. Tu se mi pa postavlja vprašanje. Mi smo v Državnem zboru, mi sprejemamo zakonodajo, mi moramo sprejemati zakonito zakonodajo in mi moramo biti zgled vsem ostalim. In tu je res vprašanje. Še enkrat tudi jaz apeliram na Zakonodajno-pravno službo, da mi pove, ali lahko danes govorimo o 1. členu, ki bi ga absolutno podprla, ampak povejte mi, ali je to zakonito. Ker zgolj če je zakonito, lahko jaz danes pritisnem na tipko »za«. Ga absolutno podpiram. In ko pogledamo zakon, s temi tremi zakoni, v katere se bo posegalo, se mi postavlja vprašanje ocene finančnih posledic predloga zakona za državni proračun. V osnovnem predlogu teh treh členov, mislim, teh treh zakonov ni. In finančne posledice za državni proračun bodo bistveno drugačne, vsaj tako jaz menim. Nismo pa dobili in nimamo te informacije, o kakšnih zneskih govorimo. Pa še enkrat, podpiram finančno razbremenitev občin. Delala sem na občini, poznam zadeve, vem, kaj to pomeni, vem, kako se borimo, smo se borili za vsak evro, ki je prišel z nalogo, ki je spadala v pristojnost države, pa je bila naložena lokalni skupnosti, pa smo se morali znajti z obstoječim kadrom. Ampak povejte mi, kolikšne finančne posledice imajo ti trije zakoni, v katere se posega s 1. členom. 	Saj ne vem, o vsebini zakona govoriti, ne vem, ali je sploh smiselno ali ni smiselno. Absolutno, veliko smo povedali, moram reči, da je treba razbremeniti občine. In če ni zakonit ta postopek, bi ob hitrosti sprejemanja zakonodaje lahko sprejeli že ta osnovni predlog, ki je bil dan v proceduro meseca decembra, po vsej verjetnosti že nekje v mesecu juliju. Danes bi lahko že sprejemali novelo, ki bi vključevala še to spremembo. Res pa je, da šest let sem v Državnem zboru in se na področju lokalne samouprave ni naredilo ničesar. In to je danes res korak v pravo smer. In občine nam bodo hvaležne za vsako razbremenitev, ki jo bodo dobile, pa najsi bo to finančna ali pa administrativna. Ampak delajmo zakonito, zakonitost je tisti ključ, na katerega moramo gledati. In ja, vsekakor, se strinjam tudi z županom, ki je omenil, še več bi bilo treba razbremenjevanja, vsaj administrativnih, za katere nam bodo, kot sem rekla, občine izjemno hvaležne. </font><br>
<br>
<b><font size="4">20. TRAK: (DAG) – 16.15</font></b><br>
<br>
<b><font size="4">	</font></b><font size="4">(nadaljevanje) Hitrost našega sprejemanja zakonodaje pa je grozna, no, čisto odkrito povedano. Pa ne na našo željo oziroma da smo ravno mi, poslanci, krivi za to, ker je pač procedura takšna. In kot je minister omenil, pa ga tudi razumem v tem delu, ker sta bila pač dva zakona, ki nista prišla v proceduro, se je to vse skupaj zamaknilo in minilo je enajst mesecev. Zdaj smo pa tik pred zdajci, pa dobimo kup amandmajev, o katerih zelo težko sploh karkoli rečemo. In ja, minister je prej omenil, da so občine bile junija obveščene, koliko bodo finančno razbremenjene. Jaz mislim, da so dobile informacijo o finančni razbremenitvi, ki je izhajala iz prvotnega zakona. Če pa ne, pa imamo prvorazredne in drugorazredne poslance in prvorazredne pa drugorazredne občine. Mislim, to je pa res. Ker ne vem, kako ste vi lahko v mesecu juniju občinam posredovali finančno razbremenitev, ki je vključevala to, kar danes z amandmaji navajate, za gasilce, za Stanovanjski zakon, pa še ena zadeva je. Ne vem, zakaj mi o tem nismo bili obveščeni. Jaz mislim, da bi mi to informacijo morali dobiti, oziroma če jo imate, lepo prosim, da dobimo podatke, za kakšno finančno razbremenitev je šlo. Vsekakor delovna skupina, ki je bila ustanovljena, je korak, hvala bogu, v pravo smer, odlično. Pa po mojem tudi v opoziciji, če bi se še malce pogovorili, bi lahko vložili kakšen amandma. Tako res ne vem, občine so bile potem prej obveščene, preden je zakon sploh prišel v proceduro, o finančnih razbremenitvah. To me malce bega, vprašanje, no. Dobro, če to drži, hvala bogu, da so obveščene. Bi pa bilo tudi korektno do nas, poslancev, da bi dobili te podatke. Kajti podatki, s katerimi jaz razpolagam, so sledili zgolj in samo osnovnemu, krovnemu zakonu. </font><br>
<font size="4">	V nadaljevanju se bom po vsej verjetnosti še oglasila. Bi pa resnično od Zakonodajno-pravne službe želela informacijo, ali je ta 1. člen, s katerim posegamo v tri nove zakone, postopek zakonit ali ni. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	K besedi se je javil minister. S tem je lista sicer izčrpana. Ali želi potem še kdo razpravljati? Gospod, okej. Gospod minister, imate prednost, izvolite. </font><br>
<br>
<font size="4">	</font><b><font size="4">BOŠTJAN KORITNIK: </font></b><font size="4">Hvala, predsedujoči.</font><br>
<font size="4">	Verjetno sem bil nejasen. Številke, ki sem jih prej navajal, se nanašajo samo na izračun tistih 6 %. Torej, gre za to, da je formula enaka, samo da je podlaga druga, torej podlago za spremembo teh zneskov so poznali. V povprečju, lahko povem, iz osnovnega predloga zakona na občino pride 140 tisoč evrov razbremenitev, v povprečju letno, zdaj z upoštevanjem teh amandmajev pa 330 tisoč evrov povprečno na občino; to je zdaj ocena. Skupni finančni učinki ZFRO, kot sem povedal na začetku osnovnega besedila in amandmajev so blizu 70 milijonov evrov. 31,5 milijona evrov je zaradi prevzema obveznosti države od občin, 4,7 milijona evrov za občine z romskim prebivalstvom, prvo leto četrtino zneska, pa potem v naslednjih treh letih do polnega zneska. 25,9 milijona evrov zaradi uveljavitve polne višine nepovratnih sredstev za financiranje investicij, to je tisto, kar sem prej prebral, in je ta skupen seznam bil občinam že poslan dvakrat, z drugim namenom, ampak znesek je praktično isti. In pa 1,9 milijona evrov zaradi prevzema stroškov gasilskega zavarovanja na državo. Tako to občine zelo dobro vedo, kaj jim to prinaša, od občine do občine različno, pač glede na obseg storitev, ki jih opravljajo, oziroma ali imajo organizirano gasilsko brigado ali ne. Tako spreminjamo nič, tisto, kar sem govoril, je bilo v tistih 6 % za investicije. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	K besedi se je javila predstavnica Zakonodajno-pravne službe. Za njo bosta še gospod Battelli /?!/ in Koražija, potem pa bi bil po dveh urah in pol čas, da preidemo na glasovanje. </font><br>
<br>
<font size="4">	</font><b><font size="4">MAG. METODA HROVAT PIRNAT: </font></b><font size="4">Hvala lepa za besedo. </font><br>
<br>
<b><font size="4">21. TRAK: (DAG) – 16.20</font></b><br>
<br>
<b><font size="4">	</font></b><font size="4">(nadaljevanje) Po razpravi gospe poslanke Muršičeve pravzaprav smo že dobili odgovor na vprašanje finančnih posledic. Namreč, glede na to, da so novi trije zakoni vpeljani z amandmajem, za amandmaje ni zahteve, da so opremljeni s finančno posledico na proračun. Seveda pa je ta zahteva, ko je postopek izpeljan po fazah, tako kot ga določa poslovnik in 89. člen ustave, saj se zakon praviloma sprejema v večfaznem postopku, izjeme pa lahko, kot sem že povedala, določi samo poslovnik, vendar take izjeme, da bi bilo mogoče z amandmajem začeti nov zakonodajni postopek, pa Poslovnik Državnega zbora ne predvideva. </font><br>
<font size="4">	Ves čas, ko sem problematizirala amandmaje, sem govorila o postopku sprejemanja in ne o sami vsebini. Tako je to tudi del mojega odgovora na več vprašanj več poslancev. Skratka, problematizirala sem postopek, se pravi, sprejemanje preko amandmajev, ne pa same vsebine amandmajev. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Besedo ima gospod Battelli /?!/.</font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Lep pozdrav, predsednik, pa tudi vsem ostalim gostom!</font><br>
<font size="4">	Jaz nimam veliko kritik, če bi lahko tako rekel, ob sprejemanju tega zakona, pravzaprav obratno, to je izredno pohvalno, končno se je malo premaknilo v pravo smer. To lahko rečem kot bivši župan, ker vem, kakšne so težave županovanja, če bi tako rekli. In, veste, vedno in vsako leto smo občine dobile večje in večje obveznosti, nakladale so se zadeve in vedno več je bilo obremenitev. In vedno manj je bilo potem tistega »lufta«, če bi tako rekli, kjer bi bila sredstva namenjena določenim investicijam, ker v teh investicijah je vse možno, ampak manevra, če bi tako rekli. Če omenim prva leta občine, ko sem jaz gledal, ker sem bil župan, arhive, koliko je bilo na razpolago sredstev za občine za investicije, od začetka. Veste, bilo je 30, tudi 40 %, 40 % proračuna je bilo namenjenega za investicije, za to, kar si vsak župan želi, razvoj. Danes tega v tej situaciji, v kateri smo, ni bilo več mogoče. In veste, kje je bil največji paradoks – občine niso niti mogle nastopati na razpisih za evropska sredstva, ker niso mogle kriti tiste razlike, razlike, ki je bila dodeljena njim, do celotne investicije. Kar je bila razlika pa v prejšnjih perspektivah, kjer je država tudi pomagala z določenim deležem, se pravi, zdaj bom na grobo povedal, da nas bodo ljudje, ki nas poslušajo, razumeli. Zelo enostavno, 85 % je bilo zdaj, 15 % smo morali kriti sami, kar je bil zelo velik delež za občino za določene investicije. V prejšnji perspektivi je bilo 85 in 10 % je država krila, bom poenostavil, bom rekel kar država, in 5 % je bilo občinskih sredstev, govorimo za leta od 2007 do 2013, nekako tako. Veste, kaj se nam zdaj poraja, vam bom tu povedal. Tri glavne reči imam tu kot postavke, to so izplačila družinskim pomočnikom, mrliško-pregledna služba in zdravstveno zavarovanje. To niso majhni zneski, veste, to so za določene občine izredno visoki zneski, ki bodo pomagali pri samem upravljanju, zato ker župan ni drugega kot administrator, nič drugega. Zato se tudi v svetu imenujejo administrativne volitve, ker župan je človek, ki upravlja z denarjem in administrira na najboljši način, kakor lahko v tisti občini. Uspešen župan naredi veliko, manj uspešen župan pač ni uspešen, kajne, živi /smeh/ in dela s tistim, kar ima na razpolago, in ne vidi razvoja v tisti občini. Zato jaz tu ponavljam še enkrat, ta </font><br>
<br>
<b><font size="4">22. TRAK: (DAG) – 16.25</font></b><br>
<br>
<b><font size="4">	</font></b><font size="4">(nadaljevanje) tabela, ki jo imam tule, ker verjetno je vi niti nimate, tu je točno za vse občine, koliko bodo prihranile s tem manevrom. Prej je kolega govoril o Mariboru. Maribor bo samo s to zadevo prihranil 2 milijona 240 tisoč evrov, in to ni malo denarja, to je zelo veliko denarja. Da ne govorimo potem naprej o drugih, Ljubljana 3 milijone 800 in tako naprej. Jaz sem gledal za svojo občino, bivšo, kjer sem bil, tudi tu je kar dober znesek, glede na to, da »od oka«, če lahko tako rečem, jaz sem na hitro takrat izračunal, da je to en dober procent, to je dober procent proračuna. Zdaj je odvisno od proračuna, veste, kaj pomeni proračun, če se predvideva tudi določena sredstva, evropska, druge reči, proračun je višji, ampak tistega ne smeš gledati v tem, ker tisto so predvidevanja, ali pride do realizacije. </font><br>
<font size="4">	Tu pa vidim nek drug problem. Jaz podpiram tudi amandmaje, kar sem tu videl, nimam nobenih težav, mi bomo to zadevo podprli. Imam pa eno pobudo pa en predlog, ki mislim, da je tu zelo pametna zadeva. Mi zdaj v luči nove perspektive 2021-2027, kjer se govori vedno o ogromnih milijardah, pa sem jaz že povedal večkrat, da ni res, da je tista cifra toliko milijard, ampak vseeno je velika, je velik znesek, je večji znesek. Predvsem pa so druga namenska sredstva, velik delež sredstev pa bo povratnih, to moramo razumeti, povratnih. Se pravi, tisti, ki pravi, da bomo dobili od Evrope 10 milijard in pol ali 11 ali kolikor jih je, ni res, velik delež teh sredstev je povratnih sredstev. In zdaj, kako tu narediti, kako pomagati občinam v tej situaciji, da se bodo opogumile, da bodo lahko črpale tudi povratna sredstva – sicer ta sredstva niso namenjena samo občinam, bodimo pametni, ta sredstva so namenjena tudi realnemu sektorju, podjetništvu in vsem drugim. Ampak, če govorimo, kar se tiče občin. Mi moramo napraviti tukaj eno zadevo - sprejeti eno spremembo predvsem v zadolževanju. Ogromno občin je že na strehi, če lahko tako rečem, so že na tistem nivoju, ko se ne morejo več zadolžiti. Lahko pokrivajo obroke in vse, kar je, ampak bi morali povišati to zadevo. Za tistega, ki ne ve, da vam povem na hitro, spoštovani kolegi, bom poenostavil zadevo, je malo bolj komplicirana, ampak bom poenostavil, da boste razumeli, kako ta reč funkcionira. V bistvu občina ne sme najeti, ne sme presegati 20 % zadolževanja glede na predhodno bilanco prihodkov in odhodkov, bom enostavno povedal. Ampak, kaj je še tu, tu se govori še o tem, da odplačil ne sme imeti več kot 5 % spet na tisto bilanco, ki je bila v prejšnjem obdobju. Tu izstopajo še tisti 3 %, ko se lahko gradi vodovode, šole, lahko se gradi zaradi EU sredstev in to je dovoljeno. Zdaj jaz mislim, v luči te nove perspektive, da bi lahko dali eno pomoč občinam, da bi lahko spremenili malo ta sistem zadolževanja, ker je dosti občin, ki imajo tudi drugačne prihodke, ki lahko tudi povečajo zmožnost vračila posojil, ampak ne morejo, ker je zakonsko omejeno. In tu se tudi zgodi, zakaj nekatere občine ne morejo realizirati projektov, ki so bili celo odobreni, ker jih ne morejo. In tu bi jaz želel priti na… Minister me zdaj posluša in zato jaz govorim - zdaj ima tam kolega, ne vem, zakaj -, ker jaz govorim zelo resne zadeve, ne govorim neumnosti. Ali me slišite, minister? Ne slišite me? Ste slišali, kaj sem jaz rekel zdaj? Kje je bistvo? Niste slišali nič, ker ste govorili z drugimi zdajle dvajset minut. Se vam opravičujem, ampak, glejte, jaz sem zelo praktičen človek, jaz sem operativec in zato jaz nisem tukaj, da govorim reči na pamet. Jaz hočem, da slišite pobude, ki jih lahko damo poslanci, ki znamo, ne tisti, ki ne znajo. Jaz sem bil župan in sem zdaj točno vam povedal, kaj manjka in kaj je tu predvideno; lahko boste pogledali magnetogram in boste videli, za kaj gre. Problem je, če mi hočemo črpati sredstva v drugi perspektivi, v naslednji perspektivi, bo treba obvezno občinam dati možnost za večje zadolževanje, to je obvezno. Veliko občin ima možnost odplačila, ker imajo tudi drugačne prihodke, če govorim o priobalnih, na primer, iz NUSZ, iz drugih virov, ampak je treba </font><br>
<br>
<b><font size="4">23. TRAK: (DAG) – 16.30</font></b><br>
<br>
<b><font size="4">	</font></b><font size="4">(nadaljevanje) tu omogočiti tisto formulo, ki je tistih 20 % maksimalnega zadolževanja in 5 % vračila na predhodno obdobje, da se poviša. Ne samo, da je 3 % na osnovne šole pa na stanovanjsko gradnjo, pa zdaj se ne spomnim, kaj je še, vodovod, mislim, da je, in evropska sredstva, to je tistih 3 %. Jaz sem zdaj to poenostavil, so še določene neke omejitve, minister. Ampak dajte, res lepo prosim, dajte preštudirati to varianto, ker v luči nove perspektive, ker bo dosti povratnih sredstev, jih ne bomo porabili. In veste sami. Jaz sem tudi rekel takrat, ko sem bil še minister, obvezno je treba prekontrolirati občino po občino, kakšne projekte imajo v rokah, kateri so faktibilni in kateri niso, kateri imajo problem z realizacijo, kateri nimajo, zakaj, in videti vzrok, ker morda tudi tisti, ki zgleda, da ne bi bil, morda z nekim novim sistemom financiranja ali pa zadolževanja, sistemom, kjer je Ministrstvo za finance, ki da dokument, ene vrste dokumentov, da se ti lahko zadolžiš – je treba malo spremeniti sistem, to sem hotel povedati, in dati možnost, da občine realizirajo svoje zamisli in inovativne ideje, ker veliko občin ima izredno dobre projekte. In to v luči tega, pravim še enkrat, denarja bo ogromno, ampak se bojim, da če ne bomo mi elastični, če tako rečem, teh sredstev ne bomo mogli črpati, tudi če bo dobra zamisel, ker bo omejitev, bodo določene omejitve prav tam. </font><br>
<font size="4">	Ponavljam pa še enkrat, mislim, to, kar je zdaj pred mano, je dobro, to bomo potrdili, jaz nimam drugih besed kot reči to, da je dobro. Ne vem, kdo se je izpogajal, ampak debata je že toliko let. Pohvalno, ponavljam še enkrat. In dajte razmisliti samo o tem. Imel bi še kup zadev, predlogov. Če ste slišali, zadnjič sem vam povedal tudi druge predloge. Glede gasilcev sem izredno zadovoljen, kar se tega tiče, to podpiramo. Jaz sem že večkrat tudi povedal, da bi morali gasilci, poklicni gasilci pod okrilje Ministrstva za obrambo, tako bi še bolj razbremenili občine, to bi bilo še bolje napraviti. Se na kakšen način poviša proračunska sredstva za vojsko, ampak se razbremeni na tak način občine, ker tisti, ki ima poklicne gasilce, veste sami, da je to, bodimo pošteni, izredno dobrodošlo, ampak tudi zelo, zelo kruto, ker jim moraš vsak mesec zagarantirati tudi plače.</font><br>
<font size="4">	Toliko z moje strani. Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.	</font><br>
<font size="4">	K besedi se je javil minister.</font><br>
<br>
<font size="4">	</font><b><font size="4">BOŠTJAN KORITNIK: </font></b><font size="4">Najlepša hvala.</font><br>
<font size="4">	Najprej opravičilo kolegu Bandelliju. Nisem še tisti, ki bi lahko več stvari hkrati delal, ampak je bilo povezano s temo. Sem vam pa hvaležen, da ste ponovili. Absolutno se strinjam glede črpanja evropskih sredstev, pa druge perspektive. To je bil tudi razlog, da smo enemu od PKP mi že dvignili mejo zadolževanja z 8 na 10 %, in zdaj še z višjo povprečnino in še s finančnimi učinki iz, upam in verjamem, sprejetega ZFRO-ja bo teh sredstev še toliko več. In se strinjam, županje in župani imajo zelo dobre projekte in je pravi čas, da se jih izkoristi. Vsekakor sem pa hvaležen za te informacije iz prakse in z veseljem pogledamo, ali se bo dalo še kaj rešiti v bližnji prihodnosti. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">	Besedo ima gospod Koražija. </font><br>
<br>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Spoštovani predsednik, najlepša hvala za besedo.</font><br>
<font size="4">	Mislim, da moramo v osnovi najprej razčistiti dve zadevi, ki se zdaj konstantno pojavljata, pa se v bistvu mi zdaj tu kregamo oziroma si skačemo v lase, dobesedno. Prvo kot prvo, nobeden izmed nas ni tu problematiziral vsebine tega zakona. Glejte, jaz redno obiskujem kolegije županov Spodnjega Podravja, bil sem na vseh rednih sejah in poznam zelo dobro te tegobe teh malih občin, pa tudi srednje velikih občin. In tudi to, kar je prej gospod Bandelli razlagal glede tega zadolževanja za investicije, če hočejo dobiti evropska sredstva, se morajo pri državi izposoditi denar, da lahko investicijo sprovedejo. Tako bo dejansko vsem tem občinam prišel vsak evro kakorkoli prav. Je pa en drug problem, ko smo pri postopku, ne pri vsebini, vsebino vsi podpiramo. Problem je postopek. Jaz osebno se bojim, ker sem dnevno v kontaktu z upravnimi enotami, pardon, z občinskimi, z občinami iz Spodnjega Podravja, pa tudi z župani, bojim se ene zadeve. Če se bo zgodilo, da mi zdaj potrdimo ta zakon, pa bodo potem tudi upravičeni do teh sredstev, ki jim bodo pripadala, saj ste prej omenili, mislim, da pride nekje 32 milijonov in pol evrov v celoti, cel zakon, tu nekje. </font><br>
<br>
<b><font size="4">24. TRAK (ŠS) – 16.35</font></b><br>
<br>
<font size="4">(nadaljevanje) Tako in tudi to, kar ste prej omenili, ker jaz sem to pred kratkim to spraševal v svojem v mojem poslanskem vprašanju glede tistih procentov glede povratnih sredstev pa glede nepovratnih sredstev, ko ste dvignili na 6%, kar je spet super za te mače občine in tu jaz vidim pač glih problem glede postopka. Te male občine če bodo upravičene do teh sredstev, ki pač zdaj pravite, da bojo, pa tudi mislim, da bi morale biti, se bojim, da ne bi bile potem primorane te zadeve nazaj vračati, če ne bi bilo v postopku kakorkoli prav. Že gospod prej Verbič je razlagal glede Ustavnega sodišča pa te stvari. </font><br>
<font size="4">Je pa še ena zadeva, ki se pojavlja v tem zakonu, ker sem ga res temeljito preštudiral, veste kaj me zanima, glejte tale upravna taksa za lokacijsko informacijo in uvedbo upravne takse za izdelavo potrdila o pogojih za spreminjanje moje parcele. To pa je dejansko izdatek, ki bo dejansko obremenil občanke in občane. V bistvu ne bo obremenil državnega proračuna, ampak direktno občane in občane in potem v občinski proračun ta taksa v bistvu bom rekel, pač višjo takso dodali v občinski proračun. In tu me pač zanima, to imam za ministra glih eno vprašanje. Vem, da ste na prvi obravnavi pojasnili, da bodo sredstva zagotovljena iz proračunske rezerve se pravi za ta zakon. Vem, da se to ne bo vsako leto ponavljalo sredstva pa bo potrebno zagotoviti vsako leto torej vprašanje je še vedno, kje se bo denar vzelo za tista leta, ko več ne bo zagotovljen denar s tega proračuna. To me zanima, tako da glede tega zakona še enkrat je treba ponoviti. Ko se gre za decentralizacijo pa za regionalizacijo smo tako v Levici zmeraj to podpirali in tudi jaz osebno če bo treba sem tudi takrat rekel na mojem poslanskem vprašanju, da bom pač advokat teh malih občin, ker vem, kaj vse prestajajo oziroma tudi v kakšnih finančnih stiskah so in je pa tudi ena zadeva, ki se skriva v tem zakonu oziroma, ki bi si jaz želel, da bi bil malo razširjen pa tudi sistemsko malo bolj dodelan, sploh ko se gre recimo za izdatke, ki so pač primorane občine dati z obveznih nalog se pravi za financiranje vzgoje in izobraževanja ki dejansko tudi najbolj obremenjujejo te proračune. In jaz mislim, da je treba v tej smeri naprej iti in to dodelat se pravi, da se  te zadeve prenašajo na državni proračun oziroma na ministrstva. </font><br>
<font size="4">Je pa še ena zadeva tukaj, bom rekel bom rekel, ne bom rekel, da je sporna ampak me pa tudi zanima glede, da bodo tudi v ta občinski proračun pritekalo z bom rekel finančnega stališča tudi glede ministrstva za delo pa glede ministrstva za izobraževanje me zanima, pa upam, da ni tako, da bi zaradi tega potem ta ministrstva imela manj v svojem proračunu, tisto, kar bo šlo potem v občinske proračune. OK, v redu, to je to, Je pa res, še enkrat bi rad poudaril, da to je pač danes, se mi zdi, da smo v  osnovi štartali zelo narobe glejte, tako kot je že prej gospod Moderndorfer povedal, Zakonodajno-pravna služba ni tukaj v Državnem zboru samo za to, kako bi se temu reklo, mi rečemo tako na Štajerskem za gledat, ampak dejansko nam res pomaga ogromno in gospe res se trudijo in delajo, to lahko jaz povem, ker imam pisarno zgoraj, delajo dobesedno noč in dan. Res jaz mislim. Res delajo, se trudijo, garajo pripravljajo, nas opozarjajo in jaz mislim, da je prav, glede na to, da smo Državni zbor, da to spoštujemo, pa tudi, če pridejo takšni predlogi, ko nas opozorijo pač, da je problem v postopku samem oziroma, da bi bilo treba marsikaj spremeniti in je prav, da se jim  prisluhne, pa ni važno smo daj v koaliciji, ali smo opoziciji saj ni pomembno. Pomembno je, da se postopek zakonit in da potem tudi steče zakonito. Je pa še tudi ena zadeva, ki pa mislim, mogoče je bila tako tudi vržena s strani gospoda Janša, glede na to, da ga poznam kakšen šahist je pa te zadeve, mogoče nam je to tak danes namerno malo vrgel kot kost.</font><br>
<font size="4">Ampak, da se tu mi med sabo  kregamo glede postopka pa glede nekih tehničnih zadev v bistvu je pa vsebina, ki jo dejansko vsi podpiramo in na drugi strani in na tej strani, tako da ja. To je zaenkrat to, glede amandmajev pa tudi, res je, da v zadnjem času to doživljamo konstantno, sploh kar se tiče opozicije, da dobivamo amandmaje prepozno, da prihajajo zadnji trenutek, tudi če bi imeli doktorate s prava in nekih teh študij, ne vem, če bi bili sposobni  tako hitro nekatere zadeve predelati in dodelati. In tudi </font><br>
<br>
<b><font size="4">25. TRAK (ŠS) – 16.40</font></b><br>
<br>
<font size="4">(nadaljevanje) bom tako malo na koncu na šalo obrnil zadevo, gospod minister za javno upravo zelo dobro pozna tisti zelo glasni 23. člen o katerem smo se prej pogovarjali, ki je dejansko enačba za matematike. Resno? In ko se take stvari pojavijo je prav, da se da čas, da se stvari preverijo, da se tudi predelajo in prediskutirajo in zato smo tudi tu. Jaz ne vidim nobenega razloga, tudi če smo tu do polnoči, do jutra kar smo že bili, saj to tudi od nas državljani pričakujejo in zahtevajo in mi smo jim tudi to dolžni, da o teh zadevah razpravljamo in sprejemamo odločitve, ki bodo v prid te države in naših državljank in državljanov. Hvala.</font><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Hvala za besedo je prosil še predstavnik Skupnosti občin Slovenije, izjemoma, prosim. </font><br>
<br>
<b><font size="4">DR. VLADIMIR PREBILIČ:</font></b><font size="4"> Hvala lepa, jaz se res zahvaljujem za priložnost, da .lahko pred vami predstavljamo te vsebine. Jaz bi samo poudaril dve stvari, ki se mi zdita zelo pomembni.</font><br>
<font size="4">Omenjali ste formulo, ki je res, jaz bom temu rekel black box ne, vsa vloga oziroma vsa naloga, ki so jo imele občine je, da se ne spremo okrog določenih tem, ki so v tem zakonu nekako bile potem poenotene, tako, da razprava, ki ste jo imeli, je morda dobro vedeti, da smo se mi, kot občine, zelo dolgo časa ravno okrog tega usklajevali in dosežen je bil konsens, da se v take stvari ne posega, ravno s tem namenom, da ne bi povzročili še večje neenakosti oziroma še večjih razlik med posameznimi občinami. Materija, ki je bila na ta način usklajena v vsem samo dodaja, nikomur nič ne jemlje. To se mi zdi zelo pomembno, da ne bo kdo mislil, da se komu manj da in komu več da in tako naprej in zato je bilo treba res veliko dela opraviti na ravni občin zdaj govorim.</font><br>
<font size="4">Seveda, jaz se strinjam, da vsi ali pa nekatere občine dobijo več, druge manj, ampak vse dobijo pač več. To je tisto, kar je pomembno in na enak način vseeno napredujemo v tej smeri. In druga stvar, ki se mi zdi zelo pomembna, prej je bilo izpostavljeno, mislim, da je poslanec Bandelli to izpostavil gre za to, da razbremenitev občin je za nas pomembno zaradi začenjanja nove finančne perspektive v EU. Namreč zelo drži, da smo v preteklosti prevzeli na sebe kot občina ogromne  količine nalog, ne pa dobile vire za njih. To je pomenilo, da se investicijski potencial, lokalni skupnosti ves čas, vztrajno ampak ves čas zmanjševal, zmeraj manj smo imeli sredstev na razpolago s katerimi bi mi lahko dejansko zagotavljali ali</font><br>
<font size="4">a) Vir, ki manjka, da se projekt izpelje. Prej je bilo govorjeno o 15%, to so bili lepi časi, takih verjetno več ne bomo imeli, pa vendar, smo lahko na ta način plemenitili naše vire, ki so vir lokalne skupnosti. To, kar imamo danes na mizi omogoča ali pa napoveduje, da se bo vsaj v nekaterem segmentu ta investicijski potencial občinam povečal. Se pravi manj bomo imeli izdatkov in s tem več sredstev za to, da bomo lahko dejansko izvajali določene projekte.</font><br>
<font size="4">Zakaj je to bistveno v tem času? Kot sem rekel, vstopamo a) v novo finančno perspektivo, b) pripravljamo projekte, Vlada nas je pozvala, mi smo na vladi poslali to verjetno veste, stotine  milijonov eurov različnih projektov in seveda, če bomo kmalu imeli te vire na razpolago, potem bomo lahko tudi mi zagnali  naprej vse ostale stvari v naših občinah. V kolikor ne, pač se bodo stvari zavlekle in ustavljaje. Tako da to se mi zdi zelo pomembno, ker mi smo zdaj kot občine v sprejemanju proračunov 21/22 in seveda nam te informacije ali pa take razbremenitve hudo prav pridejo tako da moj apel v imenu vseh občin je, da poskušamo nekako čim hitreje te zadeve spraviti pod streho. Prej je bilo omenjeno 11 mesecev. Mi smo upali, da bo to že zdavnaj rešena stvar, mi smo celo upali, da bomo v drugi polovici letošnjega leta nekaj denarja celo dobili v proračun ne, in jaz ne bi rad, da bomo zdaj ostali praznih rok, oziroma da  se bo stvar premaknila še naprej ne. In res pozivam, probam no, da bi res tukaj zavzeli stališče, da se to naredi, samo zato no. Hvala lep, da sem lahko to predstavil.</font><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Vsi razpravljavci, ki ste želeli besedo ste jo dobili. Razpravo zaključujem, prehajamo na odločanje k amandmaju k 1. členu. Želi kdo obrazložiti svoj glas? Ne. Glasujemo o amandmaju k 1. členu po predlogu poslanskih skupin koalicije. Glasovali bomo z glasovalno napravo. </font><br>
<font size="4">Začenjamo glasovanje. Glasovanje teče. </font><br>
<font size="4">Kdo je za? (11 članov.) Je kdo proti? (Nihče.)</font><br>
<font size="4">Amandma je soglasno sprejet. </font><br>
<font size="4">Prehajamo na drugi amandma, vendar so vmes, tukaj zdaj je precejšnja razlika</font><br>
<br>
<b><font size="4">26. TRAK (ŠS) – 16.45</font></b><br>
<br>
<font size="4">	(nadaljevanje) členi od 2 do vključno 16, ne, do 17 so brez amandmajev. Nadaljnji amandma za dodatni člen. Se pravi, a želi kdo razpravljati o členih od 2 do 17? Ugotavljam, da nihče. Prehajamo na amandma, in sicer za novo točko v poglavju druge spremembe in dopolnitve so doda nov naslov, ki se glasi: zakon o financiranju občin. Želi kdo obrazložiti svoj glas? </font><br>
<font size="4">Torej glasujemo, Glasovanje teče.</font><br>
<font size="4">Kdo je za? (16 članov.) Je kdo proti? (Nihče.)</font><br>
<font size="4">Ta amandma je sprejet. </font><br>
<font size="4">Prehajamo na amandma zdaj za novi 17.a člen. Vsi amandmaji z izjemo enega, na katerega bom opozoril so po seznamu, ki ga je vložila opozicija. Želi kdo obrazložiti svoj glas? Ugotavljam, da nihče. Se pravi, da glasujemo. </font><br>
<font size="4">Kdo je za? (16 članov.) Je kdo proti? (Nihče.)</font><br>
<font size="4">Tudi ta je soglasno sprejet. </font><br>
<font size="4">Prehajamo na amandma za novi 17.b člen. Želi kdo razpravljati, obrazložiti glas? Ugotavljam, da nihče. Torej glasujemo.</font><br>
<font size="4">Kdo je za? (14 članov.) Je kdo proti? (Nihče.)</font><br>
<font size="4">Tudi ta amandma je sprejet. </font><br>
<font size="4">Zdaj pa prehajamo na amandma na 18. člen, h kateremu je vloženih več amandmajev, in sicer je amandma koalicije, potem pa so še predlogi za nove člene od 18.a do 18.c, kjer sta potem dva amandma. Se pravi, trenutno smo pri 18. členu in amandmaju k 18. členu. </font><br>
<font size="4">Želi kdo razpravljati, obrazložiti glas? Ugotavljam, da nihče. Torej glasujemo.</font><br>
<font size="4">Kdo je za? (17 članov.) Je kdo proti? (Nihče.)</font><br>
<font size="4">Tudi ta amandma je sprejet. </font><br>
<font size="4">Zdaj za 18.a člen, ok, vprašam glede novega amandmaja k 18.a členu, želi kdo razpravljati, obrazložiti svoj glas za novi 18.a člen? Ne, to se pravi glasujemo. </font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Tudi ta amandma je sprejet. </font><br>
<font size="4">Prehajamo na glasovanje za novi 18.b člen. Želi kdo razpravljati, obrazložiti glas? Ugotavljam, da nihče. Torej glasujemo.</font><br>
<font size="4">Kdo je za? (16 članov.) Je kdo proti? (Nihče.)</font><br>
<font size="4">Tudi ta amandma je sprejet. </font><br>
<font size="4">Zdaj pasmo pri amandmaju za novi 18.c člen, kjer pa imamo dva predloga. Eden je koalicijski, o katerem bomo odločali najprej, ker je bolj oddaljen in prej vložen, drugi pa je bil predlog za novi amandma odbora, ki ga je vložil  poslanec SD. Želite predstaviti? Prosim, razprava ja, prosim.</font><br>
<br>
<b><font size="4">PREDRAG BAKOVIĆ (PS SD)</font></b><font size="4">: Ja, razprava. Ja hvala lepa za besedo, spoštovani predsednik. Torej 20.a člen, ki je pripravila, amandma, ki ga je pripravila koalicija nam po mojem mnenju ne bo prinesel pozitivnih posledic kar se tiče tako financiranja kot tudi integracije romske skupnosti. Torej govori o temu, da se iz državnega proračuna zagotovijo sredstva za sofinanciranje uresničevanja ustavnih pravic stalno naseljene romske skupnosti, in sicer 3,5% primerne porabe, in sicer, </font><br>
<br>
<b><font size="4">27. TRAK (ŠS) – 16.50</font></b><br>
<br>
<font size="4">(nadaljevanje) in sicer 3,5% primerne porabe, in sicer seznam občini njihove deleže pa potem sporoči državni organ, pristojni za narodnost. To po naši, po mojem mnenju ne zdi v redu. Zakaj gre? Ko se je sprejemal Zakon o lokalni samoupravi, mislim, da je bilo to leta 2002, takrat so se bile bitke o tem, katere občine imajo avtohtono romsko skupnost, katere občine nimajo avtohtonsko romsko skupnost in seveda po nekem ključu se je potem naredilo tako, da se je določilo 20 občin, ki so imele tako imenovano avtohtono romsko skupnost, čeprav vemo, da Romi živijo tudi v drugih občinah. In ker seveda takrat ni i mela nobena občina interes, da bi to romsko skupnost na nek način priznala in jim poskušala potem tudi dati veljavo v občinskem svetu in določiti občinske svetnike, kot to nalaga Zakon o lokalni samoupravi, je izpad, so izpadle ostale občine.</font><br>
<font size="4">Seveda danes, ker se bo pa delil denar, ki ne bo majhen, če povem tako na palec izračunano recimo Kočevje bi dobilo potem nekje dobrih 380.000 eurov, recimo Črnomelj 342 in tako naprej. Seveda so pa tudi tiste občine, ki seveda imajo romsko skupnost ampak so večkrat zatrjevale, da ni avtohtona, nekako pristavile svoj lonček zraven in bi potem rade na ta način se tudi financirale. Jaz ne zanikam in nisem ne nasprotujem temu, da recimo občina Brežice, Ivančna gorica, Ribnica, Škocjan, Šalovci ne bi dobili tega denarja. Jaz ne nasprotujem, da dobro razumljen, vendar je prav, da vežemo ta denar na to, da te občine vse pripravijo vso, vse predpise in zakonodajo da tudi one potem v nekem doglednem času spravijo v funkcijo inštitut romskega svetnika, kajti to je tudi eden od načinov integracije. In zato je moje mnenje, da je situacija z amandmajem, ki ga je pripravila koalicija ni ustrezna. Veste, saj če zadeva ne bi bila žalostna, bi bila smešna. Tako se je prej vehementno govorilo, nimamo avtohtonih Romov, nimamo pa sedaj pa nekako vsi dvigujejo roko pa imamo avtohtone Rome. Gre pa očitno samo za denar.</font><br>
<font size="4">Drugo, kar me pri tej stvari moti je ta, da seznam opravičenih občin za prihodnje proračunsko leto in leto, ki temu sledi določi državni organ pristojen za narodnosti in o tem obvesti občine. In zdaj jaz ne vem ali ste bili usklajeni z Uradom za narodnost, ki naj bi to delal ali niste bili in hkrati tudi ali ste morda uskladili z njimi finančne in kadrovske potrebe. Nenazadnje bo to za njih pomenilo, mislim da imajo 8 zaposlenih. Jaz ne vem, kako bodo oni torej tudi na podlagi izpisali odredbe na podlagi katerih bodo potem ta sredstva nakazana v dveh obrokih in morajo imeti tudi ta sredstva v svojem finančnem načrtu. Zato mislim, da tukaj je potrebno, žal mi je, da danes ni predstavnika Urada za narodnost tukaj, da bi morda lahko pojasnil, kako oni vidijo zadevo, saj morda se s tem strinja. Jaz ne vem, ampak tega podatka nimam.</font><br>
<font size="4">Seveda zato smo mi pripravili amandma ki govori tako, da občinam v katerih živi stalno naseljena romska skupnost se iz državnega proračuna zagotovijo sredstva za sofinanciranje in do sredstev so upravičeni občine, ki imajo v občinskem svetu predstavnika romske skupnosti v skladu z zakonom, ki ureja lokalno samoupravo. To ne pomeni, da občine, ki imajo Rome, definitivno jih imajo in tudi problematiko in tudi stroške, kot so Brežice, Ivančna gorica, Škocjan in Šalovci, kot sem naštel, ampak bodo morali tudi nekaj storiti v smeri k temu, da se jim nekako spravi občinski svet tudi predstavnika romske skupnosti v skladu s tem zakonom. In menim, da je to edina prava pot. Ker, poglejte kaj se lahko zgodi. </font><br>
<font size="4">Občina Ljubljana, Mestna občina Ljubljana ima tudi romsko naselje. Nahaja se v Rojah. Tam je po nekaterih ocenah že okoli 100 pripadnikov romske skupnosti. OK, pa manj, pa 50 recimo. Veste koliko bo občina dobila zaradi tega, če bo prišla na seznam, 5 milijonov 129 tisoč eurov. </font><br>
<br>
<b><font size="4">28. TRAK (ŠS) – 16.55</font></b><br>
<br>
<font size="4">(nadaljevanje) 5 milijonov 129 tisoč eurov. Nič proti temu nimam, ampak bo dala tudi občinskega svetnika? Verjetno ne in jutri bo tako lahko tudi v drugi mestni občini, tretji v četrti mestni občini in finančna posledica ne bo več 70 000 eurov, kot je minister govoril ampak bo koliko. Zato menim, da je ključ do tega, da je občina upravičena do sredstev, ki se naslavljajo iz pravic stalne naseljene romske skupnosti ta, da se veže na občinskega svetnika in moje stališče, moj apel je vsem, da zavrnemo amandma koalicije in da podprete amandma, ki smo ga pripravili kot amandma odbora, bom rekel v opoziciji. Hvala lepa.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala. Gospod Šiško, ste tudi vi želeli besedo? </font><br>
<br>
<b><font size="4">DUŠAN ŠIŠKO (PS SNS):</font></b><font size="4"> Gospod predsednik, hvala za besedo. Poglejte, saj nimam nekaj veliko za dodati, ker je že predhodnik pred mano več ali manj vse povedal in dejansko je res tako. Koliko mene spomin ne vara smo tudi v Krškem bili deležni nekih takih čudnih mnenj, ker nismo najprej želeli imeti romskega svetnika pa smo ga na koncu le nekako dobili na pobudo in pritisk države in seveda mi smo v Krškem veliko iz proračuna namenjali za romsko skupnost. Zgradili smo jim vrtec nenazadnje. Ko je prišla takrat, se dobro spomnim, sem sedel v občinskih klopeh, ravnateljica vrtca in je govorila, da se kar vzgojiteljice naprej pogovarjajo, katera bo šla noter. Veste do čega je zdaj prišlo? Ne delajo noter, bojijo se iti noter, ker so več ali manj sami pritiski. Ne bom nikoli pozabil, ko sem župana vprašal, glejte sem na tak lep pogled imam na nuklearko Kerinov grm tudi vidim, pa sem ga vprašal kje imamo v Kerinovem grmu blok, ker je bilo 52 prijavljenih Romov na eno elektriko in en vodovod. Ampak krška občina je to sama legalizirala. In jaz ne vem, ta romska naselja, ki niso legalizirana, zakaj bi zdaj oni občine dobivale nekakšen denar, zakaj bi, ko pa smo v pododboru za romsko skupnosti, tam pa nam Romi sami ne znajo povedati, veste koliko jih je sploh v Sloveniji, pa čeprav je dala Slovenska nacionalna stranka pobudo, da se da na upravno enoto tudi, da je možno, da se državljan opredeli po narodnosti. Ampak tega ni nihče želel sprejeti in tako bi lahko več imeli od tega.</font><br>
<font size="4">In nenazadnje ko je kolega govoril Urad bo delil. Poglejte, mene tukaj glava zaboli ko mi nekdo govori, da bo Urad delil, kajti Urad letno namenja skoraj 650.000 eurov za aktivnosti, ki ne izboljšujejo položaja romske skupnosti temveč izboljšuje položaj posameznikov, ki imajo korist od tega. Skoraj 260.000 eurov od tega namenjajo za RTV programe, to je 15 minutna oddaja na RTV Slovenija. Iz ta bele je tudi razvidno, vam govorim, ker sem pridobil to tabelo, ker sem ne dolgo nazaj v tem domu demokracije gospoda Baloha, ko je sedel tamle, ko je sedaj minister sem ga pozval, da kljub temu, da je Odbor, pododbor za romsko problematiko leto in pol čakal do te tabele pa je skoz imel neke probleme. Enkrat so se selili, enkrat niso imeli elektrike, enkrat niso imeli ne vem kaj. Bila je prva predsednica Anja, pa je bil potem Predrag, pa je zdaj Bojana in to je 18 mesecev že skoraj. En teden nazaj pa sem dobil to preglednico. Veste in namenja se denar za čudne stvari. Če bi se ta denar namenjal dejansko za infrastrukturo, tisto, kar Romi želijo imeti, bi bilo to vse drugače.</font><br>
<font size="4">Jaz verjamem županji, da tisti, ki imate </font><br>
<br>
<b><font size="4">29. TRAK (ŠS) – 17.00</font></b><br>
<br>
<font size="4">(nadaljevanje) Romske svetnike se malo drugače tudi lahko pogovarjate po tem na njihovem nivoju. Saj nenazadnje, jaz bom tako rekel, kje pa zasledimo v zadnjem tednu, kje smo zasledili največ kolobocij? Novo mesto, Trebnje, Krško, to je problem, in na pododboru bodo lahko tudi kolegi povedali, če bom mogoče koga razdražil. Pridejo in samo zahteve imajo. Da pa bi se sprijaznili tako kot mi, ostali državljani, to pa ne. Celo mi je tukaj minister mislim da rekel, da je dobil nek podatek, da so župani na dolenjskem ali direktorji firm rekli delavcu, poglejte, če bo 30 eurov Rom vzame, ne ga prijavljati. Ja ljudje božji, kaj smo mi ostali državljani? Gremo vsi v trgovino, za 30 eurov bomo vzeli stvari pa gremo dalje. To so težave in jaz tega amandmaja tukaj  oprostite župani, tisti, ki nimate legaliziranih naselij in romskega svetnika, takim jaz ne morem dati podporo. Tako, da bo moj glas bil proti in kot neuvrščeni poslanec, ker  nismo ne  opozicija ne koalicija bom tokrat podprl amandma od SD-ja. Hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala. Besedo je želela še gospa Anja Bah Žibert. Prosim.</font><br>
<br>
<b><font size="4">ANJA BAH ŽIBERT (PS SDS):</font></b><font size="4"> Ja hvala lepa za besedo. No jaz ne želim, da bi zgledalo na koncu, da tako pomemben zakon, ki prinaša res ogromno koristi za občine. Bilo je prej s strani župana občine Kočevja izpostavljeno, da pravzaprav ta zakon samo prinaša in ničesar ne odnaša občinam in to je tisto bistveno, kar je treba podpreti in v tem smislu zagotovo ne želim, da bi izgledalo na koncu, da edino kar ta zakon prinaša je področje reševanja romske problematike. Ogromno drugih stvari je, ki so pomembne in se res zahvaljujem pripravljavcem zakona, ki ste skupaj s predstavniki občinam dosegli nek dogovor in da bodo končno občine deležne na eni strani več sredstev, več razbremenitve in pa tudi administrativne ovire bodo na nek način tudi zmanjšane. Tako, da se res zahvaljujem vsem deležnikom, zato ker vedno znova poudarjam, da  so občine odlični gospodarji. Najbolj vejo, kam dajo svoja sredstva, poznajo vsak kotiček in zagotovo so v tem delu se sredstva občinam, ki se namenjajo samo dodana vrednost in vem, da bodo dobro oplemenitena.</font><br>
<font size="4">Zdaj pa, da se skoncentriram zgolj na ta pač rešitev tega člena. Poglejte, res je, jaz se strinjam na eni strani tudi s predhodniki, ki so vložili amandma in jih razumem, na drugi strani pa seveda tudi razumem rešitev, ki je podana tukaj noter. Na nek način nam je vsem v interesu, da se področja, kjer res živijo Romi, nekaj naredi. Zdaj lahko je podlaga takšna ali drugačna. Lahko bi bila še tretja rešitev. Ogromno, jaz sem sama premlevala, kaj je tisto, kar bi bilo najbolj učinkovito in vem, da ko smo se pogovarjali enkrat o tej zadevi z ministrom, smo tudi še nekatere druge opcije imeli, tako da se je dejansko na tem področju res želelo najti dobro rešitev. To se mi zdi zelo pomembno.</font><br>
<font size="4">Pomembno se mi zdi, da bojo vse občine, ne glede na to, ali jih bo nekaj več ali nekaj manj dobile 3,5% več glede na primarno porabo občin. To je pomembno. Še bolj pomembno pri tej zadevi pa se mi zdi, tukaj pa apeliram na ministrstvo, da vendarle pazimo, ko pišemo, zakaj bodo šla ta sredstva. Jaz meni, da je nujno, da ta sredstva, ki grejo za občine, ki se soočajo z romsko problematiko ne ožamo samo na zakon o romski problematiki. Mi imamo ogromno težav na področju reševanja konflikta med romsko in ne romsko skupnostjo in tukaj noter rabijo župani zagotovo sredstva, da bodo</font><br>
<br>
<b><font size="4">30. TRAK (ŠS) – 17.05</font></b><br>
<br>
<font size="4">(nadaljevanje) in tukaj noter rabijo župani zagotovo sredstva, da bodo tudi to problematiko lažje reševali. Tako, da prosim, da tukaj res bodo pač sami na ministrstvu pogledali kako je pač ta predlog amandmaja pripravljen, ampak da tuki ne ožamo občin. Jaz vem, da jih bodo uporabile koristno in jaz prihajam iz okolja, kjer je romska problematika izredno velika in vem, da župani jo poznajo, iščejo rešitve in zato jim pustimo roko, da gre tuki v tem smislu da bodo imeli možnost ta sredstva nameniti tam, da bo sobivanje boljše, uspešnejše tudi učinkovitejše na koncu, kajti tudi sama se pridružujem razpravi, da v Sloveniji gre ogromno denarja za reševanje romske problematike. To je ne vem, 8 milijonov, 7 milijonov in tako naprej. To niso mali zneski, ampak dajmo pogledati učinke. Pojdimo pogledati učinke in nam bo kmalu jasno, da ta sistem, ki ga imamo danes v Sloveniji ni dober in da bomo mogli tudi na tem področju narediti korak naprej. Absolutno pa se mi zdi to pomemben korak danes, tudi v tem področju naprej in želim seveda županom ki imajo to težavo, ker vem, da je velika uspešno reševanje in seveda da bo zadovoljstvo na eni in na drugi strani. Hvala lepa. </font><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Hvala, razprava je zaključena. Prehajamo na odločanje. Najprej dajem na glasovanje amandma, ki so ga vložile stranke koalicije. Če bo ta sprejet oziroma izglasovan,. Potem postane drugi brezpredmeten. V kolikor pa ne, pa bomo glasovali potem o amandmaju, ki ga je kot predlog za amandma odbora vložil poslanec SD, gospod Baković. Torej glasujemo o predlogu amandmaja, ki ga je vložila koalicija. Želi kdo obrazložiti svoj glas? Ne, potem dajem začetek glasovanja.</font><br>
<font size="4">Kdo je za? (10 članov.) Je kdo proti? (Nihče.)</font><br>
<font size="4">Amandma je izglasovan. </font><br>
<font size="4">S tem postane drugi predlog brezpredmeten. In prehajamo na glasovanje o amandmaju za novi 18.č člen. Želi kdo razpravljati, obrazložiti svoj glas? Potem glasujemo. Glasovanje teče.</font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Prehajamo na predlog za amandma za novi 18.d člen. Želi kdo razpravljati, obrazložiti svoj glas? Torej glasujemo. </font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Tudi ta amandma je izglasovan. </font><br>
<font size="4">Prehajamo na odločanje o amandmaju za novi 18.e člen. Želi kdo razpravljati, obrazložiti svoj glas? Prosim, predstavnica pravne službe, prosim.</font><br>
<br>
<b><font size="4">MAG. METODA HROVAT PIRNAT:</font></b><font size="4"> Hvala za besedo. Pripomba bi bila tale, in sicer kaj je vsaka naloga je nejasno. Naloge so lahko zelo podobne. Res je, da je tako besedilo v tem odstavku že sedaj. Smiselno bi se bilo sklicevati na naloge in drugega odstavka tega člena. To je v premislek za plenarno zasedanje. Hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Zdaj smo že v fazi glasovanja. Če tole zdaj izglasujemo bo člen odprt, se eventuelno lahko kaj spremeni in se to stvar prouči do odločanja na seji Državnega zbora. Želi kdo še razpravljati, obrazložiti svoj glas? Torej glasujemo o amandmaju za novi 18.e člen. Glasovanje teče.</font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Amandma je izglasovan. K 19. členu ni amandmaja. Želi kdo razpravljati o njemu? Če ne, prehajamo na amandma za novi 19.a člen. </font><br>
<br>
<b><font size="4">31. TRAK (ŠS) – 17.10</font></b><br>
<br>
<font size="4">(nadaljevanje)</font><b><font size="4"> </font></b><font size="4">Želi kdo razpravljati, obrazložiti glas? </font><br>
<font size="4">Glasujemo. Glasovanje teče. Tudi ta amandma je sprejet. </font><br>
<font size="4">Prehajamo na amandma za novo 10. točko, se pravi v poglavju 2, spremembe in dopolnitve zakona 119.a člen doda nova 10 točka, ki se glasi 10 stanovanjski zakon. Želi kdo razpravljati, obrazložiti svoj glas o tem amandmaju? Glasujemo.</font><br>
<font size="4">Kdo je za? (12 članov.) Je kdo proti? (Nihče.)</font><br>
<font size="4">Prehajamo na amandma za novi 19.b člen. Želi kdo razpravljati, obrazložiti svoj glas? Ugotavljam, da nihče.  Glasujemo.</font><br>
<font size="4">Kdo je za? (12 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma za novo 11 točko. Poglavje 9 spremembe in dopolnitve zakona se v novem 19.b členu doda nova 11 točka, ki se glasi: 11 zakon o gasilstvu in nova 19.c in 19.č člen, kot se glasita. Želi kdo obrazložiti svoj glas, razpravljat? Ugotavljam, da nihče. Glasujemo.</font><br>
<font size="4">Kdo je za? (14 članov.) Je kdo proti? (Nihče.)</font><br>
<font size="4">Prehajamo na amandma za novi 19.c člen. Želi kdo obrazložiti svoj glas, razpravljat? Če ne glasujemo.</font><br>
<font size="4">Kdo je za? (13 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma za novi 19. č člen. Želi kdo razpravljati, obrazložiti svoj glas? Ugotavljam, da nihče. Glasujemo.</font><br>
<font size="4">Kdo je za? (13 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma za novo 12 točko, da se doda v poglavju 2, točka, ki se glasi Zakon o varstvu pred požarom. Želi kdo razpravljati? obrazložiti svoj glas? Če ne glasujemo. </font><br>
<font size="4">Kdo je za? (13 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma za nov 19.d člen. Želi kdo o njem razpravljati, obrazložiti svoj glas? Ugotavljam, da ne, torej glasujemo.</font><br>
<font size="4">Kdo je za? (13 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma k 20. členu. Želi kdo o njemu razpravljati, obrazložiti svoj glas? Ugotavljam, da nihče. Torej glasujemo.</font><br>
<font size="4">Kdo je za? (14 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na k 21. členu in k amandmaju k 21. členu. Tukaj se je javil gospod Šiško. Prosim.</font><br>
<br>
<b><font size="4">DUŠAN ŠIŠKO (SNS):</font></b><font size="4"> Ja hvala predsedujoči. Poglejte, v Slovenski nacionalni stranki niti pod razno niti pod razno ne moremo potrditi takega amandmaja. Zakaj gre? Gre za tujce, ki pridejo sem, so prijavljeni v Sloveniji, delajo naprej imajo odskočno desko, da grejo v Avstrijo, Nemčijo, pripeljejo družine sem, družine so socialni problem in takim bo zdaj država še plačevala tukaj. </font><br>
<br>
<b><font size="4">32. TRAK (ŠS) – 17.15</font></b><br>
<br>
<font size="4">(nadaljevanje) Tukaj, jaz vas res ne zastopim, no, ali pa jaz si ne znam tega ne znam si tega amandmaja razložiti prav. Pa vam bom primer povedal. Pride k nam na urgenco nekdo, ki je tukaj ima prebivališče in pripelje ženo, ki nima svojega prebivališča tukaj še in zahteva, da naj na njegovo kartico zdravnik ga pregleda, ne da bo plačal. Zahteva, prav zahteva, da naj na njegovo kartico pregleda. To so take zlorabe, vete, in potem me čudi, da Levica to podpira ko skozi govori, koliko je treba vojski vzet denarja pa dati v zdravstvo. </font><br>
<font size="4">Minister, mogoče niste vi pravi naslov za to, ali pa tudi. Tudi ne vem, kaj ste naredili s tistim, ko smo vam poslali dopis, poslansko vprašanje, koliko je tujcev prijavljenih na enem naslovu, čeprav bi tam noter jih moglo ležati 80, jih leži 250 pa še več, pa v hišah, ko ležijo po 30, hiša pa ima kapaciteto za 12 oseb. Ne vem, kako daleč ste tudi s tem prišli, kako te ljudi tudi upravne enote prijavljajo in resno me zanima, kam to pelje. Mi  moramo poskrbeti najprej za Slovence, ker to je pa res nepotreben strošek za državo. Hvala.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Gospod Šiško, mislim, da je nesporazum, kajti ta zakon samo ureja, kdo plača posamezno pravico, ki je že urejena v obstoječi zakonodaji. Bodisi država, bodisi občina, kar pa ne podeljuje se nobena nova pravica. Kar pa se tiče obstoječih in te ureditve pa naj bi v kratkem v parlament prišel Zakon o tujcih pa še nekateri drugi zakoni, s katerimi se bo to področje uredilo drugače, kot je bilo doslej. Generalno pa se s tem, kar ste rekli seveda strinjam. Želi še kdo razpravljati? Ne, potem prehajamo na odločanje.</font><br>
<font size="4">Na glasovanje dajem amandma k 21. členu iz seznam seveda vse, kar s strani koalicije. Želi kdo obrazložiti glas? Ne, potem glasujemo.</font><br>
<font size="4">Kdo je za? (15 članov.) Je kdo proti? (1. član.)</font><br>
<font size="4">Tudi ta amandma je izglasovan. </font><br>
<font size="4">V točkah 22 oziroma členih 22 do 25 ni amandmajev. Želi kdo o njih razpravljat? Ugotavljam, da nihče. Potem  prehajamo na predlog amandmaja, ki je sicer vložen kot predlog za amandma odbora s strani koalicijskih strank, in sicer, da se v poglavju 3 prehodne določbe za 25. členom doda tretja točka, ki se glasi: Zakon o gasilstvu. Želi kdo razpravljati, obrazložiti svoj glas? Dajem ta predlog na glasovanje. Glasujemo. </font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Potem prehajamo na odločanje o amandmaju za novi 25.a člen. Želi kdo razpravljati, obrazložiti svoj glas? Ugotavljam, da nihče. Torej glasujemo.</font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Tudi ta amandma je sprejet.</font><br>
<font size="4">Prehajamo na amandma za novo 4. točko, da se doda še nova četrta točka, ki se glasi: Zakon o financiranju občin. Želi kdo razpravljati, obrazložiti svoj glas? Ugotavljam, da nihče. Torej glasujemo.</font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">Tudi ta amandma je izglasovan.</font><br>
<font size="4">Prehajamo na amandma za novi 25.b člen. Želi kdo razpravljati, obrazložiti svoj glas? Ugotavljam, da nihče. Torej glasujemo.</font><br>
<font size="4">Glasovanje teče. </font><br>
<br>
<b><font size="4">33. TRAK (ŠS) – 17.20</font></b><br>
<br>
<font size="4">(nadaljevanje) Kdo je za? (15 članov.) Je kdo proti? (Nihče.)</font><br>
<font size="4">Amandma je izglasovan. Prehajamo na amandma za novi 25.c člen. Želi kdo razpravljat, obrazložiti svoj glas? Ugotavljam, da nihče. Glasujemo.</font><br>
<font size="4">Kdo je za? (15 članov.) Je kdo proti? (Nihče.)</font><br>
<font size="4">	Zadnji s seznama je 26. člen, h kateremu ni vloženega amandmaja. Želi kdo o njem razpravljati? V kolikor ne, potem prehajamo na odločanje o celotnem besedilu naenkrat. Se pravi, o vseh členih, naslovu in pa seveda izglasovanih amandmajih skupaj. Želi kdo obrazložiti svoj glas? Prosim, gospod Rajh.</font><br>
<br>
<b><font size="4">MAG. ANDREJ RAJH (PS SAB): </font></b><font size="4">Hvala lepa. V poslanski skupini SAB bomo seveda zakon podprli. Menimo, da je vse, kar je dobro za obline, dobro tudi za državljane. Jaz bi v nadaljevanju tudi rad opozoril, da bo država morala nasloviti neenakost v primernosti financiranja občin glede na zakonske naloge. Nas je mariborski župan javno opozoril, da je mariborska mestna občina šele na 208 mestu po primernosti financiranja in popravki, ki jih tudi v državnem zboru delamo, bodo temu dejstvu morali v prihodnje slediti, torej ne da dobi vsaka občina enak popravek, ampak morajo popravki slediti temu, da se bodo te razlike v neprimernosti ali neenakosti financiranja popravljale.</font><br>
<font size="4">Kot drugo pa moram še enkrat poudariti, da v SAB-u zelo obžalujemo, da se pri 70 milijonih, ki zdaj gre v občine niso našli 3,8 milijonov eurov za financiranje javnega potniškega prometa v občinah, kjer se to izvaja. Gre za uspešen projekt, ki bi ga iz medkrajevnega potniškega prometa prenesli na lokalne skupnosti in še enkrat poudarjamo, zelo obžalujemo, da koalicijske stranke tega dobrega, odličnega predloga, ki ga že uporablja več kot 150 000 upravičencev niso podprle pod pretvezo, da v proračunu ni denarja. Kot smo danes videli, denar je in glede na to, da so proračuni rekordni, da imamo proračun, ki znaša 13 milijard eurov je to, da teh 3,8 milijonov eurov ni bilo noter vključenih oziroma, da se ne želi najti, eno golo sprenevedanje. Kakorkoli že ta zakon in amandmaje bomo skupno podprli. Hvala lepa.</font><br>
<br>
<b><font size="4">PREDSEDNIK MAG. BRANKO GRIMS:</font></b><font size="4"> Hvala. Glede na to, da drugih prijavljenih ni, bom obrazložil glas tudi sam. Pred tem pa vas želim opozoriti, da po tem glasovanju bo še en procesni sklep, ki ga bom predlagal, da ne bi ker vidim, da že vsi pakirate, prehitro zapustili dvorane. To se pravi, potem bo še eno glasovanje, in sicer o tem, da se predlagamo, da se ta zakon uvrsti že na novembrsko sejo in da se pač na ta način omogoči, da bo zanesljivo pred novim letom tudi objavljen in uveljavljen, kajti gre za rektuzivni rok, da bo potem lahko ta zakon dejansko v pomoč občinam. </font><br>
<font size="4">Sam osebno bom glasoval za, kajti gre za uresničitev dolgoletne obljube, da se občine razbremeni. S tem se odpravlja krivica, ko se je marsikdaj nalagalo na občine nove in nove pač naloge, ni se pa zato zagotovilo dodatnih sredstev, kar je tudi v nasprotju z načeli, ki urejajo področje lokalne samouprave. Zdaj se to  urejuje na najboljši možni način, s tem pa se daje občinam tudi prostor zato, da na ta način prihranjena sredstva preusmerijo v investicije v razvoj in v najboljši meri uresničujejo tisto, kar je temeljni namen lokalne samouprave. Da je blizu ljudem in da je na nek način, če želite, tudi zaščita pred kakršnim koli direktnim poseganjem države. To, da občina lahko uresničuje te naloge, ki so temelj lokalne samouprave po evropski listini, seveda potrebuje svoja lastna sredstva, ki so ji na razpolago za investicije tudi za to, da bo lahko na ta način pristopila k boljšemu izkoriščanju evropskih sredstev, ki so zagotovljena zdaj po zaslugi sedanje vlade v večji višini, kot jih je Slovenija kadarkoli v pretekli zgodovini od svoje osamosvojitve imela na razpolago.</font><br>
<br>
<b><font size="4">34. TRAK (ŠS) – 17.25</font></b><br>
<br>
<font size="4">(nadaljevanje) Glasoval bom torej za. Če drugih obrazložitev ni več, prehajamo na odločanje. Glasujemo. </font><br>
<font size="4">Kdo je za? (17 članov.) Je kdo proti? (Nihče.)</font><br>
<font size="4">Ugotavljam, da je besedilo v drugi obravnavi v celoti sprejeto. </font><br>
<font size="4">Preden pa zaključimo, moramo določiti še poročevalca. Če drugih predlogov ni, bo to predsednik. Obenem pa dajem, kot sem napovedal na glasovanje še dodaten sklep, in sicer Odbor za notranje zadeve, javno upravo in lokalno samoupravo na podlagi drugega odstavka 59. člena Poslovnika Državnega zbora predlaga Kolegiju predsednika Državnega zbora, da v predlog dnevnega reda 22. seje Državnega zbora, torej redne novembrske seje, uvrsti Predlog zakona o finančni razbremenitvi občin, druga obravnava, EPA 953/VIII. Želi kdo razpravljati, obrazložiti svoj glas? Če ne, glasujemo.</font><br>
<font size="4">Kdo je za? (17 članov.) Je kdo proti? (Nihče.)</font><br>
<br>
<font size="4">S tem smo izčrpali vsa današnja glasovanja. Vsem hvala za zelo konstruktivno sodelovanje, za dobro razpravo in seveda srečno pot domov. Srečno Slovenija.</font><br>
<br>
<b><font size="4">Seja je bila zaključena 4. novembera 2020 ob 17.27.</font></b>