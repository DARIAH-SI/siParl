<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE </font></b><br>
<b><font size="4">16. seja</font></b><br>
<br>
<b><font size="4">(3. junij 2020)</font></b><br>
</p></div><br>
<b><font size="4">Sejo je vodil Blaž Pavlin, predsednik Odbora za pravosodje.</font></b><br>
<b><font size="4">Seja se je začela ob 14.04.</font></b><br>
<br>
<b><font size="4">1. TRAK: (MK) </font></b><br>
<br>
<b><font size="4">	PREDSEDNIK BLAŽ PAVLIN: </font></b><font size="4">Vse članice in člane Odbora, vabljene ter ostale prisotne lepo pozdravljam. </font><br>
<font size="4">	Pričenjam 16. sejo Odbora za pravosodje. Obveščam vas, da so zadržani in se seje ne morejo udeležiti naslednje članice in člani Odbora, in sicer Željko Cigler iz Poslanske skupine Levica. Ker k dnevnemu redu seje ni bilo predlogov za razširitev oziroma umik katere od predlaganih točk je določen dnevni red seje kot je bil predlagan s sklicem. </font><br>
<font size="4">	</font><br>
<font size="4">Prehajamo na </font><b><font size="4">1. TOČKO DNEVNEGA REDA – TO JE PREDLOG ZAKONA O SPREMEMBI KAZENSKEGA ZAKONIKA, </font></b><font size="4">ki ga je Državnemu zboru v obravnavo predložil Državni svet in je bil 17. oktobra 2019 objavljen na spletnih straneh Državnega zbora. Kot gradivo objavljeno na spletnih straneh Državnega zbora imamo na voljo še mnenje Zakonodajno-pravne službe</font><br>
<br>
<b><font size="4">2. TRAK: (MT) – 14.05</font></b><br>
<br>
<font size="4">	(nadaljevanje) z dne 19. 5. 2020, mnenje Vlade z dne 21. 11. 2019, mnenje Vrhovnega sodišča z dne 28. 5. 2020.</font><br>
<font size="4">	K tej točki so bili vabljeni predlagatelj, se pravi Državni svet, Zakonodajno-pravna služba, Ministrstvo za pravosodje, Vrhovno sodišče je svojo udeležbo opravičilo, Vrhovno državno tožilstvo ter Policija.</font><br>
<font size="4">	V poslovniškem roku ni bilo vloženih amandmajev, včeraj pa smo s strani poslanskih skupin SDS, SMC, NSi in DeSUS prejeli predlog za amandma odbora k 1. členu.</font><br>
<font size="4">	Pričenjam drugo obravnavo predloga zakona, v kateri bomo na podlagi 126. člena Poslovnika Državnega zbora opravili razpravo in glasovanje o posameznih členih predloga zakona. Odboru predlagam, da se razprava o obeh členih ter predlaganem amandmaju združi v skladu s prvim odstavkom 127. člena Poslovnika Državnega zbora. Po opravljeni razpravi bi opravili glasovanje o amandmaju, nato pa glasovali o obeh členih zakona skupaj.</font><br>
<font size="4">	Ali kdo temu predlogu nasprotuje?</font><br>
<font size="4">	(Nihče.)</font><br>
<font size="4">	Ugotavljam, da ne.</font><br>
<font size="4">	Želi predstavnik predlagatelja zakona podati dopolnilno obrazložitev k členom predloženega zakona?</font><br>
<font size="4">	Želi, besedo dajem državnemu svetniku Marjanu Maučcu, izvolite.</font><br>
<br>
<font size="4">	</font><b><font size="4">MARJAN MAUČEC:</font></b><font size="4"> Hvala za besedo, lepo pozdravljen, gospod predsednik, članice in člani odbora, predstavniki Vlade in ostali vabljeni.</font><br>
<font size="4">	Zakon, ki ga je Državni svet sprejel in dal v nadaljnjo obravnavo Državnemu zboru, izhaja iz tega, ker zastopamo v Državnem svetu tudi lokalne interese in so pač župani, ki so največja interesna skupina v Državnem svetu, izrazili bojazen, ob upoštevanju, da se v sosednjih državah zakonodaja zaostruje in da ne bi na koncu končali, država Slovenija, kot migrantski žep, kot se to v medijih tudi reče.</font><br>
<font size="4">	Ker se je povečal pritisk na prehodu z, na mejah in pa potem tudi posledično ugotavljanje, da je čimveč organiziranih prehodov nezakonitih v skrb, da poskusimo to nekako rešiti in zakonodajalce in pa vlado na to opozoriti, smo pač pripravili ta predlog zakona, ki bi naj pomagal rešiti, da ne pride do črnega scenarija, do tega, da bi veliko število migrantov v določenem obdobju prišlo na območje Slovenije in seveda, kot država taka ne bi morali slediti rešitvi niti stiske, probleme tistih, ki jih pač imajo in pa seveda tudi je treba vedeti, da prihajajo migranti tudi iz področja, kjer te stiske in pa problemov ni, kar se tiče vojn, ampak so tudi ekonomski migranti.</font><br>
<font size="4">	Zdaj seveda, zgodilo se je v tem času vsa različna mnenja, vseh sodelujočih, od Zakonodajno-pravne službe, Vrhovnega sodišča in vsega tega, zato na te zadeve ne bom odgovarjal, ker mislim, da jih amandma, ki ga je pripravila poslanske skupine, te zadeve rešuje. Trebate vedeti, da pač Državni svet ima resursov toliko, kot jih ima, mi smo opozorili na težave, smo pa seveda zelo zadovoljni, če to pride v tak pravni okvir, ki je potem seveda skladen z ustavo, zakonodajo in pa z mednarodnimi akti, zato smo včeraj bili pozitivno presenečeni, da dejansko na vse te očitke, ki so bili zakoni, nekako ta amandma odgovarja in pa tudi zadevo rešuje. Iz tega vidika je cilj in pa poglavitne rešitve, ki smo jih hoteli opozoriti v zakonu, več ali manj rešen, zato bi s tem jaz končal svoje izvajanje in želim temu odboru in pa pozneje tudi Državnemu zboru, da to zakonodajo sprejme v taki obliki, da bo dobra za naše državljane in za našo državo, hvala lepa.</font><br>
<br>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala tudi vam.</font><br>
<font size="4">	Sedaj pa dajem besedo predstavnici Zakonodajno-pravne službe, gospe Špeli Maček Guštin, izvolite.</font><br>
<br>
<font size="4">	</font><b><font size="4">ŠPELA MAČEK GUŠTIN:</font></b><font size="4"> Hvala lepa.</font><br>
<font size="4">	V mnenju, kot smo danes že od predstavnika predlagatelja</font><br>
<br>
<b><font size="4">3. TRAK: (MT) – 14.10</font></b><br>
<br>
<font size="4">	(nadaljevanje) slišali, smo opozorili na širitev kriminalne cone pri kaznivem dejanju prepovedanega prehajanja meje ali ozemlja države tudi na ravnanja, ki niso nezakonita, nevarna ali kako drugače zavržna, da bi jih bilo primerno določiti za kazniva. Menimo, da nova opredelitev zajema tudi vstop na ozemlje Republike Slovenije, ki ni v nasprotju z njenim pravnim redom, zato je tak predlog po našem mnenju prekomeren, še zlasti, ker je inkriminirani storilec lahko tako tujec kot državljan Slovenije, Republike Slovenije, torej kdorkoli. Opozarjamo na morebitno prekrivanje tega kaznivega dejanja s primerljivimi prekrški po, na primer, Zakonu o tujcih ali Zakonu o nadzoru državne meje, tudi glede kazni, ki je predvidena, smo imeli pripombe, ta po našem mnenju ni v skladu s splošnimi določbami Kazenskega zakonika o izrekanju stranskih kazni, ker se ne morejo izreči samostojno, ampak samo, če je izrečena tudi kazen zapora, denarna kazen ali pogojna obsodba. Menimo tudi, da je s tem, s tako ureditvijo, ki je predlagana, izključena tudi možnost individualizirane obravnave storilca, ker besedilo kaže na obvezen izrek izgona tujca iz države, zato menimo, oziroma ocenjujemo, da bi tak predlog zakona pomenil, oziroma povzročil notranje neskladje v samem Kazenskem zakoniku. Amandmaji niso vloženi, imamo pa pred sabo predlog za amandma odbora od koalicijskih poslanskih skupin, glede tega ocenjujem, da je po namenu usmerjen v podoben cilj kot predlog zakona kot tak, vendar z drugačnim pristopom. Glede na dano obrazložitev, ki jo ima amandma, tudi nimamo pripomb glede notranje skladnosti s sicer drugimi podobnimi predpisanimi kaznimi, prav tako tudi zato, ker je v obrazložitvi navedeno, da je bila opravljena primerjava z drugimi kaznivimi dejanji. Hvala lepa.</font><br>
<br>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala.</font><br>
<font size="4">	Morda želi besedo predstavnik Ministrstva za pravosodje. Izvolite, besedo ima državni sekretar Matic Zupan.</font><br>
<br>
<font size="4">	</font><b><font size="4">MATIC ZUPAN:</font></b><font size="4"> Hvala za besedo.</font><br>
<font size="4">	Na besedilo predloga novele Kazenskega zakonika, ki je danes pred nami, je vlada podala mnenje že pred časom. Razlogi za zadržanost na strokovni ravni ostajajo, v nadaljevanju želim pa izpostaviti samo tiste, ki so najbolj ključni.</font><br>
<font size="4">	Ta predlog novele s spremembo definicije kaznivega dejanja nedovoljenega prehoda čez državno mejo to praktično v celoti prekriva z definicijo prekrška po Zakonu o tujcih, to govorim o nedovoljenem vstopu v Republiko Slovenijo, za katerega je trenutno zagrožena globa od 500 do tisoč 200 evrov. Enako dejanje bi torej v tem primeru v bistvu bilo določeno hkrati kot prekršek in kaznivo dejanje. Ustavno sodišče je že v več svojih odločbah presodilo, da Kazenski zakonik ni v skladu z Ustavo Republike Slovenije, če se zakonski znaki kaznivega dejanja popolnoma prekrivajo z zakonskimi znaki prekrška. Tako stanje je sodišče oklicalo za anomijo pravnega reda, ki je v nasprotju z načelom pravne države in posega v načelo zakonitosti v kazenskem pravu. Pri oblikovanju nabora kaznivih dejanj v Kazenskem zakoniku je potrebno vedno tehtati, katere oblike ravnanj predstavljajo zgolj kršitev predpisa in so posledično sankcionirane kot prekršek, katere pa na drugi strani zaradi stopnje ogrožanja ali poškodbe zavarovane dobrine prerastejo v kaznivo dejanje. Zdaj tega tehtanja v tem primeru izgleda da ni bilo, oziroma pač vsaj ne izhaja iz gradiva predlagatelja.</font><br>
<font size="4">	Zdaj nekako drugič, Državni svet je za storilca, ki prvič nezakonito prekorači državno mejo predvidel kazen takojšnjega izgona. To je kazen, ki je v sferi kazensko-pravne obravnave ni mogoče izvesti že takoj ob odkritju osumljenega kaznivega dejanja, ker bi policija nekako morala nastopiti v vlogi policije, tožilstva in sodišča. Ob ponovitvi dejanja pa je predlagana kazen od 1 do 2 let zapora in denarna kazen, ki bi ji potem sledil izgon. Izgon tujca iz države je trenutno mogoče izreči le kot stransko sankcijo, poleg kazni zapora, denarne kazni ali pa pogojne obsodbe, torej se izgon tujca iz države ne more določati in izrekati kot glavna kazen. Glede na to, da veljavni 48.a člen Kazenskega zakonika že določa pogoje in presojo sodišča v zvezi z izrekom stranske kazni izgona tujcev, se ta v bistvu glede na to predlagano spremembo</font><br>
<font size="4"> </font><br>
<b><font size="4">4. TRAK: (AB) – 14.15</font></b><br>
<br>
<b><font size="4">	</font></b><font size="4">(nadaljevanje) prvega odstavka 308. člena niti ne bi mogla izreči niti kot stranska kazen. Zdaj trenutno veljavna ureditev upošteva zahteve direktive Evropskega parlamenta in Sveta 2004/38/ES, v skladu s katero mora sodišče pred izrekom stranske kazni izgona tujcev iz držav presojati ali so podane konkretno osebne okoliščine, ki pomenijo resno grožnjo javnemu redu ali javni varnosti. To preprosto povedano tako po domače, pač pomeni, da ni mogoče kar v zakonu določiti, da je sama storitev določenega kaznivega dejanja temelj za izrek izgona tujcev iz države. Tako da iz tega nekako izhaja, da bi takšen predlog za tovrstno spremembo kot je danes pred nami 308. člena, bi lahko bil v nasprotju z Ustavo in s pravnim redom Evropske unije z obravnavanega področja, hkrati bi pa tudi povzročal neko neskladnost sistematike s splošnim delom kazenskega zakonika. Glede tega drugega dela rešitve iz predloga novele, pa izpostavljam, da bi bilo potrebno v kolikor bo seveda takšna odločitev danes na odboru. Ob dvigu zagrožene zaporne kazni za tako imenovane tihotapce pri osnovnem kaznivem dejanju nadaljevali tudi ustrezno prilagoditi kvalificirane oblike tega dejanja, ki so v istem členu in pa pazit na sistematiko razpona siceršnjih kazni za primerljiva kazniva dejanja. Naj na koncu izpostavim še nekaj aktivnosti, ki na tem področju na vladni strani že tečejo. Na Ministrstvu za pravosodje ravno pripravljamo predlog novele kazenskega zakonika, v katerem bomo preučili ustreznost trenutno veljavnega 308. člena, ki govori o nedovoljenem prehodu državne meje, ki je zdaj v bistvu bolj vezan na neko nasilje, oborožen prehod. Strokovni dialog med nami in Ministrstvom za notranje zadeve je na to temo že stekel in predlog novele bo, ki bo sicer tudi odgovarjala na nekatere druge probleme, v približno dveh tednih predan v strokovno medresorsko razpravo. Poleg tega naj v tem kontekstu izpostavim še to, da pripravljamo tudi predlog novele zakona o kazenskem postopku, sicer primarno zaradi potrebnih prilagoditev na začetek delovanja Urada evropskega javnega tožilca, ki bo na podlagi posebne evropske uredbe začel delovati predvidoma novembra letos. Na podlagi opozoril, zlasti policije in Ministrstva za notranje zadeve, bomo v tem predlogu naslovili tudi problematiko privedbe tujcev pred preiskovalnega sodnika v vlogi priče in s tem pripomogli k učinkovitejšem preiskovanju teh kaznivih dejanj. Menimo, da je to najmanj toliko pomembno, mogoče pa še bolj kot pa generalni preventivni učinek, ki ga v določeni meri prinaša zaostrovanje kazenskih sankcij. In tudi ta predlog bo še v tem tednu posredovan v strokovno in medresorsko usklajevanje. To sem samo tako za kontekst hotel poudariti. </font><br>
<font size="4">	Hvala za besedo. </font><br>
<br>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala tudi vam.</font><br>
<font size="4">	Morda želi besedo predstavnik Vrhovnega državnega tožilca? </font><br>
<font size="4">	Izvolite, pa prosim če se predstavite.</font><br>
<br>
<font size="4">	</font><b><font size="4">MAG. ANDREJ FERLINC:</font></b><font size="4"> Magister Andrej Ferlinc, vrhovni državni tožilec, vodja Oddelka za kazenske zadeve. Pripeljal sem tudi, z mano je tudi kolega Samo Košir, ki bo o tej stvari bolj podrobno kar se tiče naših predlogov povedal, sicer pa bi na kratko povzel to, kar je bilo do zdaj povedano in zelo podrobno. Mi se s tem v celoti strinjamo, kar ste povedali, tudi kar je Zakonodajno pravno komisijo povedala, bi pa rad poudaril tudi da seveda je treba imeti pred očmi, da je napisano kdo nezakonito prekorači državno mejo, da ta zakon bi naj torej veljal tudi za slovenske državljane in seveda tudi ne glede na te motnje schengenske ureditve, za katere vemo iz raznoraznih razlogov, pa si vendarle ni mogoče predstavljati, potem te stroge kazni tudi za našega državljana, če recimo dvakrat izven mejnega prehoda prestopi državno mejo, da bi lahko bil kaznovan. Zdaj po amandmaju do desetih let zapora, kazen je v tem primeru nesorazmerna, vendar jaz bi se strinjal seveda s temi razlogi kaj lahko nastaja v zvezi s problemov nezakonitih migracij in se strinjam s predlagateljem, da so to res življenjski problemi, zlasti tudi na lokalnih območjih, vendar na tak način v zakonu se ne morejo odražati. Tudi sama kazen kot osnova takojšen izgon, pa potem stopnjevanje tega s kaznijo zapora, pa potem še dodatno kvalifikatorna okoliščina, pravzaprav izstopa iz bi rekel sistematike urejenosti kazenskega prava, to kar je bilo povedano s splošnim delom kazenskega prava.</font><br>
<b><font size="4"> </font></b><br>
<b><font size="4">5. TRAK: (AB) – 14.20</font></b><br>
<br>
<b><font size="4">	</font></b><font size="4">(nadaljevanje) Se pravi s 44. členom KZ1, ki določa, da se navedena kazen lahko izreče samo kot torej ta izgon kot stranska kazen in ne kot glavna kazen. Bi pa prosil še kolega, če dovolite, da tudi bolj podrobno še pojasnim tisto, kar je specifično za Vrhovno državno tožilstvo, ob tem, da se z vsem tem strinjamo, kar je bilo do sedaj povedano.</font><br>
<br>
<font size="4">	</font><b><font size="4">PREDSEDNIK BLAŽ PAVLIN: </font></b><font size="4">Hvala. Izvolite.</font><br>
<br>
<font size="4">	</font><b><font size="4">SAMO KOŠIR:</font></b><font size="4"> Hvala.</font><br>
<font size="4">	Samo Košir, strokovni sodelavec na Kazenskem oddelku Vrhovnega državnega tožilstva. Jaz bi tukaj samo še podal par pomislekov v imenu tožilstva, ki so se nam pojavile ob študiju predlog in sicer prvi se nanaša na samo vprašanje ali predlog izpolnjuje pogoje za definicijo kaznivega dejanja kakršna je v 16. členu Kazenskega zakonika. Bistveno za definicijo kaznivega dejanja je, da so predpisani znaki kaznivega dejanja in pa kazen za storilca, ki te zakonske izpolni in se ugotovi njegova krivda. V primeru, da gre za enkratno nezakonito prekoračitev državne meje, je lahko kazniv vsak storilec, na kar kaže besedica kdor – se pravi tudi slovenski državljan. Po drugi strani je edina kazen, ki jo je mogoče izreči izgon tujca iz države. Logično to pomeni, da pač slovenskemu državljanu take kazni sploh ni mogoče izreči in da v bistvu v tem primeru za izpolnitev zakonskih znakov kaznivega dejanja kazen sploh ni predpisana, to pa najbrž ni skladno z načelom zakonitosti. Nekaj skepse je tudi glede uveljavitve zakonskega znaka ponovljene nezakonite prekoračitve državne meje. Namreč v praksi se uporablja samo zakon, ki velja ob storitvi kaznivega dejanja oziroma kasnejši zakon, če je za storilca milejši. Tukaj se znajo ponavljati problemi z razlago kaj če je prišlo do prve nezakonite prekoračitve meje šele pred uveljavitvijo take novele, do ponovne pa šele kasneje. A zdaj pač to pomeni, da je v času veljavnosti zakonika ponovno prekoračil državno mejo in se kaznuje strožje ali ne. Ali pa recimo v primeru, da je pač prišlo do te prve prekoračitve meje še v času recimo pred uveljavitve take novele, ko je bilo tako dejanje še prekršek, pa se zgodi, da je tak prekršek že zastaran, kar pomeni, da je država izčrpala svojo pravico, da se na kazensko pravni način odziva na tako ravnanje. Naprej smo imeli nekaj pomislekov tudi glede kaznovalnega pasu, od petih do petnajstih let zapora za dejanje iz tretjega odstavka 308. člena KZ1, vendar ugotavljamo da je pač tukaj tudi bil vložen amandma, ki ta kaznovalni pas po naši oceni ustrezneje določa. Še dve pripombi; menimo, da bi uveljavitev predlaganega člena imela določene finančne posledice, ki so povezane z izvedbo kazenskih postopkov. Namreč treba je poleg siceršnjih stroškov, ki so povezani z izvedbo kazenskega postopka in ki jih verjetno marsikateri tujec ne bi bil zmožen plačat, upoštevati tudi zelo verjetne dodatne stroške, ki bi se verjetno pojavili. To so stroški recimo v zvezi s priporom osebe, pri kateri je podan razlog begosumnosti, potem prevajanja vseh dokumentov bistvenih za položaj obdolženca v obdolženčev jezik ali jezik, ki ga razume, tolmačenje vsega kar se dogaja na glavni obravnavi, stroškov zagovornika, ki se mora postaviti k obdolžencu, ki je v priporu ali pa ki sicer ni zmožen uspešne obrambe, tolmačenja vsega kar se pač tak obdolženec pogovarja v popolni zaupnosti s svojim zagovornikom in tako dalje. Taki stroški bi najbrž nastali v škodo proračuna. Je pa tudi bi opozoril še na dejstvo, da kazenskih postopkov praviloma ni mogoče izvesti tako hitro in tako učinkovito kot pa postopkov o prekršku ali pa administrativnih postopkov. Za konec bi pa podal še en predlog oziroma bolj pobudo, da v kolikor se bo šlo v spremembe 308. člena KZ1, da se določi obvezen varnostni ukrep odvzema prevoznega sredstva, ki se uporablja za prevoz oseb, ki prepovedano prehajajo meje ali ozemlje države. V primeru, da je to prevozno sredstvo storilčevo </font><br>
<br>
<b><font size="4">6. TRAK: (MT) – 14.25</font></b><br>
<br>
<font size="4">	(nadaljevanje) last, ali če to prevozno sredstvo ni storilčeva last, pa da se poleg primerov, ki jih kazenski zakonik že določa, odvzame tudi v primeru, če je posebej prirejeno, predelano ali prilagojeno za prevoz takšnih oseb, ali pa če je lastnik prevoznega sredstva vedel, oziroma varianta, bi moral vedeti, da bo uporabljano za tak namen. Namreč, to so sredstva, s katerimi se, so se, ali pa se bodo še naprej izvrševala kazniva dejanja in obvezen odvzem teh sredstev bi imel nekakšen splošno preventiven pomen oziroma učinek. Hvala.</font><br>
<br>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala tudi vam.</font><br>
<font size="4">	Morda želi besedo predstavnik Policije?</font><br>
<font size="4">	Želi, izvolite, pa če se predstavite.</font><br>
<br>
<font size="4">	</font><b><font size="4">SLAVKO KOROŠ:</font></b><font size="4"> Lep pozdrav, sem Slavko Koroš, pomočnik direktorja Uprave kriminalistične policije.</font><br>
<font size="4">	Kar se tiče samega predloga zakona o spremembi Kazenskega zakonika, se ne bom ponavljal, ampak pravzaprav podpiram stališče, podpiramo stališča Zakonodajno-pravne službe in pa ministrstva za pravosodje. Ampak, ja, kljub temu pa pozdravljamo kakršnekoli pobude, predloge, ki peljejo k cilju zagotavljati učinkovitejše varstvo državljanov in pa prebivalcev Republike Slovenije in seveda tudi širše.</font><br>
<font size="4">	Tukaj bi rad izpostavil pa le drugo dejstvo, ker Policija imamo kar veliko težav pri obravnavanju in pa preprečevanju tovrstnih kaznivih dejanj, tako kot v organu odkrivanja pa prepričan sem tudi naprej tožilstvo kot organ pregona, predvsem pri zagotavljanju dokazov in pa dokazovanja teh izvršitvenih oblik in pa znakov kaznivega dejanja. Tukaj moramo si biti na jasnem, da kazniva dejanja, tovrstna kazniva dejanja pretežno izvršujejo resnično dobro organizirane kriminalne združbe, predvsem tuje kriminalne združbe, seveda v sodelovanju z našimi, ki se bolj pojavljajo v teh stranskih vlogah prevoznikov in vsega ostalega in te kriminalne združbe so zelo dobro organizirane. Sofisticiran način izvrševanja je pravzaprav njihov modus, uporabljajo digitalno in ostalo opremo, od naprav za nočno opazovanje, termovizij, seveda vseh ostalih naprav, ki jim omogočajo, da ostanejo njihova dejanja prikrita in pa skrita in tukaj se zelo trudimo, kako zagotavljati dokaze in pa seveda odkrivati sama kazniva dejanja, tukaj nam zelo izostaja uporaba prikritih preiskovalnih ukrepov, to mora biti kar jasno, na jasnem. In tukaj smo že prelagali in tudi usklajujemo vsebino, da bi predvsem primarno v Zakon o kazenskem postopku, drugi odstavek 150. člena, da bi nekako umestili to kaznivo dejanje kot kataloško kaznivo dejanje, kjer bi lahko uporabili tudi prikrite preiskovalne ukrepe in pa seveda nekoliko višje zagrožene kazni, predvsem z namenom, seveda, predvsem tretji odstavek, da bi lahko izvajali prikrite preiskovalne ukrepe, ker vemo, da recimo, za plačilo recimo, zelo težko je dokazovati, da je nekdo opravil neko dejanje za plačilo, ker so vsi ilegalni migranti inštruirani na tak način, kako naj nastopajo, če so odkriti, recimo, da povejo, da so štopali, da taksiste kličejo in tako naprej in brez da imamo neka druga orodja, ki zagotavljajo to vedenje, da so dobili za plačilo, je zelo težko te stvari zapeljati.</font><br>
<font size="4">	Veliko se nam dogaja recimo, da v notranjosti države ustavljamo, ko že uspešno preidejo, prestopijo državno mejo, v notranjosti države, še preden grejo iz države, da zalotimo celo kombi, recimo, ilegalcev in tako naprej. Kako dokazovati neupravičen, da jih je nekdo neupravičeno spravil čez državno mejo, seveda z istimi izgovori, da pač so jih tam nekje štopali, da so pač pobrali napoti in tu je pravzaprav res težava, kako zagotavljati te dokaze. Tako da tu bi verjetno bilo umestno tudi vnesti neko stvar, kdor jih prevaža po ozemlju Republike Slovenije in tako naprej. Tako da tukaj smo že podali kar dosti predlogov, so zadeve v fazi usklajevanja in prepričan sem, da s takšnimi spremembami bi lahko bili še učinkovitejši, no. Hvala lepa.</font><br>
<br>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala tudi vam.</font><br>
<font size="4">	Prehajamo na razpravo o posameznih členih ter predlaganem amandmaju. Preden bomo prešli na razpravo članic in članov odbora, vas obveščam, da poslanko Evo Irgl danes s pooblastilom nadomešča poslanka Mojca Škrinjar.</font><br>
<br>
<b><font size="4">7. TRAK: (NB) – 14.30</font></b><br>
<br>
<font size="4">	(Nadaljevanje) Uvodoma bi v imenu predlagateljev amandmaja odbora, se pravi, poslanskih skupin koalicije predstavil ta amandma. Amandam prinaša črtanje predlaganih sprememb prvega odstavka 308. člena. S tem sledimo številnim pomislekom o neskladnosti predlaganih določb z Ustavo ter drugimi določbami zakonika, ki jih je v svojem mnenju izrazila Zakonodajno-pravna služba. Za obliko kaznivega dejanja iz tretjega odstavka 308. člena amandma ohranja spremembo povišanja kazni zapora, vendar se predlagana določba z amandmajem spremeni tako, da se zagrožena kazen določi v višini od 3 do 10 let zapora. Ker isti člen zakonika določa kazen zapora tudi za druge oblike kaznivega dejanja po tem členu, je treba tako višino kazni prilagoditi tudi v petem in šestem odstavku tega člena. Predlagamo, da se kazen zapora, obliko kaznivega dejanja iz petega odstavka poviša na enak način kot kazen iz tretjega odstavka tega člena, saj je tudi do sedaj veljavno besedilo za oba odstavka določalo enako kazen. Za obliko kaznivega dejanja iz šestega odstavka predlagamo, da se kazen določi v višini od treh do petnajstih let zapora. Kazniva dejanja tihotapljenja ljudi čez mejo je zelo pogosto povezano tudi z velikim tveganjem za življenje in zdravje ljudi. V zadnjih letih se je problematika tihotapljenja ljudi čez meje države zelo povečala. Vse to se odraža tudi pri stanju v Sloveniji, kar nam kaže tudi statistika obtoženih polnoletnih oseb za kazniva dejanja po odstavkih za katere predlagamo povečanje kazni. Na enem od odboru za notranjo politiko, javno upravo in lokalno samoupravo smo jeseni lansko leto lahko izvedeli, da se število kaznivih dejanj prepovedanega prehajanja meje ali ozemlja države v obdobju od januarja pa takrat do oktobra leta 2019, se je povečalo v primerjavi s primerljivim obdobjem iz leta 2018 za 71 %. Najbolj, kar za 582 % pa se je povečalo število izvršenih oblik tihotapljenja v okviru kriminalnih združb. Za zajezitev tovrstnih kaznivih dejanj je torej po našem mnenju nujno povišanje kazni, kar bo v skladu z načelom generalne prevencije zmanjšalo motiviranost morebitnih storilcev za storitev kaznivega dejanja. S takimi spremembami kazenskega zakonika bomo drastično povečali zaporne kazni za tihotapljenje ilegalnih migrantov, določena bo tudi minimalna kazen vsaj treh let zapora. </font><br>
<font size="4">	Sedaj pa dajem besedo poslanki Tini Heferle. </font><br>
<br>
<b><font size="4">	TINA HEFERLE (PS LMŠ):</font></b><font size="4"> Hvala predsednik za besedo. </font><br>
<font size="4">	Zdaj, vedno ko obravnavamo nek tak zakon, tako pomemben zakon kot je Kazenski zakonik, ne moremo mimo nekih strokovnih temeljev in tudi danes se bom jaz v svoji razpravi, se ne bom mogla ogniti nekoliko bolj strokovnemu izrazoslovju, glede na to, da bom pokomentirala to predlagano spremembo Državnega sveta, pri čemer bom zelo kritična. S predlogom Državnega sveta se posega v določbe, ki opredeljujejo kaznivo dejanje prepovedanega prehajanja meje ali ozemlja države in zdaj, predlagano besedilo je zastavljeno zelo široko in zelo premalo določno, kar v kazenskem pravu seveda ni dobro oziroma, če sem še malo bolj stroga, o kazenskem pravu to nikakor ni dopustno. In ko govorimo o opredelitvi kaznivih dejanj in o širjenju nekih zakonskih znakov katerega že od obstoječih kaznivih dejanj je treba biti pri tem zelo previden, predvsem pa je potrebno pri sprejemanju takšnih sprememb v kazenskem zakoniku upoštevati v prvi vrsti toga kazensko-pravna načela, ki so z namenom toga. Tukaj imam v mislih predvsem načelo zakonitosti in načelo določnosti. Hkrati pa je potrebno pri vseh teh spremembah kazensko-pravne zakonodaje vedno vključiti tudi stroko. Pri današnjem predlogu nič od tega ni bilo upoštevanega. Zavedati se je treba, tega se moramo vsi zavedati, ki se kakorkoli ali na </font><br>
<br>
<b><font size="4">8. TRAK: (NB) – 14.35</font></b><br>
<br>
<font size="4">	(Nadaljevanje) kakršenkoli način ukvarjamo ali pa se srečamo s kazenskim pravom, v našem primeru se morajo tega zavedati tudi Državni svet kot predlagatelj, da imamo v našem pravnem redu vzpostavljen nek sistem kaznovalnega varstva pravnih dobrin, in da imamo na drugi strani vzpostavljen tudi sistem razmejitvenih znakov med kaznivimi dejanji in med prekrški in oba ta sistema imata nek svoj namen. Kaj želim s tem povedati je to da, če se nekoliko bolj po domače izrazim, neko dejanje je opredeljeno kot kaznivo dejanje takrat, ko je to dejanje nezakonito in to kot družba ocenimo, da je tako zelo pomembno, da si zasluži neko izjemno pravno varstvo, v tem primeru kazensko pravno varstvo. Ali pa po drugi strani neko dejanje je opredeljeno kot prekršek takrat, ko smo kot družba ocenili, da je manj škodljivo, manj usodno za tiste najbolj temeljne človekove pravice in svoboščine in zato so tudi sankcije pa postopek obravnave kršitelja zanj manj obremenilne. In to kar predlagajo v Državnem svetu, v praksi smo lahko tudi slišali že danes, pomeni prikrivanje znakov prekrška in znakov kaznivega dejanja. Ustavno sodišče je že večkrat poudarilo, da predstavlja to kršitev temeljnih načel pravne države in pa kršitev načela zakonitosti v kazenskem postopku, ki je opredeljeno v 28. členu Ustave. Sicer me zelo veseli ta amandma odbora, s katerim se črta tisto besedilo, ki je kaznivo dejanje, se pravi, prepovedanega prehajanja meje ali ozemlja države opredeljevalo bistveno bistveno bolj restriktivno in strogo kot je to do zdaj in ne samo to, besedilo kot je bilo prvotno predlagano in celo omogočalo, da bi lahko pod zakonske znake tega kaznivega dejanja praktično inkriminirali vsakršen prehod meje, ki celo ni nezakonit in celo ni nevaren. Tak, da ta amandma sicer je za pozdraviti, ampak ne odpravlja vseh tistih pomislekov, ki smo jih številni, jih bomo še neizrazili glede te zakonske novele. To je skrajno nevarno početje, če se milo izrazim. Predvsem ta dikcija, ki je bila prvotno v predlogu ali kako drugače stopi na njeno ozemlje, jaz moram to pokomentirati, čeprav je šlo zdaj to ven, to predstavlja hud, hud odstop od temeljnega načela, ki velja v kazenskem kaznovalnem pravu. Temelj kazenske zakonodaje namreč je, da je kot kaznivo dejanje opredeljeno samo protipravno ravnanje, ki ga zakon zaradi njegove nevarnosti, kot sem že povedala, določa kot kaznivo dejanje in s tisto predlagano širitvijo, ki je sedaj po posredovanju številnih umaknjena, bi se kriminirala oziroma bi tako imenovana kriminalna cona se razširila celo na ravnanja, ki ne predstavljajo nezakonitega prehoda državne meje. Zdaj verjetno kakšna visoko letela teoretična polemika je tukaj morda celo odveč, ker po mojem mnenju je že na prvi pogled vidno, da predlog Državnega sveta tak kot je zdaj ali pa kot je bil prej, je bistveno odmaknjen od tega kar naj bi kazensko pravo v resnici zagovarjalo in to predvsem tudi v delu, ki še ostaja, torej v delu, ki govori o kazenski sankciji in pa o stranski kazenski sankciji. Se pravi, v tem delu Državni svet predlaga oziroma je predlagal pred tem amandmajem večjo kazensko sankcijo zapora in sicer iz kazni zapora do 5 let je predlagal kazen zapora od 5 do 15 let. Po spremembi je ta predlog od 3 do 10 let.</font><br>
<br>
<b><font size="4">9. TRAK: (SB) – 14.40</font></b><br>
<br>
<font size="4">	(nadaljevanje) In še vedno je po mojem mnenju to zelo nestrokoven in zelo neutemeljen predlog, če želite tudi nevaren predlog, namreč vedeti moramo, da v kazenskem pravu obstaja neko rangiranje kazenskih sankcij, če se lahko tako izrazim nekoliko bolj laično, in zavedati bi se morali tudi tega, da so vse kazenske sankcije, vrsta kazenske sankcije, višina kazni, vsestranske sankcije in tako naprej, določene v skladu s sprejeto kaznovalno politiko in sprejeto kriminaliteto politiko. In ta načela, ki vrsto in višino kazenske sankcije za posamezno kaznivo dejanje določijo na podlagi nekih kazensko-pravnih načel upoštevajo tudi generalno in socialno prevencijo, skratka to je nek kompleksen sistem, ki določa kazenske sankcije in njihovo reagiranje in spreminjanje teh že predpisanih kazenskih sankcij brez vključevanja nekih strokovnih podlag za takšne spremembe je po mojem mnenju nevarno za sorazmernost točno pri tem dotičnem kaznivem dejanju in hkrati še bolj morda nevarno tudi z vidika sorazmernost in pa stabilnosti celostnega kaznovalnega sistema, ki ga v naši državi imamo. Res ne vem kam bi prišli, če bi kar vse povprek širili tako zakonske znake kaznivega dejanja ali pa če bi zaostrovali kazenske sankcije oziroma ih spreminjali, ker na neki pavšalno podani oceni brez neke strokovne podkrepitve teh predlogov kot to danes vidimo, državni svet je izrazil neko svojo mnenje in zdaj naj bi mi kar spreminjali celo sistem kaznovalni, ne vem kam bi prišli. Danes bi po mojem mnenju moral biti danes tukaj že drugi odločni ne Državnemu svetu, prvega je danes dobil na Odboru za notranje zadeve, drugega pa mislim, da bi moral dobiti pri zdajšnji temi, se pravi pri obravnavi te novele, ker niti s tem amandmajem, ki je sedaj vložen ne zadostite tem temeljnim minimumom, ki jih kazensko pravo zahteva. In nenazadnje se je glede vašega predloga, spoštovani predlagatelji, jasno izreklo tudi Vrhovno sodišče Republike Slovenije, upam, da ste si to mnenje prebrali in v tem mnenju je stališče zelo jasno glede predlaganega dviga predpisane kazni, sodišče opozarja, da je pri poseganju v kazenskopravne sankcije, citiram: »potrebno opraviti pregled sistemske predpisanih zapornih kazni za posamezna kazniva dejanja znotraj kazenskega zakonika. Konec citata. Skratka, to je res tako zelo pomembno in občutljivo področje s tako občutljivo vsebino, da ni dopustno kar tako čez palec nekaj pavšalno spreminjati, čez noč spreminjati, zato, ker se je nekdo tako izmislil brez, da bi se, kot sem rekla že, pri tem upoštevalo ali sploh vključilo neko kazenskopravno stroko in brez, da bi se pri tem upoštevala temeljna kazenskopravna načela. Na teh načelih stoji ali pa pade naša pravna država, tako da danes te spremembe res niso na mestu: Hvala.</font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala tudi vam. Naslednji ima besedo poslanec Predrag Baković. Izvolite.</font><br>
<br>
<b><font size="4">	PREDRAG BAKOVIĆ (PS SD):</font></b><font size="4"> Predsednik, hvala lepa za besedo. Jaz moram reči, da je kolegica Tina in pa predstavniki Ministrstva za pravosodje, tožilstva in tudi policije so odlično povzeli vse pripombe in pomisleke, ki jih je ta novela nekako pripeljala na plano, hkrati so poudarili tudi vse težave, s katerimi se danes srečujejo in moram reči, da </font><br>
<br>
<b><font size="4">10. TRAK: (SB) – 14.45</font></b><br>
<br>
<font size="4">	(nadaljevanje) ta novela jim ne sledi in še nekako dodatno povzroča ovire za delo pristojnih organov pri odkrivanju in preprečevanju tovrstnih kaznivih dejanj. Jaz lahko povem določene stvari iz prakse in poglejte, če mi imamo na nekem področju urejeno zakonodajo tako, da isto dejanje urejata tako Kazenski zakonik kot tudi Zakon o prekrških oziroma nek predpis, ki ureja prekrške, potem tukaj na nek način dajemo neko kvazi diskrecijsko pravico policistu, da se bo sam odločal kako bo ravnal ali bo obravnaval to zadevo kot prekršek ali bo obravnaval kot kaznivo dejanje. In tu seveda je nedopustno in protiustavno, kot smo že slišali tudi s strani Zakonodajno-pravne službe. Torej, drugo kar je, resnično ta kriminalna cona se širi ne le na nezakonito prečkanje ali prekoračitev meje, ampak tudi na primere, ki jih nekako drugače naj bi pristopili državno mejo. Že beseda »kdor« pomeni, da to lahko stori pravzaprav vsako in lahko vam povem v praksi je bilo kar večkrat storjeno dejanje, tako da je slovenski državljan nezakonito prešel državno mejo in to pomeni, da bomo slovenskega državljana kaznovali z izgonom iz Republike Slovenije, seveda to je nedopustno in tudi nepojmljivo. Tretje, kot je bilo že izpostavljeno, je mogoče ta ukrep izreči kot stransko kazen ne kot glavno kazen, bi pa opozoril na tisto kar je bilo rečeno že tudi iz tožilstva. Glejte, če bi ta zadeva veljala na tak način kot je predstavljena v noveli, veste kaj bi to pomenilo v praksi – to pomeni, če si predstavljamo primer, ko policija odkrije 30 ilegalnih prebežnikov, to pomeni, da je vsak od njih storil kaznivo dejanje, to pomeni, da je nad vsakim potrebno izvesti zaslišanje, to pomeni, da je vsakomur potrebno izdati odločbo o pridržanju, to pomeni, da je treba vsakega dati v 48-urno pridržanje oziroma do izročitve preiskovalnemu sodniku. To pomeni, da preiskovalni sodnik najverjetneje zaradi pripornega razloga begosuma bo izrekel pripor, to pomeni, da bo vsak od teh 30-ih moral iti v pripor kljub temu, da nimamo kapacitet še za neke storilce, ki pravzaprav so vsakodnevno na tapeti, pa nočem tukaj izvzeti, da pa morda nekatere bi dajali v pripor, nekatere ne, ampak tukaj bo se nam enostavno pojavil ta problem, da potem bi morala sodišča dodatno obremeniti z nujnimi postopki, jaz ne verjamem, da bi bila zadeva lahko rešena v enem mesecu. Tukaj je vse tisto kar ste izpostavili tudi stroški tolmačenja in tako naprej, stroški prepisovanja. Tako, da enostavno se mi zdi, ko berem ta predlog novele, se mi zdi, da tisti, ki je to pisal, ni bil ravno z glavo pri stvari, da bi na nek način poskušal stvari urediti tako, da bi bilo organom pregona lažje. Torej, jaz bom rekel, da s takimi predlogi kot je ta danes, si pravzaprav damo nek šah mat in sami sebi potem zavežemo nek mlinski kamen okoli vratu in imamo potem težavo. Zato resnično pozdravljam te napovedi katere je izpostavil predstavnik Ministrstva za pravosodje, ki se nanašajo na spremembo zakonodaje tudi tega člena, predvsem je potrebno pozorno poslušati pripombe, ki sta jih dala gospoda iz tožilstva in predvsem tudi pripombe, ki jih je dejal predstavnik policije, ki se vsakodnevno operativno ukvarjajo s temi problemi na tem področju in jih verjetno premalo poslušamo tako mi v zakonodajnem delu kot tudi kdo drug. In resnično se mi zdi kar absurdno, da se danes ukvarjamo s takim zakonom, ki bi lahko, če bi šel skozi, povzročil toliko težav in toliko dodatnih stroškov, za katere sem prepričan, da niso o njih razmišljali, ko so te predloge tudi pisali. Tudi jaz sem tukaj kritičen ne s slabim namenom, ampak z namenom, da je potrebno take stvari, ko se bodo v bodoče urejale, iti skozi platformo dejansko operative kako ona to sprejme, se morda tudi z njimi prej pogovoriti, na kakšen način reševati tiste probleme, s katerimi se soočajo in seveda skušati urediti to na splošno, ne pa da zakonodajo pripravljamo na podlagi enega dogodka ali pa morda nekaj dogodkov, ki imajo nek skupen imenovalec. </font><br>
<br>
<b><font size="4">11. TRAK (VI) 14.50</font></b><br>
<br>
<font size="4">	(nadaljevanje) Jaz upam, da zadeve ne bodo šle skozi, saj ne bodo, če bo ta amandma, ki ga je potem koalicija pripravila šel skozi, tako da zaenkrat resnično bo treba ob tako pomembnih temah in tako problematičnih temah resnično iti malo bolj organizirano in malo bolj s širokim spektrom strokovnjakov skozi take predpise. Hvala lepa. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala tudi vam. Naslednja ima besedo poslanka Maša Kociper. </font><br>
<br>
<b><font size="4">	MAŠA KOCIPER (PS SAB):</font></b><font size="4"> Hvala lepa, gospod predsednik. Jaz pa za razliko od kolegice poslanke, ki je razpravljala pred menoj, bom skušala biti čim manj strokovna, ker mislim, da je bilo s  strokovnega stališča že toliko povedano v današnji debati o tem členu, da bom jaz pa poskušala biti malo bolj politična. </font><br>
<font size="4">	Začela bom s tem, da kljub temu, da sodim v levosredinsko stranko in se ima za zelo sredinsko političarko, večkrat opozarjam tudi v tej hiši, da je obstoječa zakonodaja, ki jo imamo, to je azilna zakonodaja, zakon o tujcih in tako naprej, bila narejena za neke druge čase, za neke druge čase, ko je bilo prestopov, nezakonitih prestopov mej bistveno bistveno manj, kot je tega sedaj, ko ni bilo tega trenda, ki smo mu priča sedaj že nekaj let in ko je tudi resnično se dalo neke postopke izpeljati tako in ta način, kot to predvideva naša zakonodaja, ki pa pravzaprav v večjem delu ali skoraj v celoti temelji na zakonodaji Evropske unije. Vsekakor kljub temu, kar sem sedaj povedala, pa vsekakor ne sodim med tiste, ki bi kar nekritično in tako povprek spreminjali stvari na tem področju. Kljub temu, da globoko sočustvujem in da razumem ljudi, tudi župane, ki živijo na področjih, ki so obremenjena in kjer se s temi nezakonitimi prestopi srečujejo in seveda si želijo, da bi bile te stvari urejene bolj učinkovito, morda tudi bolj življenjsko. Ampak potem pa dobimo takle zakon pred sabo. Jaz pa vendar mislim, da v tej državi moramo pa vsaj poskušati ohraniti eno digniteto inštitucij. Saj res, da smo kritizirani vsi povprek, še najbolj pa politiki, ampak to ne pomeni, da moramo zniževati nivo svojega dela iz leta v leto ali pa resnično delovati tako, kot nas kritizirajo. Jaz sem pred leti, ko je bila prva vlada Janeza Janše v tej hiši izrazito nasprotovala temu, da bi se ukinil Državni svet. Tu sem imela hude govore o tem, kako je potrebno poslušati civilno družbo in predstavnike posameznih javnosti. Sedaj pa po teh letih v politiki pa vedno bolj razmišljam, da bi bilo treba Državni svet res ukiniti. Zato, ker Državni svet je postal več ali manj podaljšana roka enega dela politike, vsaj velik del Državnega sveta, in to je razvidno tudi v tem zakonu, ki je danes pred nami. Ta isti državni svet je v času prejšnje vlade, vlade, ki jo je vodil Marjan Šarec nekritično dajal vete na zelo pomembne zakone, zakone pomembne za to državo, za njen razvoj, za napredek nekritično. In seveda ti veti, glede na to, da je bila manjšinska vlada so skoraj vedno bili potrjeni. Se pravi, zakon ni bil sprejet. In povezava med desno politiko in Državnim svetom v tem mandatu pod vlado Marjana Šarca je bila očitna. In tako je očitna tudi sedaj. Državni svet je očitno spet hotel z eno tako všečno gesto prikazati kako oni razumejo župane in te prebivalce, ki živijo na jugu Slovenije in se srečujejo s težavami z nezakonitimi migranti. Ampak poslušajte, sedaj ima ta opcija vlado. Dajte se stvari lotiti tako, kot je treba. Ne pa da dobimo poslanci v Državnem zboru Republike Slovenije pred sabo taka skropucala. In tole ni napisala Micka iz Spodnjega Dupleka, pa poslala, pa rekla, veste kaj, fino bi bilo tu pri migrantih nekaj narediti, pa napisala en člen, pa poslala v Državni zbor. Ne, to je napisal drugi zbor te hiše, Državni svet, ki ima tudi strokovne službe. Tudi zaposlene pravnike. Pa sem prepričana, da pravniki  </font><br>
<br>
<b><font size="4">12. TRAK: (SB) – 14.55</font></b><br>
<br>
<font size="4">	(nadaljevanje) kaj veliko tukaj zraven niso imeli, to je očitno en zakon, katerega namen je samo, da Državni svet reče svojim desnim svetnikom, glejte, saj smo mi tudi nekaj poskušali naši župani, vidite, mi se trudimo, ampak ta Državni zbor, poglejte, grozni so. In za javnost, ki nas mogoče gleda, bi povedala, da to zakon, o katerem govorimo, ima dva člena, od tega se 2. člen nanaša na to kdaj se naj objavi, 1. člen pa kar tako brez vsake javne razprave, brez vsakega premisleka piše, da kdor nezakonito prekorači Državno mejo Republike Slovenije ali kako drugače vstopi na njeno ozemlje, se kaznuje s takojšnjim izgonom iz Republike Slovenije. Ob ponovljeni nezakoniti prekoračitvi državne meje Republike Slovenije ali če kako drugače ponovno stopi na njeno ozemlje, se kaznuje od enega leta do dveh let zapora in denarno kaznijo po prestani zaporni kazni sledi izgon iz Republike Slovenije. Tukaj je moglo zgubljati danes čas ena, dva, tri, štiri, pet strokovnjakov; policija, Vrhovno tožilstva, dva iz Vrhovnega tožilstva, en iz pravosodja in en iz Zakonodajno-pravne službe, da so vljudno povedali kakšna neumnost je tukaj napisana. Kdor nezakonito prekorači državno mejo, se pravi tudi slovenski državljan kdor nezakonito prekorači državno mejo, kar še ni tak problem, ker nezakonito je nezakonito, ampak pazi dalje, ali kako drugače stopi na njeno ozemlje, se pravi vsak, ki kako drugače vstopi na ozemlje Republike Slovenije niti ne nezakonito, vi pa jaz, ko se vračate iz Avstrije ste drugače stopili čez ozemlje, ne vem kaj sploh je drugače, jaz mislim, da je to zunaj mejnega prehoda, pa še to ne piše, tako, da to si samo misim, ker poskušamo biti prijazna. Skratka, vsak, ki vstopi, tudi če je to državljan Republike Slovenije se takoj izžene kar tako, policaj reče: »veš kaj, ti se kar takoj izženeš« in ga izžene. Tako, da vemo kaj piše v tem zakonu. Jaz lahko ponovim kaj so rekli vsi strokovnjaki pred mano načelo zakonitosti, načelo pravne varnosti, načelo predvidljivosti, individualizirana obravnava storilcev kaznivih dejanj, proti ustavnost primerov, ko je dikcija v kaznivem dejanju enaka kot pri prekršku, ne protiustavnost, ko mi zdaj poslanci menimo, tako kot velikokrat kdo meni, da je protiustavno, imamo različne situacije, ena je, ko je sodišče že reklo, da je ena situacija protiustavna, kar je ta situacija in imamo situacijo, ki sem jo jaz branila pri enem drugem zakonu, ko je popolnoma nova ureditev in še ne vemo kaj bo Ustavno sodišče reklo, tukaj pa vemo kaj bo reklo. Skratka, to je ena taka, da ne rečem kaj, pri čemer ubogi predstavnik policije pove o svojih problemih, problemih z organiziranim kriminalom, za temi, ki so tihotapci, ki ga ta člen niti slučajno ne rešuje. In potem drugi del tega, večja kazen, tukaj je zdaj koalicija zadovoljna, d a večja kazen pa juhu to pa super, pri čemer predstavnik te iste koalicije, predstavnik Ministrstva za pravosodje povedal, da njihova ministrica pripravlja celovito rešitev, predvidevam, da tako, ki jo bo tudi kak strokovnjak pogledal, da se ta vprašanja rešijo. In ker bi tu pričakovala, da vse kar bo naredila koalicija je, da bo ta res, oprostite bom ta mili izraz uporabila, ponesrečen Zakon Državnega sveta zavrne, ne, z Državnim svetom si je treba biti dober, zdaj smo le desni na Vladi, bomo zdaj to nekaj popravljali, leta bomo mi zdaj popravljali v Državnem zboru, ne da bi upoštevali pripombe strokovnjakov kako je treba sorazmerno kazni glede na druga kazniva dejanja uporabljati ne da bi se zavedali realnih težav, ki jih imamo v tej državi glede zapornikov, kapacitete zaporov, koliko bomo mi imeli tega tujega reveža, ki bo iz Afganistana potoval preko Slovenije zapored 10 let ali 15? Ker potem ga bomo šele izgnali, najprej bo 10 ali 15 let v naših zaporih ali bo zdaj samo 13, če bo ta sprejet, ne zdaj bo samo 8 let, če bo ta amandma koalicije sprejet. 8 let bo Afganistančan v naših zaporih zato, ker je hotel iti na svobodo in potem bo šele izgnan. Jaz, saj pravim, če bi Micka iz Spodnjega Dupleka takšne zakone predlagala, bi rekli tetam </font><br>
<br>
<b><font size="4">13. TRAK: (SB) – 15.00</font></b><br>
<br>
<font size="4">	(nadaljevanje) se sekira, bi rada kaj spremenila tako, pa da en Državni svet kaj takega predlaga in, da se tukaj cel odbor Državnega zbora s tem ukvarja že eno uro, da tukaj sedijo dva predstavnika Vrhovnega državnega tožilstva, dva predstavnika Ministrstva. Zakaj že? Za malo piara, za Državni svet ali zato, da pokažemo kot sem rekla kako razumemo stisko županov vaših in jaz jo razumem, ampak, če jo razumete, potem se njihovih problemov resno lotite in resno pristopijo samo ta, ki ga je nakazal predstavnik ministrstva in to vašega ministrstva, to je resni pristop, analitičen, s strokovnjaki s presojo tega kar je v prekrških, kaj je ustavno-pravno zdržno in tako naprej. Tako, da koalicija tako vedeti, da Ministrstvo pripravlja zakon, pa vseeno potrjevati tak zakon nekaj na pol je neodgovorno. Morali bi ga zavrniti in počakati, da pride pravi zakon, ki bo, upam, ta vprašanja nagovoril tako kot je treba. Hvala lepa. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala tudi vam. </font><br>
<font size="4">Naslednji ima besedo mag. Dušan Verbič. Izvolite.</font><br>
<br>
<b><font size="4">	MAG. DUŠAN VERBIČ (PS SMC):</font></b><font size="4"> Hvala lepa, predsednik. Vsem skupaj prav lep pozdrav! </font><br>
<font size="4">Moram pa priznati, da me je predhodna razpravljavka spoštovana poslanka prav spodbudila, da omenim naslednje. Dejstvo je, da zakone lahko predlagajo tisti, ki so v skladu z veljavno zakonodajo upravičeni, da predlagajo in nikjer ne piše, da predlogi zakoni so samo v tisti smeri, ki ste bili razpravljavci pred menoj, je edino upravičeno in če sem zelo ozek izredno izpopolnjeni in do potankosti opredeljeni skladno s trenutno veljavno kazensko zakonodajo. Mislim, da to ni korektno do predlagatelja, pa jih ne zagovarjam, imam tudi sam pomislek do drugega doma demokracije, vendar v kolikor predlagatelj lahko vlaga svoj predlog, mislim, da temu ni nič narobe in ne sprejemam tovrstne kritike, kajti menim, da je to bolj politična razprava ali retorika, ki v neki smeri nekako nagovarja določeno skupino svojih volivcev. Še enkrat, z zakonom je določeno kdo lahko vlaga predloge zakonov in tudi prav, da je tako. Če je v zakon določeno, da je tudi Državni svet, potem je prav, da jih vlaga, na nas pa je, da presodimo glede vsebine. Tisto, kar menim in je mogoče ob tej priložnosti potrebno še nekaj reči, tudi poslanske skupine morda tudi iz katere izhajam smo vlagali ali se vlagajo določeni predlogi zakonov ali amandmaji, ki gladko so povoženi na Ustavnem sodišču, pa nič ne polemiziramo. Tako, da tukaj bi bil zelo previden v tovrstnih zadevah. Zdaj, kar se tiče to kar je uvodoma s strani predsednika bilo rečeno, vložen je koalicijski amandma, ki ga imamo pred seboj, amandma odbora, in moram priznati, da sem vesel v uvodni predstavitvi, ki je tako s strani Zakonodajno-pravne službe predstavnika Vlade, predstavnika policije in tudi predstavnika Vrhovnega sodišča ni bilo nekako izraženo neko nasprotovanje tovrstnemu amandmaju, tako da menim, da je prav, da je temu tako. Ampak sedaj pa tisto, kar menim, ko nekateri razpravljavci pred mano ste se zelo spustili predvidevam, da ste kar dobri strokovnjaki kazenskega prava, sam se ne štejem, ampak bi vseeno nekaj opozoril. Evropska unija je že leta 2020 sprejela pravni okvir glede tihotapljenja sestavljene iz direktive, ki določa olajšanje nedovoljenega vstopa, tranzita, prebivanja ter okvirnega sklepa o krepitvi kazenskega okvira za ta kazniva dejanja. In to, da bi preprečili izkoriščanje migrantov s kriminalnimi omrežji in zmanjšali spodbude za nezakonite migracije. In o tem so tudi bili sprejeti evropska agenda o migracijah in evropska agenda za varnost boj proti tihotapljenju migrantov in to sta opredelila 2002 kot prednost nalogo.</font><br>
<br>
<b><font size="4">14. TRAK: (VP) 15.05</font></b><br>
<br>
<font size="4">	(nadaljevanje) Spoštovani, danes smo 2020. in če je predlagatelj vložil nek predlog, ki se je na koncu konzumiralo v amandma odbora, jaz to ne vidim nič slabo. Slabo pa vidim, da se pravni red v Republiki Sloveniji v 18 letih v tem delu, ali je kaj spremenil. In to je tista moja, recimo politična kritika, kajti ne samo na tovrstnih zadevah, tudi s področja kazenskega prava, pa se bom spet dotaknil, ki smo se nekoliko več dotaknili finančnega področja, še vedno kazenska zakonodaja ne sledi današnjim ali trendom izpred 5, 10 letih, znaki kaznivega dejanja, absolutno očitno bolj učinkoviti pregon kaznivega dejanja, kaj se dogaja na področju kazenske zakonodaje.</font><br>
<font size="4">	Tako, da lahko samo pozdravljam besede predstavnika vlade, ki je rekel, da se intenzivno dela tako na ZKP-ju kot tudi kazenskem zakoniku in upam, da bo prišlo tovrstne spremembe v današnjem času potrebnosti po pregonu vseh oblik. </font><br>
<font size="4">Tako, da za zaključek jaz smatram predlog državnega sveta ne tako kritično kot je bilo s strani predlagateljev, vesel pa sem, da je predlagatelj tudi uvodoma takoj poudaril, da je njihov namen bil ravno v tem kontekstu kot se je s tem amandmajem v konkretni zadevi tudi vložilo. In poudarjam v imenu naše poslanske skupine bomo ta amandma podprli. </font><br>
<font size="4">Hvala lepa.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala tudi vam.</font><br>
<font size="4">K repliki se je javila poslanka Maša Kociper.</font><br>
<font size="4">Izvolite, tri minute.</font><br>
<br>
<b><font size="4">MAŠA KOCIPER (PS SAB): </font></b><font size="4">Hvala lepa. </font><br>
<font size="4">Poslanec Verbič ima seveda pravico razmišljati po svoje tako kot imam tudi jaz to pravico. Bi pa prosil, da ne zavaja. Jaz nisem niti enkrat v svojem izvajanju rekla, da državni svet ni upravičen do vlaganja zakonov, niti enkrat. Jaz sem pa samo rekla, da pa je to drugi zbor tega parlamenta, državni zbor smo mi, imamo državni svet in državni zbor in v tem kontekstu ima tudi strokovnjake, ima strokovne službe in tako naprej in se ne more obnašati kot Mica iz Spodnjega Dupleka. To pa sem rekla. Zato ker ta člen in ta zakon celotni je eno skropocalo, kar so na mnogo lepši način z zelo dolgimi besedami povedali že strokovnjaki. </font><br>
<font size="4">Tako, da, gospod Verbič, jaz ne vem, kdo bi zakonodajo kazensko moral spremeniti. Vaša stranka je 4 leta imela v rokah ministrstvo za pravosodje, 4 leta cel dolgi mirni mandat ste imeli, da bi lahko to naredili, kar ste zdaj rekli, da bi bilo treba narediti. Moja stranka te možnosti še ni imela nikoli. Škoda, da niste tega takrat naredili. </font><br>
<font size="4">To pa, da zdaj pravite, da ste konzumirali svoj predlog, predlog državnega sveta v amandma, pa seveda ne drži. Vse, kar ta amandma naredi, je, da popolnoma povozi predlog državnega sveta, kar pomeni, da se celo predlagatelji amandmaja strinjate, da je predlog popolnoma nesmiseln in samo nekaj popravljate kazen, pri čemer vaša ministrica, gospod Verbič, iz vaše stranke, pripravlja celovito spremembo zakonodaje. Jaz bi že iz lojalnosti do njenega dela in naporov prepričala opozicijo, da se tako rokohitrsko ne spreminjajo samo deli zakonov v smeri kazni, ampak da se počaka na celovito rešitev.</font><br>
<font size="4">Hvala lepa. </font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala tudi vam.</font><br>
<font size="4">Besedo je želel še predstavnik vrhovnega državnega tožilstva.</font><br>
<font size="4">Izvolite.</font><br>
<br>
<b><font size="4">GOSPOD ________: </font></b><font size="4">Hvala lepa.</font><br>
<font size="4">Jaz bi v zvezi s to v amandmaju predlagano kaznijo od 3 do 10 let zapora omenil, da po drugem odstavku 58. člena Kazenskega zakonika potem za ta dejanja ne bo več mogoče izreči pogojne obsodbe. Pa pač, ker to v predlogu amandmaja ni nikjer omenjeno, sem hotel samo na to opozoriti, če se pač predlagatelj tega zaveda in če to želi.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">Morda želi besedo še kdo od poslancev oziroma vabljenih? </font><br>
<font size="4">Izvoli, Dejan Kaloh.</font><br>
<br>
<b><font size="4">MAG. DEJAN KALOH (PS SDS): </font></b><font size="4">Prisednik, hvala lepa. Se opravičujem, se nisem prej prijavil k razpravi, sem zdaj pozorno poslušal vabljene danes, jih tudi lepo pozdravljam ter </font><br>
<br>
<b><font size="4">15. TRAK: (VP) 15.10</font></b><br>
<br>
<font size="4">	(nadaljevanje) kolege poslance.</font><br>
<font size="4">	Glejte, zdaj najprej moram, bi rekel bi prej repliciral, ampak ni bilo / nerazumljivo /. Zdaj Micka iz Spodnjega Dupleka je spoštovana Maša trikrat omenila. Zdaj ne vem, ali je kaj narobe z osebo, se pravi z imenom Micka ali s Spodnjim Duplekom. Zdaj, Spodnji Duplek je tudi del mojega volilnega okraja namreč in jaz vem, da so tam normalni ljudje tako, da ne vem, naj potem Maša pojasni, kaj je zdaj narobe z Mickami ali s Spodnjim Duplekom. Bo verjetno imela razlago za to. </font><br>
<font size="4">	Zdaj, če mi pa dovolite, da preidem k današnji točki, bom tudi jaz malo politično začel. Zdaj niso samo župani, ko pravite, / nerazumljivo / nekako spadajo v našo orbito ideološko. Jaz tudi poznam župana Ilirske Bistrice gospoda Emila Rojca iz vrst Socialnih demokratov. Gospod korektno ves čas opozarja na te naše luknjičaste slovenske meje in se nekako trudi, da bi se vendarle preprečilo nekako te nezakonite prehode meje. Tako, da jaz tukaj vidim, da je iz vseh polov, iz vseh polov se zavedajo tega problema soočanja povečanega števila vstopov ilegalnih migrantov v Slovenijo. In tukaj zdaj, če smo malo še na aktualnem momentu, trenutku, zakaj Avstrija denimo še vedno ni odprla mej, svojih meja s Slovenijo? Ravno zaradi tega, ker se zavedajo tega, te problematike nezakonitih migrantov, ki jih imamo v Sloveniji. Zdaj tudi jaz se moram obregniti na neke opazke državnega sveta, da kako pač on ni, ne vem, pristojen. Glejte, kvalificiran predlagatelj je za predlaganje zakonov? V 88. členu ustave so jasno navedeni predlagatelji – vsak poslanec, vlada, državni svet – tako, da tukaj zdaj na nek način diskreditirati državni svet res ni na mestu, poslanci, ki ste si to privoščili.</font><br>
<font size="4">	Zdaj, kar se pa tiče samega tega vloženega amandmaja, pa jaz mislim, da Zakonodajno-pravna služba kolikor sem gospo razumel, da nekih pripomb glede notranje skladnosti z drugimi podobnimi kaznimi več ni. Tako, da tukaj nekih zadržkov ni. Bila je tudi opravljena primerjava z drugimi kaznivimi dejanji tako, da nekako imam občutek, da to več zdaj ni topika, ki bi jo morali problematizirati. </font><br>
<font size="4">Zdaj sem tudi poslušal gospoda tožilca Ferlinca, je pač na nek način, pa tudi poslanci ste, bi rekel zbanalizirali mogoče tisti prvotni predlog državnega sveta, da bi tudi slovenski državljani zdaj lahko imeli težave v zvezi s tem predlaganim zakonom, ampak glejte, saj ve se, da je ta prvotni predlog državnega sveta naslavljal kriminalce – kriminalce, tihotapce nezakonitih prehodov, ne pa domačine, ki dobro vedo, kje so mejni prehodi. Pa tudi če gre po gobe, če zdaj tudi jaz malo banaliziram, bo ja vedel, kje je meja. Saj, pa lepo vas prosim, tu ne gre za naše slovenske državljane. </font><br>
<font size="4">Zdaj gospod državni sekretar z ministrstva za pravosodje je te, seveda upravičene pomisleke, dal. Temu sledi tudi predlog amandmaja in poudarjam tukaj se zdaj zgolj nanaša na povečanje kazni, na povečanje kazni. Zdaj spoštovani poslanci iz opozicije, vi ste zdaj vso to zgodbo s predlogom državnega sveta, ampak morali bi se osredotočiti predvsem na amandma, na amandma, ki se nanaša zgolj na povečanje kazni in jih seveda naslavlja na te kriminalne združbe. Zdaj, če pogledamo zdaj tretji odstavek, tretji odstavek besedila, se pravi namesto petih let od treh do desetih let je zagrožena kazen, gre za seveda za organizatorje in prevoznike teh kriminalnih dejanj. Zdaj mi pa prosim povejte, ni to super odvračilni učinek tudi za te ljudi, če ve, da je lahko v zaporu v maksimalni zagroženi kazni preživi 10 let? Jaz mislim, da je to nujno, da je to nujno, da se vsaj nekje začne, bi rekel tudi na nekem mindsetu teh kriminalcev kazati, da je Slovenija resna država, ki bo zavarovala svoje meje tudi, če bomo te kriminalce spravili v keho za toliko let. In še enkrat poudarjam, naslavlja zdaj ta naš amandma koalicijski izključno dvig zapornih kazni za tihotapce, organizatorje. In peti odstavek ravno tako od treh do desetih let se zvišajo kazni, tam pa gre za kriminalce falsifikatorje, ki kaj delajo? Tem, ne rečem, da so eni res bogi med njimi, si iščejo neko, bi rekel tisti, ko so recimo, da bežijo iz še z nekih napol vojnih območij, ampak tisti, ki pa pridejo zaradi nekega ekonomskega boljšega življenja, tukaj ti pa, glejte, tu pa ni Slovenija, ni Slovenija prva varna država, je vmes bilo že, ne vem, 10 varnih držav. Ampak kakorkoli, ti falsifikatorji, ki pa urejajo ponarejene dokumente, ti pa tudi, ja, naj bo v zaporu od 5 do 10 let, če se s takimi nečednimi, za družbo nevarnimi dejanji ukvarja. </font><br>
<br>
<b><font size="4">16. TRAK: (VP) 15.15</font></b><br>
<br>
<font size="4">	(nadaljevanje) In zdaj, kot ste videli naš amandma, predlagane spremembe prvega odstavka 308. člena črta, zdaj je Maša govorila / nerazumljivo / na nek način povozil, ampak jaz nebi takšne retorike tu ubral. Jaz predvsem mogoče v tem kontekstu se res osredotočam zgolj na zaporne kazni, ker mislim, da jih moramo povečati, ker je to v domeni tega odvračilnega učinka. Tako, da tukaj vas tudi na nek način prosim za vašo podporo, ker vendarle navzven naša Slovenija res deluje kot neka država, v tem smislu kazenskih sankcij do teh kriminalcev kot preveč ohlapna država v smislu kazenskih določb. Tako, da tukaj definitivno amandma naslavlja prave probleme. Kriminalci se morajo zavedati, da če bodo to delali na teritoriju Slovenije ne glede nato, da bodo ujeti na sami meji ali v notranjosti države kot je prej gospod iz policije govoril, se morajo zavedati, da se lahko, če rečem v navednicah, »usedejo« za dosti, dosti več let kot so se doslej. Tako, da to je edini naš poanta tega amandmaja in tukaj jaz mislim, da tudi opozicijski poslanci čisto zdravorazumsko si morate priznati, da te zagrožene kazni, pa jaz se zdaj se ne bom spuščal v podrobnosti je to zdaj v skladu z kaznovalno politiko in ne vem še s čim, ampak če bi pogledali majo čez meje, so te kazni primerljive tudi v tujini in tam nimajo nekje takih problemov kot jih imamo mi v Sloveniji.</font><br>
<font size="4">	Zaenkrat toliko. Hvala. </font><br>
<br>
<font size="4">	</font><b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">	Repliko ima poslanka Maša Kociper.</font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Ja, kolega poslanec Kaloh, se opravičujem, če ste se prepoznali v Spodnjem Dupleku. Nič nimam proti Spodnjemu Dupleku, nič nimam proti Micki. Absolutno, Micka je bila mišljena kot pozitivna državljanka, ki želi nekaj dobrega narediti. Njej bi oprostila…</font><br>
<br>
<font size="4">	</font><b><font size="4">MAG. DEJAN KALOH (PS SDS): </font></b><font size="4">Duplek pozitiven. Micka z Dupleka, oboje pozitivno. Neka državljanka aktivna, ki bi hotela nekaj spremeniti – njen bi jaz oprostila, če bi takle zakon dala naprej. Njej ja, ne pa neki inštituciji kot je državni svet, ki ima podporne službe in tako naprej. </font><br>
<font size="4">	Ampak šalo na stran. Kolega Kaloh, rekel si »morali bi se osredotočiti na amandma«. Kako naj mi poslanci opozicije vemo - toliko pa že poznaš zakonodajni postopek, saj si toliko v parlamentu - ali bo ta amandma sprejet ali ne? Do njegovega sprejetja teoretično obstaja možnost, da ne bo sprejet. Je tako? In da bo obstala prvotna dikcija zakona, ki jo pa ta amandma – tukaj pa nimaš prav – dobesedno povozi. Ostane namreč nič drugega kot zvišanje kazni, vsaj jaz tako berem. Mislim, da še vedno prav berem. </font><br>
<font size="4">	Ampak oglasila sem se zaradi nečesa drugega. Ja, jaz tebe razumem, tudi prevencija, generalna prevencija, odvračanje je pomembno v kazenskem pravu, ampak nek zakon, ki ga nek državni zbor sprejme in postane del našega pravnega reda, ne more imeti samo prevencijskega učinka, ampak mora se ga dati tudi izvajati. In tega se ne bo dajalo izvajati na način, kot je bil prvotno napisan.</font><br>
<font size="4">	Kar se pa tiče vašega amandmaja pa samo še to, kar je povedal predstavnik, bom ponovila samo še to, kar je povedal predstavnik vrhovnega državnega tožilstva. Po tej dikciji, ki je zdaj, pri tem, v tem primeru nimamo možnosti, ki jo naša kazenska zakonodaja pozna, se pravi, da se pri prvem, ko se prvič pride do takega kaznivega dejanja, da pogojna kazen. Nimamo. Kar takoj bo treba izgnati in v zapor in dati takšno kazen kot je to predvideno. Mislim, da njemu lahko zaupate, če meni ne.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">	Besedo je želel predstavnik predlagatelja. </font><br>
<font size="4">	Izvolite.</font><br>
<br>
<font size="4">	</font><b><font size="4">GOSPOD _______: </font></b><font size="4">Hvala za besedo. </font><br>
<font size="4">	Jaz sem zelo pazljivo poslušal. Jaz seveda moram povedati, da jaz sem tu gost v tej dvorani pri sprejemanju te zakonodaje. Bom se temu primerno obnašal, ne bom tako slikovit in duhovit in prepameten kot pač nekateri mislijo, da so. Da pa mi, da nismo, to je zelo relativna zadeva.</font><br>
<font size="4">	Treba je vedeti, da državni svet si ni izmislil ta obstoječi državni svet. To je ustavna kategorija, mi smo bili pred dvema in pol letoma povabljeni za predsednika državnega zbora, da gremo na volitve in smo pač šli na volitve. </font><br>
<br>
<b><font size="4">17. TRAK: (VP) 15.20</font></b><br>
<br>
<font size="4">	(nadaljevanje) In kot je bilo povedano, tu pač imamo pravico predlagati zakonodajo in to tudi počnemo. Očitno bi bilo boljše, da mi nič ne počnemo. Potem nikogar nebi motilo, da ta državni svet obstaja, ampak ne vem, če je to potem smiselno ali pa pravično. Takrat bi nas trebalo razmišljati, ampak to vedno še imate to možnost, se zmenite, 24 ur imate, se usedete skupaj 60 poslancev, spremenite ustavo, to naredite. Tako, da jaz bi vseeno malo spoštljivi bil do nas, ki se pač probamo truditi. </font><br>
<font size="4">Verjemite, zdaj lahko kdo verjame lahko pa tudi ne. In to, kar je predzadnji razpravljavec dejansko govoril o teh kazni in o višini kazni, je bila samo v tem, ker je treba vedeti, danes v petih minutah, ko se zakonodaja spremenila, na Madžarskem zaradi strahu več ne prihajajo tja, ne zaradi ograje. In to tudi, kar je bilo povedano pred dvemi leti, ko smo pač nekateri opozarjali na težave so se z ograjo vsi smejali. Potem so ti isti ograjo naredili. Jaz sam trdim, da ograja ne rešuje nič, da rešuje neka kultura v neki državi, ki pač imajo domoljubje tudi neka vrednota in da tako zakonodajo naredi, da ščiti svoje državljane v taki in drugačni obliki. In to je bila ena od poant. </font><br>
<font size="4">Zdaj, kar se pa tiče pravnega reda in to, me pa morate cenjeni odbor priznati, pred pol leta je bilo ravno taka razprava kot sedaj o zakonu o tujcih. In je bilo z vehemenco pač zadeva odpravljena, nekaj mesecev nazaj je pa Evropska komisija rekla, da lahko, ker se vidi, da je namen tihotapljenja in pa več ljudi skupaj, obravnava v paketu. Takrat je pa bila ista zadeva kot ta z istimi besedami odpravljena. Pa nočem povedati, da bi tu zdaj bilo isto, ampak hočem povedati zato, da smo se mi trudili, kolikor smo lahko, vi ste pa tisti v tej državi, vi in nihče drugi, ki sprejema zakonodajo. </font><br>
<font size="4">In če na koncu končam to, da je res bogokletno, če vse do pikice pravilno ne pripravimo, da ne smemo tega početi in ne vem če je to, pustimo drugi, prvi dom, ampak če je to demokratično, potem res bom predlagal državnemu svetu, da pač ne bomo več nič počeli in želim vam vse dobro. </font><br>
<font size="4">Hvala.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">Repliko želi poslanka Maša Kociper. </font><br>
<br>
<b><font size="4">MAŠA KOCIPER (PS SAB): </font></b><font size="4">Spoštovani gospod svetnik, ne morete nič početi, ker ste plačani z davkoplačevalskega denarja tudi vi, državni svetniki. Dobite sejnino in dobite kar nekaj davkoplačevalskega denarja za podporo vašim službam in za delovanje državnega sveta. Tako, da nič se vi ne opravičujte, ker pač nekaj počnete. To je vaša naloga po ustavi, da predlagate zakonodajo. Jaz nisem nikoli rekla, da vam ne dovolim, rekla pa sem, da je sramota, kakšen izdelek ste prinesli na mizo. In ne govorite »ja, smo po najboljših močeh poskušali«, en člen je to. En člen je to. In, a veste, mislim, da vi celo veste koliko imate zaposlenih strokovnih sodelavcev in pravnikov, ki bi vam lahko pomagali. Dajmo se ne sprenevedati. To je bil populistični člen, to je vaša pravica, po ustavi jo imate. Moja pravica pa je, da v tej hiši razpravljam in da povem, da je ta zakon kar nekaj. In da so vam tukaj vsi rekli, kaj vse je narobe. Vse je narobe v tem členu. Več kot je v členu narobe, ne more biti narobe. Tako, da prosim, ne se zdaj delati bogega in »nam ne dovolite, da vlagamo zakone, pa mi se trudimo« - ne, jaz vam dovolim, da vlagate zakone, to je vaša ustavna pravica, državni svet obstaja, dokler obstaja, mora delati, za to dobiva tudi določena država in davkoplačevalska sredstva. Pričakujem pa, in to je bil del moje razprave, da resne inštitucije - kot je državni svet je - stvari boljše pripravijo, ker drugače vsi skupaj znižujemo ugled teh inštitucij.</font><br>
<font size="4">Hvala lepa.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala. </font><br>
<font size="4">Besedo je želel še poslanec mag. Dušan Verbič.</font><br>
<br>
<b><font size="4">MAG. DUŠAN VERBIČ (PS SMC): </font></b><font size="4">Hvala lepa.</font><br>
<font size="4">Ne bom zlorabljal ne replik ne postopkovnih ne razprave in samo stavek ali dva, nanaša pa se na spoštovano poslanko gospo Kociper. </font><br>
<br>
<b><font size="4">MAŠA KOCIPER (PS SAB): </font></b><font size="4">A je to razprava potem? </font><br>
<br>
<b><font size="4">MAG. DUŠAN VERBIČ (PS SMC): </font></b><font size="4">Je pa razprava, kakorkoli vzemi.</font><br>
<br>
<b><font size="4">MAŠA KOCIPER (PS SAB): </font></b><font size="4">A razprava o meni? </font><br>
<br>
<b><font size="4">MAG. DUŠAN VERBIČ (PS SMC): </font></b><font size="4">Dejstvo je-</font><br>
<font size="4">A lahko povem? Predsednik, lahko opozorite? Pač velja nek red in nek nivo, najbrž, poslanstva vseeno v tej hiši.</font><br>
<font size="4">Dejstvo je, da je bil očitek poslanske skupine, ki sem komentiral, da se na področju ZKP in kazenske zakonodaje nič ne spremeni vrsto let in podobno in da ne sledi potrebam današnjim, da je resnično učinkovit pregon, recimo temu vseh oblik </font><br>
<br>
<b><font size="4">18. TRAK: (VP) 15.25</font></b><br>
<br>
<font size="4">	(nadaljevanje) tistih dejanj, ki škodujejo državi ali družbi. Dejstvo je, kar sem želel sporočiti, ker je bilo nepravično komentirano, kajti v letu 2014-2018 je nekaj let minister Klemenčič intenzivno delal na pripravi spremembe ZKP-ja in Kazenskega zakonika, vendar je po tisti t.i. klasični obliki v tem državnem zboru takrat, ko je potrebno poseči in dati soglasje ali politično voljo za spremembo, tega ni bilo. In minister Klemenčič je skupaj z zelo širokimi deležniki pripravil spremembe, vendar ni prišlo do tega, da bi se dobesedno lahko te spremembe tudi v postopku obravnavale, tudi uveljavile. To pomeni smo vedno v nekem začaranem krogu, ki pa je očitno v interesu nekaterih, da ostane status quo tak kot je. </font><br>
<font size="4">Toliko glede komentarjev, da smo imeli ministra, smo imeli vlado, pa nismo želeli nič narediti. Marsikatera zadeva se ne more zgolj z ene strani narediti, če ni širše politične volje.</font><br>
<font size="4">Hvala lepa.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">Repliko ima poslanka Maša Kociper.</font><br>
<br>
<b><font size="4">MAŠA KOCIPER (PS SAB): </font></b><font size="4">Jaz bi rada nehala, ampak če so pa narobne navedbe in tako naprej, pa moram odgovoriti.</font><br>
<font size="4">Gospod Verbič. Prvič, mene takrat v državnem zboru ni bilo in nisem mogla blokirati te zakonodaje, da začnem tukaj. Drugič, kolikor je meni poznano – in dobro mi je poznano -, je minister delal na spremembi procesne zakonodaje ZKP in tista je naletela na odpor v državnem zboru. In na koncu ta njegov trud, ki je trajal mesece in mesece in bil tudi javno precej izpostavljen, na koncu ni bil uspešen tudi zato, ker je SMC mu soglasje odvzela. Ampak ne zavajajte, to je bil ZKP, mi pa danes govorimo o spremembi kazenske zakonodaje, kjer nisem nobenega hudega truda ministra Klemenčiča v zvezi s spremembo azilne zakonodaje zaznala. Popravite me, če se motim, pa mislim, da se ne. </font><br>
<font size="4">Hvala. </font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala. </font><br>
<font size="4">Besedo želi še predstavnik ministrstva za pravosodje, državni sekretar Matic.</font><br>
<font size="4">Izvolite. </font><br>
<br>
<b><font size="4">MATIC ZUPAN: </font></b><font size="4">Hvala.</font><br>
<font size="4">Zdaj, jaz se v to notranjo šizmo zakonodajne veje oblasti ne bom spuščal. Ta razmerja, pač v redu, okej. </font><br>
<br>
<b><font size="4">MAŠA KOCIPER (PS SAB): </font></b><font size="4">To sem jaz rekla.</font><br>
<br>
<b><font size="4">MATIC ZUPAN: </font></b><font size="4">Ja, saj pravim zato. Tako, da tukaj bom jaz pač zadržan.</font><br>
<font size="4">Kar se tiče oblike zakonskih predpisov, to je bilo pač namen tistega mojega izvajanja prejšnji petek, ko smo obravnavali letno poročilo KPK-ja, ko sem rekel kaj vse morajo imeti predpisi, ko jih predlaga vlada, kaj ko kdo drugi predlaga, kaj kdaj včasih umanjka. To je bil pač ta namen, ampak v redu. </font><br>
<font size="4">Glede na amandmaja, tega predloga amandmaja bi samo opozoril, da ta se potem ne nanaša na to osnovno kaznivo dejanje, ampak gre za tihotapce in tako naprej. Tukaj se dvigujejo, bi rekel zaporne kazni. Zdaj primerljivo, ne vem, s kaznivim dejanjem tihotapljenja blaga jaz mislim, da je čisto v redu taka spodobna primerjava, vendarle je tudi neka razlika ali ti tihotapiš blago ali ti tihotapiš ljudi. </font><br>
<font size="4">Kar se tiče pa obsega te problematike, bo pa o njej v bistvu priložnost razpravljati že ta teden, ko se bodo letna poročila tožilstva obravnavala konec tedna na odboru za pravosodje. Tam je tudi tožilska statistika notri in ravno glede teh členov. </font><br>
<font size="4">In nazadnje ta predlog, paket, ki ga pač pripravljamo mi, vedno smo tako ujeti v te dve, bi rekel skrajnosti. Zelo previden moraš biti, ko spreminjaš kazensko zakonodajo, pa naj gre za procesno ali pa za materialno, hkrati se moraš pa včasih hitro odzvati. In ZKP vidite, da ima že recimo kratico N, to pomeni bomo, počasi že bo zmanjkalo črk, je bil kar velikokrat spremenjen. Zelo velikokrat seveda na, bom rekel, ne bom rekel temu pobudo, ampak na iniciacijo ustavnega sodišča in se je zakonodajalec vedno nekako odzval. Tudi zdaj se bo moral, mimogrede. Tako, da bomo pa pač tukaj morali biti zmerni in razumni, ker tudi predlogi, ki jih ima včasih mogoče en del pravosodja, pa potem povzročajo težave kakšnemu drugemu delu. Tudi če mi zdajle odvzamemo tako vozilo, vemo, kdo ga bo moral hraniti, bo potem na policiji problem, ne? </font><br>
<font size="4">Tako, da mi bomo pač to naslovili razumno tako kot je bilo rečeno. Nam pač lahko zaupate in to je to. </font><br>
<font size="4">Hvala vam.</font><br>
<br>
<b><font size="4">PREDSEDNIK BLAŽ PAVLIN: </font></b><font size="4">Hvala.</font><br>
<font size="4">Ugotavljam, da nimam več prijavljenih k razpravi, zato zaključujem razpravo.</font><br>
<font size="4">In prehajamo na glasovanje o amandmaju k 1. členu, ki so ga predlagale poslanske skupine SDS, SMC, NSi in DeSUS. </font><br>
<br>
<b><font size="4">19. TRAK: (VP) 15.30</font></b><br>
<br>
<font size="4">	(nadaljevanje) Začenjam glasovanje. Glasujemo.</font><br>
<font size="4">	Kdo je za? (7 članov.) Kdo je proti? (5 članov.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	Sedaj pa prehajamo na glasovanje o obeh členih zakona skupaj.</font><br>
<font size="4">	Začenjam glasovanje. Glasujemo. </font><br>
<font size="4">	Kdo je za? (7 članov.) Kdo je proti? (5 članov.) </font><br>
<font size="4">	Ugotavljam, da sta člena sprejeta.</font><br>
<br>
<font size="4">	S tem zaključujem drugo obravnavo predloga zakona na matičnem delovnem telesu. Sprejeti amandma bo vključen v dopolnjeni predlog zakona, ki bo sestavni del poročila odbora.</font><br>
<font size="4">Prosim, da v skladu z drugim odstavkom 42. člena poslovnika državnega zbora določimo poročevalca, ki bo predstavil poročilo na seji državnega zbora. Če ni predlogov, bom poročilo predstavil sam. Ali kdo temu nasprotuje? Ugotavljam, da ne. </font><br>
<font size="4">Zaključujem to točko dnevnega reda.</font><br>
<br>
<font size="4">Prehajamo na </font><b><font size="4">2. TOČKO DNEVNEGA REDA, TO JE NA TOČKO RAZNO.</font></b><br>
<font size="4">Želi kdo besedo? Ugotavljam, da ne. </font><br>
<font size="4">S tem zaključujem 2. točko dnevnega reda in današnjo sejo odbora za pravosodje. </font><br>
<br>
<b><font size="4">Seja se je končala 3. junija 2020 ob 15.31.</font></b>