<h5 class="label"><span>Vsebina zapisa seje (v pregledu)</span></h5><div align="center"><br>
<b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">MANDATNO-VOLILNA KOMISIJA</font></b><br>
<b><font size="4">26. nujna seja</font></b><br>
<br>
<b><font size="4">(30. marec 2022)</font></b><br>
</div><br>
<b><font size="4">Sejo je vodil Ivan Hršak, predsednik komisije.</font></b><br>
<b><font size="4">Seja se je začela ob 14.04.</font></b><br>
<br>
<b><font size="4">	PREDSEDNIK IVAN HRŠAK:</font></b><font size="4"> Pričenjam 26. nujno sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam. Obveščam vas, da so zadržni in se seje ne morejo udeležiti naslednje članice oziroma člani komisije: Matjaž Han, mag. Bojana Muršič, Janja Sluga, Ferenc Horváth, Franc Jurša, dr. Matej Tašner Vatovec in Gregor Perič. Na seji pa kot nadomestne članice oziroma člani komisije s pooblastili sodelujejo: Tina Heferle namesto Braneta Golobovića, Jure Ferjan namesto Karmen Kozmus </font><br>
<br>
<b><font size="4">2. TRAK: (SB) – 14.05</font></b><br>
<br>
<font size="4">	(nadaljevanje) Ferjan, Boris Doblekar namesto Anje Bah Žibert in pa Leon Merjasec namesto Danijela Krivca. S sklicem seje ste prejeli naslednji dnevni red. 1. točka – predlog za izvolitev v sodniško funkcijo na sodniško mesto okrožne sodnice na Okrožnem sodišču v Novi Gorici. 2. točka – predlog za izvolitev v sodniško funkcijo na sodniško mesto okrajne sodnice na Okrajnem sodišču v Trebnjem. 3. točka – predlog sklepa o izvolitvi sodnikov porotnikov, Delovnega in Socialnega sodišča v Ljubljani za odločanje v socialnih sporih iz vrst zavarovancev. Ker v poslovniškem roku nisem prejel predlogov za spremembo dnevnega reda ugotavljam, da je dnevni red seje takšen kot ste ga prejeli s sklicem. Nekatero gradivo za današnjo sejo ste prejeli v varovani predal v sistemu Udis, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njim sprožiti vprašanje, vas prosim za predhodno opozorilo, saj moram v takem primeru v skladu s 101. členom Poslovnika sejo zapreti za javnost. </font><br>
<font size="4">	</font><br>
<font size="4">	Sedaj pa prehajamo na </font><b><font size="4">1. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKROŽNE SODNICE NA OKROŽNEM SODIŠČU V NOVI GORICI,</font></b><font size="4"> ki ga je Državnemu zboru predložil Sodni svet. Del gradiva je objavljen pri EPI, obrazložen predlog Sodnega sveta pa ste članice in člani zaradi varstva podatkov prejeli v varovani predal v sistemu Udis. K tej in naslednji točki dnevnega reda sem vabil predsednika Sodnega sveta gospoda Vladimirja Horvata, ki ga prav lepo pozdravljam. Uvodna pojasnila. Sodni svet na podlagi 130. člena Ustave prvega odstavka 23. člena Zakona o Sodnem svetu ter 19. člena Zakona o sodniški službi, Državnemu zboru predlaga, da v sodniško funkcijo na sodniško mesto okrožne sodnice na Okrožnem sodišču v Novi Gorici izvoli dr. Nataša Valentinčič. Predsednika Sodnega sveta gospoda Vladimirja Horvata prosim za uvodno obrazložitev predloga. Izvolite. </font><br>
<br>
<b><font size="4">	VLADIMIR HORVAT:</font></b><font size="4"> Gospod predsednik, hvala za besedo, spoštovane gospe poslanke, gospodje poslanci!</font><br>
<font size="4">	Potrebo po razpisu tega sodniškega mesta je narekovala upokojitev enega sodnika dodatno pa se bo v letošnjem letu upokojila še ena sodnica. Naj uvodoma morda besedo o tem, da kot veste v sodstvu je pomanjkanje srednje generacije. Ta kandidatka spada v to srednjo generacijo, pri čemer pa je zanimivost tega razpisa tudi ta, da je Okrožno sodišče v Novi Gorici po starostni strukturi sodnikov eno najstarejših, če ne celo najstarejše v slovenskem sodstvu. Mislim, da je predsednik še najmlajši med njimi. Kandidatka bo, če bo izvoljena, razporejena na družinske zadeve. Družinske zadeve so izjemno občutljivo področje sojenja, tu ni nikoli dovolj specializiranih sodnikov, zato je bil Sodni svet še toliko bolj zadovoljen, da je lahko našel zelo ustrezno kandidatko tudi za sojenje na tem zelo občutljivem in pomembnem področju. Kandidatka si je tekom delovne dobe pridobila tudi najvišji akademski naslov, in sicer doktorat pravnih znanosti. Začela je sicer v gospodarstvu, potem pa je od leta 2006 opravila delo strokovne sodelavke na Okrajnem sodišču v Novi Gorici. Dela oziroma je delala praktično na vseh področjih civilnih prava, kar je daje dodatno vrednost, torej tako na področju pravdnih kot nepravdnih postopkov dedovanja, celo kazensko-prekrškovnega področja in v zadnjem času na Okrajnem sodišču v Ajdovščini, še posebej na področju nepremičninskih izvršb. Pridobljen naslov ji omogoča zelo kvaliteten predavanja na različnih izobraževalnih dogodkih in je seveda tudi avtorica znanstvenih člankov. Izkušnje iz področja pravosodja pridobiva že od leta 2005 dalje. Ocenjena je kot kakovostno in količinsko nadpovprečna strokovna sodelavka. Predana je poklicu, odzivna, iznajdljiva in zavzeta, pri čemer je sposobna učinkovito reagirati v najrazličnejših situacijah. In kar bi rad še posebej poudaril tudi pri tej kandidatki je zelo kolegialna in vedno pripravljena za sodelovanje, pomoč tako sodnikom kot preostalemu sodnemu osebju. Še posebej bi dodatno izpostavil njeno delo v mediacijah. Delo v mediacijah je vselej </font><br>
<br>
<b><font size="4">3. TRAK: (SB) – 14.10</font></b><br>
<br>
<font size="4">	(nadaljevanje) ustrezna podlaga tudi za sojenje na družinsko-pravnem področju. Tudi na pogovoru oziroma razgovor s kandidatko na Sodnem svetu je bilo izpostavljeno oziroma smo ugotovili njeno sposobnost, da zna odlično povezovati pravno materijo na dejanske pravne situacije. Izkazala je svojo osebnostno zrelost in potrebno zavedanje za odgovorno upravljanje sodniškega poklica, je umirjena in je imela tudi strokovno prepričljiv nastop. Torej, že omenjena prepotrebna širina in splošna razgledanost ter pravni občutek za reševanje občutljivih družinsko pravnih zadev ji je dajalo prednost pred ostalimi prijavljenimi povabljenimi kandidati. Zato jo Sodni svet predlaga na razpisano sodniško mesto. Hvala lepa.</font><br>
<br>
<b><font size="4">	PREDSEDNIK IVAN HRŠAK: </font></b><font size="4">Najlepša hvala za to dodatno obrazložitev. Sedaj pa odpiram razpravo članic oziroma članov komisije želi kdo razpravljati? Če ne, zaključujem razpravo in na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrožne sodnice na Okrožnem sodišču v Novi Gorici izvoli dr. Nataša Valentinčič. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet. </font><br>
<font size="4">	S tem zaključujem to točko dnevnega reda. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V TREBNJEM, KI GA JE DRŽAVNEMU ZBORU PREDLOŽIL SODNI SVET.</font></b><font size="4"> Del gradiva je objavljen pri EPI, obrazložen predlog Sodega sveta pa ste članice in člani zaradi varstva podatkov prejeli v varovani predal v sistemu Udis. Uvodna pojasnila. Sodni svet na podlagi 130. člena Ustave prvega odstavka 23. člena Zakona o sodnem svetu ter 19. člena Zakona o sodniški službi, Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Trebnjem izvoli mag. Aleksandro Goršin. Predsednika Sodnega sveta tudi tokrat prosim za uvodno obrazložitev predloga. Izvolite. </font><br>
<br>
<b><font size="4">	VLADIMIR HORVAT:</font></b><font size="4"> Hvala lepa, gospod predsednik. Spoštovani!</font><br>
<font size="4">	Torej, potrebo po razpisu tega sodniškega mesta je narekovala naslednja situacija. Namreč že od konca leta 2016 sta dejansko prisotni na sodišču zgolj dve od treh sodnic, pri čemer glede tretje sodnice zaradi dolgotrajnega bolniškega staleža ni gotovo, da se bo ta vrnila na delo. Odsotnost na tako majhnem sodišču, torej tretjinska se močno odraža v povečanih obremenitvah na delu prisotnih sodnic, kar posledično vpliva na učinkovitost sodišča. Tega primanjkljaja ni mogoče rešiti na daljši rok niti z dodatnim delom ostalih sodnikov okrajnih sodišč na področju Okrožnega sodišča v Novem mestu. Tudi to kandidatko odlikuje pridobljen magistrski naslov, torej magistrice pravnih znanosti. Sicer je od aprila 2011 do januarja 2019 bila zaposlena kot strokovna sodelavka na Okrožnem sodišču v Novem mestu, kjer je bila razporejena na civilni oddelek, in sicer na pravne in družinske zadeve. Januarja 2019 pa je bila zaradi želje po novih delovnih izkušnjah na lastno pobudo premeščena na Okrajno sodišče v Trebnjem, kjer je opravila delo s številnimi delovnimi zadolžitvami na vseh civilno-pravnih zadevah, torej pravnih, / nerazumljivo/ ne pravnih, izvršilnih in zemljiško-knjižnih, kar ji seveda daje potrebno večjo širino. Ima torej več kot 10-letne delovne izkušnje ter širok obseg strokovnega znanja s področja civilnega prava tako iz pristojnosti okrožnega kot tudi iz pristojnosti okrajnega sodišča. Poudaril bi njene odlike in sicer izredno sposobnost kratkega in jasnega pisnega izražanja ter zelo dobro poznavanje materialnih procesnih predpisov. Prav to pa je odlika učinkovitega in strokovno visoko usposobljenega sodnika oziroma sodnice. Je hitra in natančna, njeni izdelki so tudi iz jezikovnega vidika izredno, izredno kvalitetni. Ker je opravila tudi naroke v izvršilnih zadevah v zadnjem času se je seznanila z vodenjem postopkov, sodno dvorano ter s tem dobila občutek za opravljanje sodniškega dela, katerega bistvo </font><br>
<br>
<b><font size="4">4. TRAK: (SB) – 14.15</font></b><br>
<br>
<font size="4">	(nadaljevanje) je poleg odločanja tudi razpravljanje in vodenje sodnih postopkov. Tudi na razgovoru na Sodnem svetu so bile vse navedene pozitivne lastnosti, pri čemer seveda ne morem mimo njenih odličnih osebnostih lastnostih in pridobljenih socialnih veščin izpostavljanje oziroma s strani članic in članov Sodnega sveta opažene. Izkazala je širom obseg strokovnega znanja iz različnih pravnih področij, kar je bistvenega pomena za opravljanje sodniške službe na tako majhnem sodišču, kjer morajo zaradi medsebojnega nadomeščanja vsi sodniki obvladovati praktično celoten nabor zadev iz pristojnosti Okrajnega sodišča. </font><br>
<font size="4">Na koncu mi dovolite še moje osebno opažanje kot sodnika ki sem v sodstvu že več kot 30 let. Namreč kandidati oziroma sodnice in sodniki, ki prihajajo iz manjših sodišč in delajo potem kariero na višjih in nekateri celo na vrhovnem sodišču so odlični pravni strokovnjaki in imajo še posebej pridobljene izkušnje tudi v kontaktih s strankami, kar jim daje vselej večjo širino in večje odlike pri prepoznavanju dejanskega stanja in pa posledično pri odločanju, torej pri pravno-logičnem razmišljanju in seveda tudi pri večjem pravičnem odločanju. Hvala lepa.</font><br>
<br>
<b><font size="4">	PREDSEDNIK IVAN HRŠAK:</font></b><font size="4"> Tudi vam najlepša hvala. </font><br>
<font size="4">	Sedaj pa odpiram razpravo članic oziroma članov. Želi kdo razpravljati? Če ne, zaključujem razpravo. In na glasovanje dajem naslednji predlog sklepa. Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrajne sodnice na Okrajnem sodišču v Trebnjem izvoli mag. Aleksandra Goršin. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem tudi to točko dnevnega reda.</font><br>
<font size="4">	Predsedniku Sodnega sveta gospodu Vladimirju Horvatu se najlepše zahvaljujem za sodelovanje. </font><br>
<br>
<font size="4">	Sedaj pa prehajamo na </font><b><font size="4">3. TOČKO DNEVNEGA REDA – PREDLOG SKLEPA O IZVOLITVI SODNIKOV POROTNIKOV DELOVNEGA IN SOCIALNEGA SODIŠČA V LJUBLJANI ZA ODLOČANJE V SOCIALNIH SPORIH IZ VRST ZAVAROVANCEV. </font></b><font size="4">Delovno besedilo predloga sklepa je objavljeno na spletni strani Državnega zbora s sklicem razpis in pregled kandidacijskega postopka sta objavljena v sistemu Udis, preostalo gradivo za sejo pa ste članice in člani zaradi varstva podatkov prejeli v varovani predal v sistemu Udis. Uvodna pojasnila. Zakon o delovnih in socialnih sodiščih v drugem odstavku 15. člena določa, da voli sodnike porotnike delovnih in socialnih sodišč Državni zbor. Državni zbor je 3. 2. 2022 prejel predlog predsednice Delovnega in Socialnega sodišča v Ljubljani za izvolitev dodatnih sodnikov porotnikov Delovnega in socialnega sodišča v Ljubljani za odločanje v socialnih sporih iz vrst zavarovancev, saj je zaradi premajhnega števila izvoljenih sodnikov porotnikov za sojenje v socialnih sporih v posameznih sodnih okrožjih oteženo nemoteno izvajanje sodne oblasti. Predsednik Državnega zbora je zato na podlagi tretjega odstavka 15. člena Zakona o delovnih in socialnih sodiščih 17. februarja 2022 ponovno razpisal volitve sodnikov porotnikov Delovnega in Socialnega sodišča v Ljubljani za odločanje v socialnih sporih za 520 prostih mest iz vrst zavarovancev za četrtek,  31. marca 2022. Razpis je bil objavljen 18. februarja 2022 v uradnem listu Republike Slovenije. Zaradi izpostavljenih potreb po sodnikih porotnikih Delovnega in Socialnega sodišča, za odločanje v socialnih sporih iz vrst zavarovancev, v sodnih okrožjih Celje, Murska Sobota, Novo Gorica in Koper je razpis določil, da bodo pri izvolitvi imeli prednost kandidati z bivališčem v navedenih okrožjih, ob tem je razpis določil še, da bodo prosta mesta v največji možni meri razdeljena med reprezentativne sindikate in združenja zavarovancev v sorazmerju s številom njihovih članov. Za sejo ste prejeli pregled poteka kandidacijskega postopka in delovno besedilo predloga sklepa, ki je oblikovan na podlagi pravočasno posredovanih predlogov in kriterijev za izbor najustreznejših kandidatov. Izvoljeni </font><br>
<br>
<b><font size="4">5. TRAK: (SB) – 14.20</font></b><br>
<br>
<font size="4">	(nadaljevanje) dodatni sodniki porotniki bodo dolžnost opravljali za preostanek petletnega mandata sodnikov porotnikov, izvoljenih s sklepom Državnega zbora z dne 21. septembra 2020. Mandatno-volilna komisija je prejela predloge s strani 14. upravičenih predlagateljev, pri čemer sta bila predloga sindikata Nove Ljubljanske banke in Zveze društev gluhih in naglušnih Slovenije prepozna, zato ju ni mogoče upoštevati. Prav tako je ena izmed kandidatk že sodnica porotnica na Delovnem in Socialnem sodišču v Ljubljani za odločanje v socialnih sporih, zato je prav tako ni mogoče upoštevati. S strani 12-ih upravičenih predlagateljev, ki so posredovali pravočasne in popolne predloge, je bilo predlaganih 88 kandidatov. Pri določanju kandidatne liste za 52 prostih mest sta upoštevana naslednja kriterija. Prvič kriterij oddaljenosti bivališča kandidata od sedeža sodišča v sodnem okrožju, v katerem bi opravljal naloge sodnika porotnika in drugič, kriterij števila mest, ki pripadajo posameznemu upravičenemu predlagatelju glede na število članov, v razmerju do števila članstva vseh upravičenih predlagateljev, ki so posredovali pravočasne in popolne predloge. V primeru večjega števila predlaganih kandidatov od razpoložljivih mest je ponovno upoštevan kriterij oddaljenosti bivališča kandidata od sedeža sodišča v sodnem okrožju v katerem bi kandidat opravljal naloge sodnika porotnika. Po prvem kriteriju se predlaga izločitev 24-ih kandidatov, ki imajo bivališče oddaljeno več kot 50 kilometrov od sedeža sodišča v posameznem najbližjem sodnem okrožju, po drugem kriteriju se predlaga izločitev še 11. kandidatov, in sicer tistih upravičenih predlagateljev, ki so predlagali večje število kandidatov kot jim pripada prostih mest glede na število članstva, pri čemer se izločijo kandidati, ki so bolj oddaljeni od sedeža sodišča v sodnem okrožju v katerem bi opravljali naloge sodnika porotnika. Ker je predlaganih kandidatov več kot je razpisanih mest je služba Mandatno-volilne komisije ob upoštevanju navedenih kriterijev pripravila seznam kandidatov, ki se ne uvrstijo v predloga sklepa. Predlagam torej, da po opravljeni razpravi najprej glasujemo o izločitvi 38. kandidatov, ki so navedeni v seznamu 2, nato pa še v predlogu sklepa, ki ga bomo posredovali Državnemu zboru. Želi kdo o tem razpravljati? Če ne zaključujem razpravo in na glasovanje dajem najprej naslednji predlog sklepa. Prvič. V predlog sklepov o izvolitvi sodnikov porotnikov Delovnega in Socialnega sodišča v Ljubljani za odločanje v socialnih sporih iz vrst zavarovancev se ne uvrsti 38 kandidatov navedenih v seznamu 2. Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Sklep je sprejet.</font><br>
<font size="4">	Sedaj bomo glasovali še o drugem predlogu sklepa: Mandatno-volilna komisija predlagala Državnemu zboru, da sprejme sklep o izvolitvi sodnikov porotnikov Delovnega in Socialnega sodišča v Ljubljani za odločanje v socialnih sporih iz vrst zavarovancev v predlaganem besedilu. Izvoljeni sodniki porotniki bodo dolžnost opravljali za preostanek petletnega mandata sodnikov porotnikov, izvoljenih s sklepom o izvolitvi sodnikov porotnikov delovnega in socialnega sodišča v Ljubljani za odločanje o socialnih sporih, Uradni list Republike Slovenije številka 125/20 z dne 21. septembra 2020. Glasujemo. </font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je sklep sprejet.</font><br>
<font size="4">	S tem zaključujem tudi to točko dnevnega reda in tudi 26. nujno sejo Mandatno-volilne komisije. Vsem se zahvaljujem za sodelovanje. Hvala.</font><br>
<br>
<b><font size="4">Seja se je končala 30. marca 2022 ob 14.25.</font></b><br>
<br>
