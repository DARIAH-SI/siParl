<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE</font></b><br>
<b><font size="4">6. redna seja</font></b><br>
<br>
<b><font size="4">(14. februar 2019)</font></b><br>
</p></div><br>
<b><font size="4">Sejo je vodila mag. Meira Hot, predsednica Odbora za pravosodje.</font></b><br>
<b><font size="4">Seja se je pričela ob 12.04.</font></b><br>
<br>
<b><font size="4">	PODPREDSEDNICA MAG. MEIRA HOT: </font></b><font size="4">Vse članice in člane odbora, vabljene, spoštovana ministrica in ostale prav lepo pozdravljam!</font><br>
<font size="4">	Pričenjam 6. sejo Odbora za pravosodje, ki jo bom kot podpredsednica odbora vodila po pooblastilu predsednika odbora Jerneja Vrtovca. </font><br>
<font size="4">	Obveščam vas, da so zadržani in se seje ne morejo udeležiti: gospod Željko Cigler in gospa Maša Kociper. Na seji pa kot nadomestne članice in člane odbora s pooblastili sodelujejo Boštjan Koražija in Andrej Rajh. </font><br>
<font size="4">	Ker k dnevnemu redu seje ni bilo predlogov za razširitev oziroma za umik katere od predlaganih točk je določen dnevni red seje kot je bil predlagan s sklicem. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA, TO JE PREDLOG ZAKONA O NEPRAVDNEM POSTOPKU</font></b><font size="4">, ki ga je Državnemu zboru v obravnavo predložila Vlada in je bil 13. 12. 2018 objavljen na spletnih straneh Državnega zbora. Kot gradivo objavljeno na spletni strani Državnega zbora imamo še mnenje Zakonodajno-pravne službe z dne 31. januar 2019, mnenje Sodnega sveta z dne 25. januar 2019</font><br>
<br>
<b><font size="4">2. TRAK: (TB) – 12.05</font></b><br>
<br>
<font size="4">	(nadaljevanje) in 13. februar, mnenje Komisije Državnega sveta za državno ureditev z dne 12. februar ter opredelitev Ministrstva za pravosodje do mnenja Zakonodajno-pravne službe z dne 13. februarja.</font><br>
<font size="4">	K tej točki so bili vabljeni: Ministrstvo za pravosodje, Ministrstvo za delo, družino, socialne zadeve in enake možnosti, Zakonodajno-pravna služba, Državni svet, Vrhovno sodišče, Sodni svet – njihovi predstavniki so se opravičili, Varuh človekovih pravic, Državno odvetništvo – ki se je prav tako opravičilo, Skupnost centrov za socialno delo Slovenije, Notarska zbornica Slovenije in Odvetniška zbornica Slovenije. V poslovniškem roku so amandmaje vložile Poslanske skupine LMŠ, SD, SMC, SAB in Desus.</font><br>
<font size="4">Pričenjam drugo obravnavo predloga zakona, v kateri bomo opravili razpravo in glasovanje o posameznih členih predloga zakona.</font><br>
<font size="4">Odboru predlagam, da se razprava o vseh členih ter vloženih amandmajih združi, v skladu s prvim odstavkom 128. člena Poslovnika. Po opravljeni razpravi pa bi najprej glasovali o amandmajih, nato pa o vseh členih skupaj. Ali kdo temu predlogu nasprotuje? (Ne.) Ugotavljam, da ne.</font><br>
<font size="4">Želi predstavnik predlagatelja zakona podati dopolnilno obrazložitev k členom predloženega zakona? V kolikor da, predlagam, da spoštovana gospa ministrica poda obrazložitev, izvolite.</font><br>
<br>
<b><font size="4">ANDREJA KATIČ:</font></b><font size="4"> Hvala, spoštovana predsedujoča. Spoštovani članice in člani odbora, vsi ostali prisotni.</font><br>
<font size="4">Sprejetje danes obravnavanega Zakona o nepravdnem postopku je eden ključnih normativnih ukrepov, ki jih moramo sprejeti, da bo lahko v praksi zaživela reforma družinske zakonodaje, ki je bila začrtana v začetku leta 2017, s sprejetjem družinskega zakonika. Kot vemo, je ta na novo uredil družinska materialno-pravna razmerja in v celoti prenesel pristojnost za odločanje v družinskih zadevah iz Centrov za socialno delo na sodišča.</font><br>
<font size="4">V zvezi s tem so že kmalu po sprejetju zakonika se pričele aktivnosti za njegovo učinkovito implementacijo. Te, kot je običajno, pri tako obsežnih reformah nujno zajemajo tri segmente – eno je normativni del, drugo so organizacijski ukrepi in tretje, izobraževanje ter priprava ključnih deležnikov na novo ureditev.</font><br>
<font size="4">Najobsežnejša normativna prilagoditev, ki je potrebna, je danes z Zakonom o nepravdnem postopku pred vami. Tej bodo sledile še nekatere, manjše, kot je novela Zakona o izvajanju rejniške dejavnosti, ki je bila danes sprejeta tudi na Vladi, Zakona o matičnem registru, Zakona o osebnem imenu ter sprejem podzakonskih aktov, ki jih terja družinski zakonik. Organizacijski ukrepi se izvajajo tako znotraj mreže Centrov za socialno delo kot tudi znotraj sodstva.</font><br>
<font size="4">Naj povem, da sem zelo zadovoljna, da je predsednik Vrhovnega sodišča Republike Slovenije praktično takoj po sprejemu družinskega zakona ustanovil delovno skupino za implementacijo družinskega zakonika, ki jo vodi danes tukaj prisotna, vrhovna sodnica, dr. Mateja Končina Peternel. Navedena delovna skupina je izjemno resno pristopila k vsem potrebnim pripravam, ne le na področju potrebnih organizacijskih prilagoditev znotraj sodstva in pri pripravi ter izvedbi izobraževanj, ki posebej intenzivno potekajo že od začetka letošnjega leta dalje, pač pa je tudi tvorno sodelovala pri pripravi predloga zakona, ki ga imate pred seboj, za kar se predsednici delovne skupine najlepše zahvaljujemo.</font><br>
<font size="4">V strokovni razpravi, ki je bila opravljena v pripravah in na potrebne normativne spremembe procesne zakonodaje, je bilo ocenjeno, da je za urejanje družinsko-pravnih razmerij uporaba pravil nepravdnega postopka primernejša od pravil pravdnega postopka in da v primerjavi z sedanjo(?) procesno ureditvijo omogoča večjo zaščito koristi otroka. Zato se bodo po predlagani ureditvi skoraj vsa razmerja, ki jih materialno pravno ureja družinski zakonik, urejala po pravilih nepravdnega postopka.</font><br>
<font size="4">Obstoječe določbe pravnega postopka, četudi zelo prilagojene, so bile spoznane v praksi za preveč formalne, ko gre za odločanje v družinskih razmerjih. Natančneje so razlogi za to obširno pojasnjeni v gradivu, ki ga imate pred seboj in jih ne bom ponavljala.</font><br>
<font size="4">Z novim ZNP-1 se med postopke, ki se vodijo po pravilih nepravdnega postopka uvrščajo tudi zakonski spori in povsem novi postopki za varstvo koristi otroka. Tako začrtana smer ima tudi široko strokovno podporo. Ker je osnovni cilj predloga zakona prilagoditev določb sodnega postopka v novi družinsko pravni ureditvi, je glavnina sprememb, v primerjavi z veljavno ureditvijo v Zakonu o nepravdnem postopku, predlagana glede postopkov za ureditev(?) osebnih(?) stanj in družinskih razmerij.</font><br>
<font size="4">Zakon je </font><br>
<br>
<b><font size="4">3. TRAK: (NB) - 12.10</font></b><br>
<br>
<font size="4">	(nadaljevanje) razdeljen na tri dele in naj glede sprememb v splošnih določbah poudarim, da predlagamo spremembe v smeri večjega vsebinskega odločanja v nepravdnih postopkih. Tako se na primer odpravlja obvezno za sodišče postopek prekine, če naleti na sporno predhodno vprašanje. Po novem ga mora praviloma rešiti samo. In to je še posebej pomembno ravno v teh novih postopkih, ki jih urejamo, saj se prekinitve teh postopkov, ki naj zaradi učinkovitega varstva otrok potekajo čim hitreje in brez zastojev, so nesprejemljive. V zakonu je tudi poudarjena vloga sodnika, ki mu nove procesne možnosti omogočajo, da gre na konkretne okoliščine in v luči varstva oseb, ki jih je sodišče dolžno varovati po udarni dolžnosti, sprejme postopkovno najprimernejšo rešitev. In pomembno je tudi, da se reformirajo izredna pravna sredstva v nepravdnih postopkih in tako bo sedaj tudi v nepravdnih postopkih kjer za enkrat revizija praviloma ni dovoljena, dovoljena, dopuščena revizija. In s tem se daje tudi v teh postopkih ustrezno mesto vlogi Vrhovnega sodišča, ki bo imelo tako po novem tudi na tem področju možnosti poenotenja sodne prakse in skrbi za njen razvoj. Kot že rečeno, glavnina sprememb v okviru posebnih postopkov je v poglavju, ki ureja postopke za ureditev osebnih stanj in družinskih razmerij, ne gre v celoti za izvorno nove določitve, večina pa gre za prenos in prilagoditev določb, ki so bila vključena v druge zakone. V okviru tega poglavja bi izpostavila, da se ureja postopek za postavitev odrasle osebe pod skrbništvo, postopek za dovolitev sklenitve zakonske zveze, postopki v zakonskih sporih, ugotavljanje in spodbijanje očetovstva in materinstva ter postopki za varstvo v koristi otroka.  Glavni cilj, ki smo ga zasledovali pri ureditvi teh postopkov, je zagotovitev učinkovitejše zaščite pravic vseh udeležencev postopka, zlasti pa otrok in drugih oseb, ki niso sposobne same skrbeti za svoje pravice in interese. S predlaganimi rešitvami tako izboljšujemo položaj otroka v postopku, tako z določbami, ki ureja njegovo pravico, da izrazi svoje mnenje kot na primer z ustrezno umestitvijo instituta zagovorništva otroka, ne nazadnje tudi z ustrezno umestitvijo vloge centrov za socialno delo glede na njihove pristojnosti po družinskem zakoniku ter njihovo strokovno znanje, bodo centri kot predlagatelji ali zakoniti udeleženci postopkovno lahko pomembno prispevali k učinkovitemu varstvu v koristi otrok in drugih oseb, ki ne morejo sami skrbeti za svoje pravice, interese. Položaj centrov za socialno delo je okrepljen zlasti v postopkih odločanja o ukrepih za varstvo v koristi otrok v katerem navedbe CSD ter zaslišanje strokovnega delavca CSD, štejejo za izpovedbo osebe, ki ima o dejstvih posebno strokovno znanje. Nova ureditev pa bo omogočila tudi, da bo do vseh družnisko-pravnih razmerjih se odločalo po istih postopkovnih pravilih, pred istim stvarno-pristojnim sodiščem in praviloma tudi pred istim pristojnim sodnikom. In s tem se odpravlja dosedanja delitev, da v nekaterih družinsko-upravnih vprašanjih odločajo sodišča splošne pristojnosti, o nekaterih popravilih upravnega postopka centri za socialno delo, Ministrstvo za delo, družino, socialne zadeve in enake možnosti in kasneje Upravno sodišče. S tem se zasleduje tudi cilj doseči hitrejše reševanje zadev na družinskem področju. </font><br>
<font size="4">	Kar se tiče drugih sprememb, so povezane z evalvacijo veljavnih določb in predlogov, ki smo jih prejeli tekom širokega strokovnega usklajevanja, ki je potekalo od aprila 2018 naprej, in ki smo jih ocenili za utemeljene. Glavnina teh sprememb zasleduje povečanje hitrosti v teh postopkih in odpravlja pravne dileme, ki so vodile v neenotno sodno prakso na tem področju. </font><br>
<font size="4">	Na koncu, spoštovane poslanke in poslanci mi dovolite, da se zahvalim vsem, ki so v široki strokovni razpravi sodelovali pri pripravi tega predloga zakona, ki prvič po več kot 30. letih spreminjanja ureditev nepravdnih postopkov doživlja tudi spremembe. Prvenstveno Vrhovno sodišče in pri njem oblikovani implementacijski skupini, vsem sodiščem, ki so s svojimi pripombami in predlogi rešitev aktivno sodelovali pri njegovem nastajanju, pravni fakulteti v Mariboru in Ljubljani, Varuhu človekovih pravic, ki tako srčno izvaja projekt zagovorništva otroka, skupnosti centrov za socialno delo katerih vloga ostaja še vedno ključno, tudi v teh novih postopkih, odvetniški zbornici Slovenije, Vrhovnemu državnemu tožilstvu, državnemu odvetništvu, Ministrstvu za delo, družino in socialne zadeve in seveda tudi vsem ostalim, ki so s svojimi prispevki pomagali pri njegovem nastajanju. </font><br>
<font size="4">	Zahvaljujem se tudi Zakonodajno-pravni službi v Državnem zboru in podpiramo amandmaje, ki jih je vložila koalicija in ki menim, da naslavljajo dileme oziroma opombe, ki jih je naslovila Zakonodajno-pravna služba. </font><br>
<font size="4">	Bi pa pojasnila mogoče še to, da je v zadnjem obdobju se v javnosti odpiralo veliko vprašanj, kot je na primer ali je bila primerna ocena finančnih posledic družinskega zakonika glede primanjkovanja izvedencev s področja klinične, psihološke in pedopsihiatrične </font><br>
<font size="4">    </font><br>
<b><font size="4">4. TRAK: (DAG) - 12.15</font></b><br>
<br>
<b><font size="4">	</font></b><font size="4">(nadaljevanje) stroke in drugih strokovnjakov, ali bodo sodišča sposobna obravnavati vse zadeve oziroma koliko se bo s prenosom s CSD na sodišče povečal pripad, in seveda tudi druga vprašanja. Pri tem bi opozorila, da gre pri implementaciji Družinskega zakonika za sodelovanje več resorjev, zlasti Ministrstva za delo, družino, socialne zadeve in enake možnosti, seveda tudi sodelovanje z Ministrstvom za zdravje v eni fazi. In za tista vprašanja, na katera bomo lahko dali sami odgovore, smo seveda pripravljeni, da na vaše pobude in vprašanja odgovorimo. </font><br>
<font size="4">	Toliko za uvod, spoštovana predsedujoča. Zdaj bi pa sebe opravičila, do 14. ure sem lahko prisotna, potem pa imam, žal, mednarodne zadeve, obiske - mislim, da ste bili že v Državnem zboru temu priče -, sodelavci bodo pa ostali. </font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Hvala lepa, spoštovana gospa ministrica. </font><br>
<font size="4">	Želi besedo predstavnica Zakonodajno-pravne službe, gospa Kralj? Izvolite.</font><br>
<br>
<font size="4">	</font><b><font size="4">KATARINA KRALJ: </font></b><font size="4">Hvala za besedo, gospa podpredsednica. </font><br>
<font size="4">	V Zakonodajno-pravni službi smo pripravili pisno mnenje z dne 31. januar 2019. Kot je že uvodoma povedala gospa ministrica, gre za nov procesni zakon, ki je potreben predvsem zaradi uskladitve z novim Družinskim zakonikom, ta pa se začne uporabljati 15. aprila tega leta. Zato tudi na tem mestu ponovno opozarjamo, da mora biti tudi ta predlog zakona uveljavljen najkasneje do tega datuma, kajti v nasprotnem primeru lahko pride do velikih neskladij med materialno in procesno ureditvijo družinskega prava. </font><br>
<font size="4">	Gre za obsežen predlog zakona, več kot 220 členov. Uvodoma bi povedala, da je z vidika naših pristojnosti predlog zakona dobro pripravljen, tudi izčrpno obrazložen, smo pa izpostavili nekaj ustavnopravnih vprašanj k posameznim členom. Zlasti smo opozorili, da je treba v skladu s sodno prakso Ustavnega sodišča, tako kot pri vseh procesnih predpisih, zagotoviti neko ustrezno ravnotežje med posameznimi ustavnimi načeli in pravicami, ki so v določenih primerih v koliziji. Zlasti gre v tem primeru na eni strani za kolizijo med načelom največje koristi otroka in načelom pospešitve postopka in na drugi strani pravico do izjave. S tega vidika smo podali pripombe k petim členom, in sicer k določbi, ki omogoča uporabo dokaza iz drugega sodnega postopka, ne glede na omejitve, ki jih določa Zakon o pravdnem postopku, potem k določbam, s katerimi se skrajšujejo roki za prvo obravnavo, k določbi, ki uvaja institut začasnega skrbnika za zastopanje, in k določbi, ki omogoča sodišču, da zaradi varstva koristi otroka staršem ne dovoli vpogled v zapis opravljenega razgovora z otrokom. Ker predlog zakona določa tudi ukrep prisilnega zadržanja v psihiatrični bolnišnici, smo opozorili tudi, da morajo biti v tem postopku zagotovljena vsa ustavna procesna jamstva, ki jih določa 19. člen ustave. Ostale pripombe so se nanašale na razmerje do Zakona o pravdnem postopku, potem na notranja neskladja in na nomotehnične vidike. Bistveno je, z našega vidika, da je v vloženih amandmajih koalicije upoštevana velika večina naših pripomb, vključno s tistimi ustavnopravne narave. Glede pripomb, ki pa jih ministrstvo ni upoštevalo oziroma jih je upoštevalo le delno, pa so bila posredovana izčrpna pisna pojasnila, ki predstavljajo pomemben del zakonodajnega gradiva. Tako lahko zaključim, da z našega vidika k predloženemu besedilu nimamo več pripomb. </font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Hvala lepa.</font><br>
<font size="4">	Želi besedo predstavnik Državnega sveta, gospod Fajt? Izvolite. </font><br>
<br>
<font size="4">	</font><b><font size="4">RAJKO FAJT: </font></b><font size="4">Hvala za besedo, gospa predsedujoča.</font><br>
<font size="4">	Spoštovane gospe in gospodje!</font><br>
<font size="4">	Komisija za državno ureditev je na svoji 18. seji 30. januarja 2019 obravnavala Predlog zakona o nepravdnem postopku in ga podprla, saj je nujen, kot je bilo že rečeno, predpogoj za uspešno izvajanje Družinskega zakonika. </font><br>
<font size="4">	Komisija je poudarila, da bo prenos upravnih zadev s centrov za socialno delo na sodno oblast pomenil povečanje obsega dela na družinskih oddelkih sodišč. Zato se je na komisiji izpostavilo vprašanje, ali bodo glede na velike spremembe postopki potekali nemoteno in ali je vse pripravljeno za prenos teh pristojnosti. Komisija je spraševala, ali je na družinskih oddelkih sodišč zadostno število sodnikov. </font><br>
<br>
<b><font size="4">5. TRAK: (DAG) - 12.20</font></b><br>
<br>
<b><font size="4">	</font></b><font size="4">(nadaljevanje) Predvsem pa so člani komisije opozorili, da bodo sodišča za svoje odločitve pogosteje angažirala sodne izvedence s področja klinične psihologije, ki pa jih, kot smo že predhodno ugotavljali, primanjkuje. Prav tako je komisija opozorila, da obstaja nevarnost, da se bodo postopki na sodiščih vlekli in da bo večja poraba sodnih izvedencev podražila postopke. Opozorjeno je bilo, da je v nekaterih državah v primerih družinskih zakonskih sporov opredeljeno obvezno zastopanje po odvetniku. Prav tako je bila  izpostavljena pripomba Odvetniške zbornice, da je zastopanje po odvetniku obveznost v drugih nepravdnih postopkih, postopkih po Zakonu o duševnem zdravju v primerih prisilnega pridržanja v psihiatrični bolnišnici, potem Zakon o nepravdnem postopku in Zakon o duševnem zdravju torej nista usklajena. Opozorjeno je bilo tudi na pripombe Sodnega sveta, ki opozarja na finančne posledice za državni proračun in druga javnofinančna sredstva ter na možnost sodnih zaostankov. Glede na to, da je govora o sodnih postopkih, ki so opredeljeni kot nujni, so takšna opozorila zaskrbljujoča. Poudarjeno je tudi bilo, da čeprav je bil predlog zakona prvenstveno namenjen uskladitvi z Družinskim zakonikom, vendar ureja tudi klasične nepravdne postopke, in se zdi, da je bilo v tem postopku posvečene premalo pozornosti, in se znajo torej težave pojaviti kasneje pri samem izvajanju. Torej, še enkrat, opozorjeno je bilo na pripombe Odvetniške zbornice, tudi v zvezi s klasičnimi nepravdnimi postopki. </font><br>
<font size="4">	Kot sem že rekel, je torej komisija predlog zakona podprla, hkrati pa predlagatelje pozvala, da v nadaljnjem postopku ponovno pretehtajo pripombe, torej upoštevajo pripomb Odvetniške zbornice Slovenije, ki doslej še niso bile usklajene oziroma upoštevane. </font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Hvala lepa. </font><br>
<font size="4">	Preden nadaljujemo, naj vam povem, da sem bila obveščena, da poslanca Franca Breznika nadomešča poslanka Alenka Jeraj. </font><br>
<font size="4">	Zdaj bi dala besedo, če jo želi, predstavnici Vrhovnega sodišča dr. Mateji Končina Peternel. / oglašanje v ozadju/ V redu, hvala, torej ne. Želi besedo predstavnik Varuha človekovih pravic, gospod Tone Dolčič? Prav tako ne. Kaj pa predstavnik Skupnosti centrov za socialno delo, gospa Kuzmanič? Tudi ne. Predstavniki Notarske zbornice pa danes niso prisotni. Kaj pa predstavnik Odvetniške zbornice Slovenije, ali želi besedo? Izvolite, odvetnica Tanja Marušič. </font><br>
<br>
<font size="4">	</font><b><font size="4">TANJA MARUŠIČ: </font></b><font size="4">Hvala. </font><br>
<font size="4">	Dober dan! Najprej bi vse pozdravila v imenu Odvetniške zbornice Slovenije in se zahvalila za povabilo. </font><br>
<font size="4">	Odvetniška zbornica je stanovska organizacija največjih uporabnikov Zakona o nepravdnem postopku. Se pravi, mi smo tisti, ki ga dnevno uporabljamo, ki smo dnevno na sodiščih in v živo doživljamo pomanjkljivosti tega postopka, pa tudi dobre strani. Tako bi šla kratko skozi določila členov in ustavila se bom tam, kjer nismo bili slišani, izpustila bi tisto, kjer smo bili slišani, in se zahvaljujem za to, da ste naše pripombe upoštevali, ker so to pripombe iz življenja ZNP. </font><br>
<font size="4">	Začela bi kar na začetku, ustavila bi se pri 11. členu. Samo omenila bi, da se v evropsko zakonodajo na področju prava in pristojnosti uvaja pojem običajnega bivališča; sicer so to predpisi, ki se ukvarjajo z mednarodnimi elementi, ampak teh mednarodnih elementov je vedno več, tudi v teh naših nepravdnih postopkih. Opozorili bi na to, da se v določenih nacionalnih zakonodajah ta pojem že uporablja. Ne bom se več kot toliko ustavljala pri tem, ker smo o tem že pisali, zato bi šla kar na konkretna vprašanja.</font><br>
<font size="4">	Pri členu 23, ko se pogovarjamo, kaj je tu vsebina predloga. ZNP daje široko možnost laičnega zastopanja v nepravdnih postopkih in je to laično zastopanje velikokrat razlog za zastoje v postopku in se o tem resnično premalo govori. V zasebnih pogovorih, pa tudi iz lastnih izkušenj pri teh postopkih vidim, kaj pomeni laično zastopanje. Pomeni, da se sodnik veliko ukvarja s pojasnjevalno dolžnostjo, kaj je to vsebina materialnega, kaj je to procesnega predpisa,</font><br>
<font size="4">	</font><br>
<b><font size="4">6. TRAK: (NB) - 12.25</font></b><br>
<br>
<font size="4">	(nadaljevanje) vračanje vlog, skratka tukaj bomo imeli opravka z veliko laičnega zastopanja in veliko s tem povezanimi težavami. Kaj to pomeni? To pomeni vračanje vlog v popravo, dajanje rokov za popravo. Zdaj, če imamo subsidiarno uporabo ZPP, pomeni 15 dni, pomeni to, da se bodo te vloge lahko vračale nazaj, nepopolne, skratka jaz dajem v razmislek tako strokovni javnosti kot vsem, ki imate vpliv na vsebine in na to kaj bo nek zakon, kako bo neko vprašanje v zakonu urejeno, da vendarle začnimo razmišljati o profesionalizaciji zastopanja v postopkih zlasti tam kjer je potrebno zavarovati šibkejšega. Ko govorim o šibkejšem, govorim o otrocih, govorim o mladostnikih, to se pravi, otrocih, ki jih podelimo procesno sposobnost s petnajstimi leti, govorim o osebah v postopkih postavitve pod skrbništvo, ki smo jim prej po domače povedali, tudi odvzem ali pa omejitve poslovne sposobnosti. Govorim o teh šibkejših, da ne omenim tudi tega neravnovesja, ki ga recimo Francozi, francoska zakonodaja omenja pri ureditvi procesnega položaja zakoncev v teh pri urejanju njihovih medsebojnih razmerjih, kot smo slišali na predavanju, je bilo rečeno, da se ravno zaradi tega ravnovesja, te nemogoči oziroma zaščite šibkejšega pred močnejšim je obvezno zastopanje odvetnika v teh postopkih zakonsko urejeno. Skratka, pri sami vsebini predloga jaz pogrešam to, da manjka določilo, da se že zakonsko določilo, pa ne, da se sklicujem na subsidiarno uporabo ZPP, skratka kaj pomeni, če je vloga nepopolna in seveda obveznost vračila v popravo in tudi sankcije. </font><br>
<font size="4">	Nadaljujem s členom 22 - prijava udeležbe. Tukaj pri tem členu se bom potem navezala tudi na člen 155, ki se nanaša na vprašanje, kdo so udeleženci v postopku razdružitve solastnine. Namreč, udeleženci v nepravdnih postopkih niso samo tisti, ki želijo, se prvi, stranke plus tisti, ki izkaže interes, ampak bi morali na primer pri vprašanju udeležencev v postopku razdružitve solastnine, zakonsko predvideti, da so udeleženci tudi imetniki pravic na nepremičnini. Govorim o imetnikih pravic, služnosti hipotekarnih upnikov. V tem primeru govorim iz lastnih izkušenj, ko mora, ko se zastavlja vprašanje pri delitvi v naravi in se po delitvi v naravi prenašajo bremena na nepremičnini. Skratka, tukaj bi morali zakonski predlog določiti s tem, da so v teh postopkih nujno stranke v postopku tudi imetniki pravic na nepremičninah. Se pravi, zdaj lahko tudi podrobneje obrazložim, ampak jaz mislim, da imamo tukaj prof. Končinovo, sodnico Končinovo, ki bo to dosti boljše kot jaz razložila. Gre za to, da se sodnik sreča z resnimi težavami. In tudi kar se tiče pravne varnosti, je to dosti boljši in dosti bolje urejeno, če so stranke, kot stranke udeleženi vsi in je to že zakonsko predvideno. </font><br>
<font size="4">	Naprej gremo na… Narok. Glede naroka in dokaznega sklepa, tukaj je stališče zbornice še naprej to, da mora sodišče izdati dokazni sklep. Zakaj? Imamo opravka, mi imamo zdaj nepravdni postopek v katerega smo vključili te tipično družinske zadeve, ampak imamo tudi klasične nepravdne postopke, ki se po svoji vsebini zelo približujejo pravdnim postopkom. Govorim o mejnih sporih, ki so lastninski spori po svoji vsebini. Govorim tudi o nujnih poteh. Pri nujnih poteh, recimo jaz sem konkretno se srečala s primerom, ko sem dosegla spremembo sodne prakse, da smo v nepravdnem postopku ugotavljali ali je bila služnost priposestvoana. Skratka, govorimo o tipičnih lastninskih sporih. S stališča pravne varnosti bi jaz želela in tudi odvetniki želimo, da sodišče </font><br>
<font size="4">   </font><br>
<b><font size="4">7. TRAK (VI) 12.30</font></b><br>
<br>
<font size="4">	(Nadaljevanje) vedno izvaja dokaze z dokaznim sklepom, da se ve na podlagi česa je neko odločitev sprejeta, na podlagi katerih dokazov. Ne gre za neko posebno procesno pravilo. Sodniki so vešči tega in to brez težav res naredijo. Je resnično… Ne obremenjujemo s tem postopek. Ne nazadnje bodo vsi ti postopki kontradiktorni. Čim je pravno sredstvo je postopek kontradiktoren. Čim se nekdo pritoži dokazuje na primer pritožbeni razlog nepopolno ali zmotno ugotovljenega dejanskega stanja, imamo tukaj dokazne sklepe. Na to imamo navajanje dejstev in predlaganje dokazov. Jaz razumem, da se ta člen nanaša na zaščito oseb, ki to zaščito posebej potrebujejo. Jaz bi osebno dala to dobroto navajanja novih dejstev in dokazov k posebnim postopkom, ker so tudi nepravdni postopki, kot sem prej rekla že tipično pravdni, nekateri.</font><br>
<font size="4">	Potem gremo na člen 31. Meni še vedno in tudi še vedno nas moti to, da sodišče bo odločalo o razvezi zakona na podlagi sklepa. Prebrala sem obrazložitev in se citira sodnika Čujoviča, ki je tudi sam izrazil nelagodje ob tem. Namreč, sklep je načeloma procesen, sodba pa meritorna. Tukaj še vedno neko nelagodje izražamo ob tem, da imamo razvezno sodbo, sedaj bomo imeli pa razvezni sklep. Nekako ne gre skupaj, iskreno povem. Čeprav je oboje odločba, ampak ne vem… To so pač sedaj… Ni to več stvar okusa, ampak je… To je pač moje mnenje. </font><br>
<font size="4">	Pri novih dejstvih in dokazih spet se navezujem na to, da bi ta dobrota veljala le v tistih postopkih, kjer prevladuje načelo oficialnosti, če se navežem nazaj, govorim člen 34. Načelo oficialnosti, družinske zadeve, pa povsod tam, kjer imamo opravka z osebami, katere moramo posebej zaščititi. </font><br>
<font size="4">	Člen 40 oziroma člen 39 - plačilo sodne takse in procesna predpostavka. Mogoče danes ni ravno prostor na kar bi opozorila, ampak bi želela, da to slišite. V nepravdnih postopkih so se takse, kar se tiče razdružitve premoženja, v zadnjih, recimo, rečemo 20-ih letih tudi devetkrat zvišale. Tipičen nepravdni postopek je razdružitev premoženja. Veliko ljudi se ne odloči, da sodno ureja, razdružitev pa je velikokrat tu nujno, zaradi tega, ker so sodne takse previsoke. To pomeni, da sodna taksa velikokrat omejuje dostopnost stranke na sodišče. Ne velikokrat, je odločilnega pomena. Ne bi sedaj tukaj o izvedencih, ker tudi tu so zelo visoke zneski, tako da smo odvetniki včasih amaterji v primerjavi z njimi. Dajem v razmislek, da sodne takse včasih so ovira pristopa na sodišče. </font><br>
<font size="4">	Porazdelitev bremena stroškov. Tu opozarjam na neenotno sodno prakso. Odvetniki ugotavljamo, da je sodna praksa sodišč različna. Namreč, nekatera sodišča v nepravdnih postopkih odločijo po uradni dolžnosti o stroških, skupnih stroških postopka, nekatera pa le na predlog. Zato je bil tudi podan naš predlog, da se vnese določilo, da sodišče o skupnih stroških odloči po uradni dolžnosti. Kako odloči je drugo vprašanje. Vendar po uradni dolžnosti. Konkretno povem, Višje sodišče Koper le po uradni dolžnosti odloča, sodna praksa. Med tem ko pa ljubljansko samo na predlog. Na lastni koži izkušeno, preverjeno, tako da lahko to potrdim. </font><br>
<font size="4">	Gremo na člen 45 - Upravljanje procesnih dejanj. Tukaj če preberemo drugi odstavek piše, predvideva, da sodišče otroku, ki je dopolnil 15 let in je sposoben razumeti pomen in pravne posledice svojih dejanj omogoči, da kot udeleženec v postopku samostojno opravlja procesna dejanja. Tukaj imamo otroka 15 let starega, ki mu sodišče da to možnost. Imamo laično zastopanje. Iz prakse vem, da to bo zelo težko funkcioniralo, če ta otrok ne bo imel profesionalnega zastopnika, bom rekla, odvetnika. </font><br>
<br>
<b><font size="4">8. TRAK: (MK) – 12.35</font></b><br>
<br>
<font size="4">	(nadaljevanje) Ne predstavlja si, da 15-letnik razume pomen tega postopka zase, verjetno zna artikulirati kaj si sicer želi, vendar med tem, kar si želi in tem kar lahko dosežemo pa mora nekdo pomagati. Iz stališča varstva procesnih pravic otroka je nujno, da ima otrok profesionalnega zastopnika, to je pooblaščena odvetnika.</font><br>
<font size="4">	Glejte, resnično bi vas povabila v ten tak postopek, da vidite, kako so te otroci zbegani. Večina vas je staršev in imate verjetno kakšnega 15-letnika doma in vemo točno, da ta 15-letnik je funkcionalno še nepismen pa še vse urejamo zanj, pa še kakšno leto več verjetno od petnajstega. </font><br>
<font size="4">	Skratka, s stališča lahko otroku damo to procesno pravico, ampak kako naj jo pa udejanji?</font><br>
<font size="4">	Ta otrok potrebuje odvetnika, zato jaz mislim, da je tu na mestu, da se otroku, če se mu omogoča, da samostojno opravlja procesna dejanja, ja, vendar s pomočjo odvetnika. To je zaradi njegovih - varstva njegovih pravic, njegovega položaja, kar enači tudi z varstvom koristi.</font><br>
<font size="4">	Enako, če gremo peti odstavek kolizijski skrbnik. Osebno imam opravka s kolizijskimi skrbniki. Moram reči, da so v zapuščinskih postopkih, imam to, in so ti skrbniki zbegani. Ne vedo niti kaj je to kolizija, kdaj kolizija nastopi in tukaj resnično ti otroci potrebujejo profesionalce, če želijo, da se njihove pravice kvalitetno zaščitijo in da se na tak način res udejanji ta zaščita otrokovega interesa in se za interes tudi potem zavaruje.</font><br>
<font size="4">	Skratka, kar se tiče otrok, ja, vendar če mu podelimo, jim oddamo ta položaj, potem otrok more imeti profesionalnega zastopnika, pooblaščenca, odvetnika.</font><br>
<font size="4">	Kje sem zdaj … roki, postopi … aha, ja!</font><br>
<font size="4">	Gremo naprej. Imamo postopke, ki se nanašajo na osebna stanja. To so tako imenovani, kot sem že prej rekla, so to postopki, ki smo jih preimenovali za odvzem poslovne sposobnosti, ali pa omejitev.</font><br>
<font size="4">	Omejitev ali odvzem, govorim, moje pripombe se zdaj nanašajo na člen 59: začasni zastopnik za zastopanje v postopku postavitve pod skrbništvo. Omejitev ali odvzem poslovne sposobnosti je eden najhujših posegov v življenje človeka. Meni osebno je to večji poseg, kot omejitev svobode. Oseba, ki mu odvzamemo poslovno sposobnost, ga vrnemo v položaj 15, 14-letnika. </font><br>
<font size="4">	Se pravi, predstavljajte si, kaj to za človeka pomeni? Ne more razpolagati s svojim denarjem, tudi če je zaposlen s svojo plačo ima osebo, ki mu odmerja, odreja vse, ki nadzoruje njegovo življenje do potankosti. </font><br>
<font size="4">	Zakaj to omenjam? Omenjam v primerjavi, kot je prej predstavnik Državnega zbora omeni, v primerjavi z Zakonom o duševnem zdravju, kjer ima pridržanec zagovornika po uradni dolžnosti odvetnika, mu je imenovan v tem postopku, in se mi zastavlja vprašanje: Kje je večji poseg v človekove pravice? Mislim, da je pri omejitvi ali odvzemu poslovne sposobnosti večji poseg, kot pri odvzemu svobode. Ker nekdo se bo iz bolnišnice vrnil, ali pa bo v bolnišnici še vedno samostojno dvigal denar na bankomatu, medtem ko pa nekdo, ki mu odvzamemo poslovno sposobnost tega ne bo mogel narediti nikjer.</font><br>
<font size="4">	Zato je začasni skrbnik za zastopanje osebe v postopkih postavitve pod skrbništvom lahko le odvetnik in to je predlog Odvetniške zbornice s stališča zaščite te osebe.</font><br>
<font size="4">	Namreč ti postopki so zelo pogosti in osebe resnično potrebujejo varstvo svojega pravnega položaja in procesnih pravic. </font><br>
<font size="4">	</font><br>
<b><font size="4">9. TRAK: (MK) – 12.40</font></b><br>
<br>
<font size="4">	(nadaljevanje)	Nadaljnji člen je omejitev pregledovanja in prepisovanja spisa, ki se tiče na podatke o premoženjskem stanju. Jaz zdaj tega določila ne razumem, ker če je nekdo v postopku omejitve oziroma postavitve pod skrbništvo, je seveda vpogled v njegovo premoženje še kako pomembno, ker se to premoženje s takim postopkom ravno zavaruje.</font><br>
<font size="4">	Nadaljujem pri členu … ja, aha!</font><br>
<font size="4">	Gremo na zakonske spore: 80. člen, 5. odstavek, kjer je predvideno, da če noben izmed zakoncev … in obenem med postopkom odstopi, in če eden od zakoncev med postopkom odstopi od tega predloga, sodišče postopek ustavi. Naš predlog je tudi ta, da bi se drugega zakonca pozvalo ali ostaja pri razvezi in se potem postopek nadaljuje na podlagi določil kot razveze zakonske zveze. Gre samo za ekonomičnost postopanja takse, plača na postopek v teku, če si eden želi razvezati, naj se zaključi. Zakaj bi še enkrat vlagali, čisto praktično. Če imate kakšen nasproten argument temu predlogu, bi ga z veseljem slišala. Čisto praktično.</font><br>
<font size="4">	Postopki za varstvo …</font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: Se vam opravičujem, a lahko samo malo bolj strnemo, ker tudi gospa ministrica bo morala iti ob 14-ih  in bi si želela morda tudi od nje slišati kakšne odgovore še. Da strnemo no, saj razumem …</font><br>
<br>
<b><font size="4">	TANJA MARUŠIČ:</font></b><font size="4"> Saj jaz bom zelo kratka, ampak morate razumeti, mi smo prva linija </font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: … ne jemljem vam besede, seveda povejte vse do konca …</font><br>
<br>
<b><font size="4">	TANJA MARUŠIČ:</font></b><font size="4"> Razumem, se bom potrudila</font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: … ampak samo, da malo bolj da strnemo. </font><br>
<font size="4">	Hvala. </font><br>
<b><font size="4">	</font></b><br>
<b><font size="4">	TANJA MARUŠIČ:</font></b><font size="4"> No, postopki za varstvo koristi otroka, ne razumem zakaj ti postopki niso opredeljeni kot nujni. Enako velja za celotno poglavje na primer: pod skrbništvom, to so tudi nujni postopki, postopki za namestitev otroka ali rejništvo enako nujni, za podelitev starševske skrbi sorodniku, ali pa posvojitve, to so vse nujni postopki. To me malo čudi, zakaj to ni zakonsko določeno.</font><br>
<font size="4"> Postopek za določitev odškodnine. Odvetniška zbornica je imela tu predlog, da se razširi, predvidi možnost še na druge primere, namreč v Sloveniji je ogromno primerov, ko dejanskih razlastitev, govorim ceste, ljudje ne morejo urediti tega statusa zaradi neaktivnosti upravljavca ceste, zato bi bilo primerno urediti tudi te, da so ti postopki za določitev odškodnine tudi za tiste situacije dejanskih razlastitev, da se tudi te dejanske razlastitve umesijo notri, ker tem lastnikom ne ostane drugega kot lastninska tožba, ampak kaj bodo s tem dosegli? Nič.</font><br>
<font size="4">	Tako, da jaz tu apeliram, da bi se tudi to uredilo.</font><br>
<font size="4">	Pod postopek za prodajo in cenitev stvari ni predvidena zaznamba postopka v javnih knjigah, ker se prodajo tudi nepremičnine. </font><br>
<font size="4">	Postopek v stanovanjskih zadevah. Ne vem zakaj ti postopki ne bi bili opredeljeni kot nujni. Stanovanjske zadeve so zelo občutljive zadeve, se tičejo osnovnega standarda, osnovnih življenjskih potreb ljudi.</font><br>
<font size="4">	No, zdaj smo pri 155. členu: Predlog za delitev v solastnini. Zakon mora opredeliti, da so stranke postopka tudi imetniki pravic na nepremičnini, ki se deli. O tem sem že prej govorila. </font><br>
<font size="4">	Da bom zelo kratka: Postopek ureditve meje in postopek določitve nujne poti. Oba postopka bi bilo nujno zavarovati v zemljiški knjigi. Zakaj? Ureditev meje je po svoji vsebini lastninski spor, ki, če mi zaznamujemo lastninske spore, ali pa razdružitev premoženja, ne vidim razloga zakaj ne bi tudi zaznamovali postopka za ureditev meje in dovolitev nujne poti, ker z nujno potjo se ustanavlja breme na nepremičnini. Obe zaznambi merita v pravno varnost udeležencev v prometu, pravnem prometu.</font><br>
<font size="4">	Jaz se vam zahvaljujem za moje malo daljše izvajanje in predajam besedo.</font><br>
<font size="4">	Hvala. </font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: Hvala lepa.</font><br>
<font size="4">	Preden odprem razpravo, želijo predstavniki ministrstva morda podati dopolnilno obrazložitev?</font><br>
<font size="4">	Izvolite, spoštovana ministrica.</font><br>
<br>
<b><font size="4">	ANDREJA KATIČ: </font></b><font size="4">Ja, hvala.</font><br>
<font size="4">	Jaz moram povedati, da smo z Odvetniško zbornico Slovenije imeli usklajevanja. Mislim, da imate poslanci tudi zelo izčrpna pojasnila zakaj smo določene pripombe upoštevali in zakaj ne in seveda se jim tudi za vse njihove utemeljene pripombe tudi zahvaljujemo. </font><br>
<br>
<b><font size="4">10. TRAK: (NM) – 12.45</font></b><br>
<br>
<b><font size="4">	</font></b><font size="4">(nadaljevanje) Bi pa še enkrat poudarila nekaj, kar sem poudarila tudi v uvodu in kar mislim, da je bilo v javnosti velikokrat povedano. Zakaj nepravdni postopek, tudi zaradi poudarjene vloge sodnika, in ko govorimo, v ospredju se implementacija Družinskega zakonika, v Zakonu o nepravdnem postopku je interes otroka, seveda interes otroka in tudi interesi drugih oseb, ki ne morejo same varovati svojih pravic in koristi. In v sklopu tega imamo poudarjeno vlogo sodnika, poudarjeno vlogo centra za socialno delo, skrbnikov in veliko teh varovalk. Seveda lahko govorimo, recimo v ZPP, v Zakonu o pravdnem postopku nimamo obvezne določitve odvetnika. Tudi tukaj bi popolnoma popolnoma spremenila, ampak razumem pa seveda tudi skrb Odvetniške zbornice, odvetnikov, da bi želeli imeti tukaj še večjo vlogo. Ampak še enkrat poudarjam poudarjeno vlogo sodnika, ki ima veliko novih procesnih možnosti, ki mu omogočajo, da glede na konkretne okoliščine, tudi predvsem ali zlasti v luči varovanja oseb, ki jih je dolžno varovati po uradni dolžnosti, sprejme postopkovne tudi najprimernejše rešitve. </font><br>
<font size="4">	Jaz predlagam, da na kratko z naše strani gospod Miha Verčko, direktor direktorata tudi odgovori, podrobneje pa mislim, da smo tudi dali odgovore v gradivu. Res pa je, da je gospa danes zdajle tukaj odprla tudi nekaj pobud, pripomb, ki pa v dosedanjem postopku s strani Odvetniške zbornice Slovenije niso bile izpostavljene.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">/ izklopljen mikrofon/</font><br>
<br>
<font size="4">	</font><b><font size="4">MIHA VERČKO: </font></b><font size="4">Ja, hvala lepa za besedo.</font><br>
<font size="4">	Zdaj preden sam odgovorim na nekatera, no saj tukaj so zelo strokovne pripombe s strani Odvetniške zbornice, bi rad povedal, da smo se tekom priprave celega tega predloga zakona zelo trudili tudi Odvetniško zbornico in vso ostalo strokovno javnost vključiti. Vključeno, pripravili smo seminar v septembru, na katerega so bili vabljeni tudi odvetniki. Široka razprava je bila, ravno tudi glede vseh teh tem, ki ste jih vi danes izpostavili. Zato mogoče bom jaz pri svojih obrazložitvah toliko krajši. </font><br>
<font size="4">	Z vidika obveznega zastopanja v nepravdnem postopku glede na izpostavljeno dejstvo, da v pravdnem postopku, kjer je tipično večja vloga strank in ne sodnika, nimamo obveznega odvetniškega zastopanja, v nepravdnem postopku, kjer je sodnik že po splošnem načelu v 6. členu zakona dolžan, oziroma 5., dolžan varovati za pravice tistih, ki pravic ne morejo sami varovati, torej je poudarjena aktivna vloga sodnika, da varuje te in opozori, menimo, da obvezno zastopanje v teh postopkih, v vseh teh postopkih ni potrebno. Strinjamo se z vami in zdaj strinjam se z vami, da v nekaterih postopkih, kot po novem postavitev pod skrbništvo, prihaja do najhujših posegov v tudi v človekove pravice, ravno zaradi tega z amandmaji, ki so vloženi s strani koalicijskih strank, veliko teh pomislekov jih je dala tudi Zakonodajno-pravna služba, odpravljali. Zdaj v tem postopku je predviden vsakič, ko gre za neko omejitev, prisilno pridržanje, obvezna postavitev začasnega skrbnika. Zakon res ne pravi, da mora ta začasni skrbnik mora biti odvetnik, ni pa nikjer prepovedano, da ne bi bil. </font><br>
<font size="4">	Zdaj glede mogoče nomotehnike oziroma ostalih pripomb, zakaj v zakonu ne piše, kdo so udeleženci, zakaj bolj natančno ne piše. Zakon ima splošno določbo glede udeležencev in da so udeleženci pač poleg formalnih udeležencev tudi tisti, s katerih odločbo pravni interes bo prizadet. Torej vsi ti udeleženci, ki ste jih pač navajali, so lahko. Smo pa se zelo trudili pri tem predlogu zakona, da uporabimo nomotehniko, ki je abstraktna, ki omogoča sodniku več manevrskega prostora, ki mogoče ni toliko določna oziroma toliko konkretizirana, ker smo tudi na nekaterih drugih področjih videli, da lahko to privede do drugih učinkov. Enako glede izpostavljeno, da nekateri postopki niso več nujni, recimo postopki, ki ste izpostavili, niso nujni. Tukaj bi pač rad povedal, da res, da ta zakon ne določa, da ti postopki niso nujni, ampak določa pa Zakon o sodiščih, če se ne motim, v 83. členu, določa ravno vse te postopke, ki ste jih povedali, kot nujne postopke. In tukaj mi zelo želimo, ko pristopamo premišljeno k takim velikim reformam, kakor je bil Zakon o nepravdnem postopku, ki 30 let ni bil spremenjen, da pravzaprav naredimo pravni red spet konsistenten. Zakon o sodiščih je tisti zakon, ki določa, kateri postopki so nujni. Vsak zakon, ki je parcialno začel dodajati te izjeme, je naredil eno nepregledno stanje. In zdaj ta zakon je zdaj naredil tisti korak nazaj, da se ta materija ureja tam, kjer se pač mora urejati. In vsekakor pa ne želimo, da to povzroča</font><br>
<br>
<b><font size="4">11. TRAK: (NM) – 12.50</font></b><br>
<br>
<b><font size="4">	</font></b><font size="4">(nadaljevanje) samo zmedo. </font><br>
<font size="4">	Zdaj glede vseh ostalih pripomb z veseljem se pogovorim z vami tudi kasneje. Zdaj Ministrstvo za pravosodje je oblikovalo oziroma je v fazi oblikovanja zaradi implementacijske skupine. Mislim, da je tudi predstavnik Odvetniške zbornice, mislim, da pravi vi, za Zakon o nepravdnem postopku in bomo lahko glede tega in vseh teh dilem tudi skupaj strokovno razreševali ta vprašanja.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Se opravičujem. </font><br>
<font size="4">	Sedaj prehajamo na razpravo o posameznih členih in vloženih amandmajih. Odpiram razpravo in dajem besedo članicam in članom. Najprej se je prijavil k besedi gospod Möderndorfer.</font><br>
<font size="4">	Izvolite.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Hvala lepa.</font><br>
<font size="4">	Ja, moram reči, da je malce neobičajno, da smo imeli predstavitev stališč, pa potem spet predstavniki Vlade. To ni običajna praksa. Predstavitev stališč je, so predstavitve stališča, dopolnitve stališč so pa potem kasneje v razpravi in to je to. Tako da upam, da to ne bo postala parlamentarna praksa.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Se moram vmešati takoj. Kadarkoli lahko podajo obrazložitev dopolnilno predlagatelji.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">V razpravi, ja.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Kadarkoli.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">V razpravi, ne kadarkoli. Spet vam napačno svetuje strokovna sodelavka.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Hvala.</font><br>
<font size="4">	Izvolite naprej.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Ja, razpravo še niste odprla. Zdaj je šele odprta.</font><br>
<font size="4">	Tako da, meni je zelo pomembno predvsem pri tem zakonu… Najprej moram reči, da pozdravljam, da smo prišli do te prenove. Moram pa reči, da seveda pomeni ta zakon seveda veliko vprašanje in ne nazadnje tudi izziv in kasneje tudi preizkus, ko bo sprejet, kaj bo to dejansko pomenilo v praksi. Malo demonstracije smo lahko videli že približno danes s strani Odvetniške zbornice, kako si oni že to danes v osnutku predstavljajo, kakšne težave bi lahko nastale v samem postopku, vendar v vsakem primeru ne glede na to, ko bo zakon doživel svoje sprejetje oziroma svojo prenovo, bo seveda ne nazadnje sodišče tisto, ki bo, in pa seveda vsi udeleženci, ki bojo v bistvu prakticirali ta zakon. In verjamem, da čas bo pokazal, kaj je smiselno, kaj ni smiselno. In zato bo seveda doživel tudi svoje popravke, kajti to je tudi smisel in namen. Seveda je pa smiselno, da na samem začetku že, ko sprejemamo zakon, takrat ko seveda imamo možnost, da ga čim bolje oblikujemo, postavimo tudi določena vprašanja, pomisleke, še posebej zato, ker smo ena najbolj normiranih držav in imamo tako veliko število predpisov, aktov, da včasih lahko namenoma, včasih ne namenoma, včasih pa zaradi tega mnoštva preprosto spregledamo določena vprašanja. </font><br>
<font size="4">	Zdaj bom zelo jasen, govoril bom o 10. členu… Se opravičujem, predsedujoča, saj še velja parlamentarna praksa, da na začetku lahko govorimo splošno, potem pa se bomo opredeljevali pri vsakem členu posebej. Da bom seveda omenil 10. člen, kjer v bistvu bi rad opozoril na vprašanje, do katerega se pravniki seveda različno opredeljujejo, kaj pravzaprav bi moralo biti omenjeno oziroma verjamem, da tisti, ki ste pripravljali ta zakon, ste sklepali, da to ni potrebno, da je omenjeno. Jaz imam sicer pripravljen amandma, vendar bom počakal na razpravo oziroma na odgovore in bo od tega seveda odvisno, ali ga bom vložil ali ne. Omenil pa bom Zakon o partnerski zvezi. Glede na to, da vemo, kakšna je bila zgodovina tega zakona in kaj je bilo pred Zakonom o partnerski zvezi, ko smo imeli še registracijo, avtomobilsko registracijo za določeno skupino ljudi, je v resnici ta zakon, preden se je seveda udejanjil, doživel kar 8 predlogov zakonov, doživel je ne nazadnje obdobje 26 let, da smo lahko dozoreli, in kar je še bolj pomembno, 2 ustavni odločbi in na koncu celo še 2 referenduma. Danes pa imamo pred sabo Zakon o nepravdnem postopku, pa tega Zakona o partnerski zvezi pravzaprav sploh nikjer nimamo omenjenega in se niti ne moremo na njega sklicevat. Če bomo pogledali 10. člen v 2. alineji: »V postopku za pridobitev podpore…« Se opravičujem, v 2. alineji, v postopku za dovolitev sklenitve zakonske zveze je omenjena samo zakonska zveza. Seveda eni razlagajo, da seveda Zakon o partnerski zvezi govori, da se smiselno uporablja oziroma da je enako za vse pravice,</font><br>
<br>
<b><font size="4">12. TRAK: (NB) - 12.55 </font></b><br>
<br>
<font size="4">	(nadaljevanje) kot velja za zakonsko zvezo, vendar če boste ugotovili, zakon o partnerski zvezi ima že danes vsaj dve ali tri določbi oziroma stvari, ki pravzaprav niso enake Zakonu o zakonski zvezi oziroma kasneje sprejetemu Družinskemu zakoniku. To pa je tisto, kar je za nas pomembno oziroma vprašanje, ki se postavlja, kako ravnati v posameznih primerih, recimo kadar bo šlo za zagotavljanje otrokovih pravic, kadar bo šlo za vprašanje razsklenitve partnerske zveze in kadar bo šlo za pojmovanje kaj je družina, ker vemo, da z zakonom smo sprejeli definicijo, ki danes malce spreminja definicijo družine. Imamo zaradi tega že probleme pri samih postopkih, kaj to dejansko pomeni in pri dodeljevanju določenih pomoči, ne nazadnje pravic in to se mi zdi, ključno vprašanje, da to razčistimo v tem 10. členu. </font><br>
<font size="4">	Namreč, če bomo zelo nazorno pogledali, bomo lahko videli, da z Zakonom o partnerski zvezi smo kar nekaj stvari oziroma večino stvari rešili, nismo pa rešili vprašanja posvojitve, nismo rešili vprašanja biomedicinske oploditve in ne nazadnje, z definicijo družine smo dali jasno vedeti kaj družina je. In tukaj smo naredili strašno razliko. Sam trdim, da je Zakon o partnerski zvezi itak ustavno sporen, vendar žal prejšnja ombudsmanka ni zmogla te moči ali poguma, da bi, kot bom rekel, najhitrejša udeleženka v postopku, ki lahko izkoristi to pravico in ni si upala dati v presojo Ustavnemu sodišču 2. člen tega zakona. Upam, da bo sedajšnji novi ombudsman, ki je dobil tako veliko podporo, imel ta pogum in razum, da jih da v presojo, in da končno Ustavno sodišče izenači vse pravice, zato da ne bomo imeli po nepotrebnem dva zakona. Ker dejstvo je, da so referendumi in politične odločitve pokazale, da te moči in razuma ne bomo zmogli nikoli, bo zato tako kot v vseh normalnih demokratičnih razvitih državah o tem na koncu odločalo povsod ali bodisi v nekaterih državah Vrhovno sodišče oziroma pri nas Ustavno sodišče. </font><br>
<font size="4">	Zato se mi zdi smiselno ob tej razpravi pri 10. členu odgovoriti na dvoje vprašanj. Kaj je z drugo alinejo v postopku za dodelitev sklenitev zakonske zveze? In o šesti alineji, na primer, o stanovanjskem varstvu ob razvezi zakonske zveze. Ali to velja tudi za partnerske zveze? Kaj bomo v takem primeru to naredili? Zdaj seveda, kako se bo to tolmačilo ali ne, ali bomo čakali na sodišča, kasnejšo samo presojo, kaj to dejansko pomeni, kako bodo to zagovarjali odvetniki. Eni bodo izpodbijali eni bodo to zagovarjali, eni bodo… / oglašanje iz ozadja/ Ja… / smeh/, jaz sem rekel, eni da, tako je in drugače, vendar prav je, da ta vprašanja razčistimo še preden je zakon sprejet. Zagotovo sem pa prepričan, v kolikor seveda to vprašanje ne bo zelo jasno in clear, / nerazumljivo/ prvih vprašanj, ki jih bo zopet romalo v presojo. </font><br>
<font size="4">	Toliko. Hvala lepa. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala. </font><br>
<font size="4">	Preden predan besedo, želi še kdo od članic oziroma članov razpravljati? Izvolite, gospod Koražija. </font><br>
<br>
<b><font size="4">	BOŠTJAN KORAŽIJA (PS Levica): </font></b><font size="4">Hvala za besedo. </font><br>
<font size="4">	V predlogu danes ni kaj veliko za povedati v bistvu, ker gre za tehnično izvedbo sprememb, ki jih je prinesel Družinski zakonik kot že omenjeno. V Levici Družinskega zakonika nismo podprli. Naša podpore ni bil deležen zaradi nadaljevanja diskriminacije istospolnih parov, ki še danes niso vključene v krovni družinski zakonik, ampak smo za njih sprejeli povsem drug zakon, ki nato napotuje na pravice in dolžnosti v Družinskem zakoniku z izjemo posvojitev in oploditev z biomedicinsko pomočjo. Na našo veliko žalost smo torej istospolni pari še danes diskriminirani. Če pogledamo iz prakse je jasno, da je vsaka tako velika sprememba velik izziv. Če k temu dodamo še posebno občutljivost teh postopkov, se odvzema starševska pravica, posvojitev, rejništvo, zaščito otrokovih pravic in koristi, ločitev, itd., </font><br>
<br>
<b><font size="4">13. TRAK (VI) 13.00</font></b><br>
<br>
<font size="4">	(Nadaljevanje) pa še izziv toliko večji. Tukaj bi vseeno prosil ministrstvo za zagotovilo, da po 15. aprilu ne bo večjih težav. Tudi v predlogu lahko preberemo, da je bilo usklajevanje dolgo in da vsi ključni deležniki ne vidijo večjih težav, a kljub temu bomo povsem nov zakon sprejeli dober mesec pred njegovo uporabo. Gre pa za kar konkretne sistemske spremembe. Skrb je tukaj vsekakor na mestu, zato bi res prosil za dodatno pojasnilo v zvezi s tem. Se pravi, časovnice, rok in te zadeve. Ker gre za obsežen prenos pristojnosti iz centrov za socialno delo na sodišča, kadrovska slika sodišč pa bo najverjetneje ostala nespremenjena vas sprašujem, ali se bo tudi glede kadrov oziroma boste dodatno zaposlovali na sodiščih? Tukaj bi prosil za pojasnilo, ali so sodišča kadrovsko pripravljena na vse to oziroma kot sem že vprašal glede kadrov oziroma novega zaposlovanja, pa tudi če bo prišlo do kakšnih strukturnih sprememb glede tega na sodiščih? Potem pa še, ali je ministrstvo pozornost posvetilo tudi temu vprašanju in katere težave pričakujete oziroma predvidevate, da bi se lahko zgodilo pri tem prenosu, se pravi socialnih centrov oziroma na sodišča? Tretja stvar, ki je v zvezi s področjem, družinskih zadev nikakor ne moremo prezreti je pa seveda kritično stanje na področju kliničnih psihologov. S prenosom pristojnosti na sodišče bodo seveda potrebni tudi sodni izvedenci. Že več let govorimo o kritičnem pomanjkanju le-teh in nekako se v Levici bojimo, da bo sedaj to postal še večji problem. Že leta je govora o tem, tudi v Državnem zboru  in tudi imeli smo že n-seje na to temo, od problematike načina financiranja do premalo razpisanih specializacij in tako dalje. A problem ostaja nerešen. Tudi pomanjkanje pomeni za začetek uporabe Družinskega zakonika. Se pravi, zanima me, da ne bo prišlo do kolapsa v tem primeru, se pravi s prenosom vseh teh pravic iz socialnih centrov na sodišča. Bi še enkrat poudaril in prosil, da nam še bolj natančno obrazložite časovnico in tudi potek postopka samega prenosa, pa potem tudi izvajanja. Hvala. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Hvala lepa. V kolikor nihče od članic oziroma članov ne želi več besede predajam besedo ministrstvu za obrazložitev na postavljena vprašanja. </font><br>
<br>
<b><font size="4">	ANDREJA KATIČ:</font></b><font size="4"> Hvala za postavljena vprašanja. Zagotovo bi težko dala zagotovilo, da težav ne bo. Mi se zavedamo problematike. Zavedamo se tudi tega, da je Družinski zakonik tisti zakon, ki nam je postavil časovnico. Zakon o nepravdnem postopku je v bistvu postopkovni zakon, ki ureja, da bodo sodišča lahko obravnavala te zadeve. Veliko pa je bilo v preteklosti povedano, takrat pri obravnavi Družinskega zakonika, veliko odgovorov bi lahko dalo tudi Ministrstvo za delo, družino, socialne zadeve. Veliko odgovorov verjamem, da me bo lahko dopolnila tudi gospa sodnica. Zagotovo tudi sama pričakujem, da se bomo srečevali z izzivi, s težavami, kakorkoli bi temu naslovila. Poskušali pa smo v tem obdobju in tudi zato smo poudarjali, kako širok nabor oziroma konsenz smo iskali tudi pri spremembah na področju našega postopka. Težko dam to zagotovilo. V uvodni besedi sem povedala, da je odprto vprašanje glede zadostnosti finančnih sredstev. S tem se bomo potem srečevali v prihodnih letih. Je tematika Družinskega zakonika zagotovo področje primanjkovanja strokovnjakov, zlasti kliničnih psihologov. Se sestajamo, iščemo rešitve znotraj Ministrstva za pravosodje, predvsem glede področja, ki ureja izvedence. Iščemo sodelovanje tudi z Vrhovnim sodiščem. Iščemo sodelovanje z Ministrstvom za zdravje. Res je, da je problematika zelo široka in traja že več let. Imamo pripravljene neke kratkoročne, srednjeročne, dolgoročne ukrepe. Vendar to ni vse v naši pristojnosti. In bodo sodelavci me dopolnili bolj konkretno. 	</font><br>
<font size="4">	Kar se tiče pa vprašanja glede spremembe 10. člena pa je naše stališče, takšno je bilo tudi pojasnjeno v gradivu, da je v tem primeru zakonska skupnost izenačena s partnersko skupnostjo. Verjamem, da me bodo lahko tukaj tudi predstavnica Zakonodajno-pravne službe dopolnila v kolikor bo potrebno, ker tukaj smo nekako </font><br>
<br>
<b><font size="4">14. TRAK: (NB) - 13.05</font></b><br>
<br>
<font size="4">	(nadaljevanje) usklajevali tudi stališča. Predlagam, Miha, da me še mogoče dodatno dopolniš glede… / oglašanje iz ozadja/ …in 10. člena in glede ostalih postopkov. </font><br>
<br>
<b><font size="4">	MIHA VERČKO:</font></b><font size="4"> Hvala lepa. </font><br>
<font size="4">	Glede samega 10. člena, s to pripombo smo se mi tudi v strokovnem usklajevanju že srečali. Sledili smo mnenju Zakonodajno-pravne službe, ki ga je podala k Zakonu o dedovanju,  ki je bil takrat sočasno, ko se je sprejemal Zakon o partnerski zvezi, tudi v proceduri in takrat je bilo stališče, da 2. člen Zakona o partnerski zvezi pač izenačuje partnersko zvezo na vseh pravnih področjih in imajo enake pravne posledice kot jih ima zakonska zveza, razen če Zakon o partnerski zvezi ne določa drugače. In ker ZPZ izhaja iz izenačitve pravnega položaja partnerske zveze z zakonsko zvezo in izenačitve nesklenjene partnerske zveze z zunaj zakonsko skupnostjo, smo menili, da je to primernejši…, da je to pravilni pristop, ki je sledil tudi mnenju Zakonodajno-pravne službe pri sprejemanju Zakona o dedovanju. Glede ostalih vprašanj, ki so bila izpostavljena, tukaj se pravzaprav že ves čas ob pripravi predloga zakona, ki je pred vami, pač implementacijska skupina tako pri Vrhovnem sodišču kot v okviru Ministrstva za pravosodje se zelo trudimo in skupnosti centrov za socialno delo, da bi ta prehod potekal čim bolj gladko in nemoteno. Zavedamo se, da določene težave gotovo bodo, pomanjkanje kliničnih psihologov, to je nekaj kar traja v Republiki Sloveniji že dalj časa. Mi imamo tudi znotraj Ministrstva za pravosodje določene ukrepe predvidene. Zbrali smo listo koliko je vseh kliničnih psihologov v Sloveniji. Dobili smo zagotovilo tudi Ministrstva za zdravje, da na tem področju bo ta bazen kliničnih psihologov v prihodnjih letih okrepljen, hkrati pa tudi s tem zakonom, ki ga se sedaj obravnava, so dane procesne rešitve, da bi se te izvedence pa ta izvedeniška mnenja postavljala čim bolj racionalno, res tam kjer je nujno potrebno oziroma, ko je enkrat izvedeniško mnenje že narejeno, pa tudi, če je v drugem postopku, pa če se izkaže za nujno potrebno, pa časovno edino razumno, se lahko to mnenje kljub temu, da so s tem porušene, kot opozarja tudi Zakonodajno-pravna služba, nekatere procesne kavtele, ampak tukaj gre zmeraj za to tehtanje pravic, lahko uporabi. </font><br>
<font size="4">	Tako da, hvala lepa.</font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Besedo dajem ponovno gospodu Möderndorferju. </font><br>
<br>
<b><font size="4">	JANI (JANKO) MÖDERNDORFER (PS SMC):</font></b><font size="4"> Hvala lepa za to vašo razlago. </font><br>
<font size="4">	Ampak spomnim se, v prejšnjem mandatu, če se spomnite, je vaš, ministrica vašega predhodnika, gospoda Klemenčiča, kjer smo imeli pri zakonu o delovanju oziroma v teh prehodnih fazah težave in probleme točno zaradi tega zakona. Meni je sicer simpatično, da ste se raje posvetovali z Zakonodajno-pravno službo in ne s svojo pravno službo, ampak mene samo zanima, kaj vi kot Vlada mislite. Zaradi tega, ker ne nazadnje, kam pa pridemo, če bo na koncu vse to merodajno, kar ste povedali, da se sklicujete na drugega. Saj veste kaj hočem povedati. To kar boste vi tolmačili, tako se bom jaz potem tudi odločil. To je za mene zelo pomembno. Cenim pa in spoštujem mnenje Zakonodajno-pravne službe, pa vendar, kaj vi mislite. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Izvolite, gospa ministrica. Ali gospod Verčko. Izvolite. </font><br>
<br>
<b><font size="4">	MIHA VERČKO:</font></b><font size="4"> Sam se absolutno strinjam s tem mnenjem, saj mi se nismo obrnili na Zakonodajno-pravno službo, mi smo že v strokovnem usklajevanju in tudi s službo Vlade za zakonodajo pripravili gradivo, ki ni terjalo niti te pripombe, zato ker je bil ta del usklajen in pravno nam jasen. Tako, da tudi moje mnenje je v tem primeru enako. 	</font><br>
<font size="4">	Hvala. </font><br>
<br>
<b><font size="4">	PODPREDSEDNICA MAG. MEIRA HOT:</font></b><font size="4"> Želi še kdo besedo? Izvolite, gospa… </font><br>
<br>
<b><font size="4">	DR. MATEJA KONČINA PETERNEL:</font></b><font size="4"> Morda samo nekaj pojasnil v zvezi s pripravami na sodiščih, za uveljavitev zakona. Jaz bi morda pojasnila, da je nekoliko zadrege nam povzroča to, da zelo težko, natančno predvidimo koliko bo teh novih zadev, zato kre ta zakon uveljavlja neke nove institute, ki jih do sedaj ni bilo. Zato smo mi pristopili k, da rečem, razširitvi sistematizacije delovnih mest previdno. Za enkrat smo predvideli 7 novih sodniških mest. Ta bodo razporejena na največja okrožna sodišča,</font><br>
<font size="4">  </font><b><font size="4">      </font></b><br>
<b><font size="4">15. TRAK: (MK) – 13.00</font></b><br>
<br>
<font size="4">	(nadaljevanje) razpisi so v teku, se pravkar zaključujejo. Na manjša sodišča pa bomo predvsem razporedili dodatno sodno osebje, 36 dodatnega sodnega osebja, bomo razporedili na vsa ta okrožna sodišča.</font><br>
<font size="4">	Vzpostavili smo sistem za dosti natančno spremljanje, kaj se  bo s specifikacijo novih zahtevkov, predlogov, tako da bom nekako spremljali ves čas kakšno gibanje teh zadev, zato da bomo čim prej lahko odreagirali. </font><br>
<font size="4">	Zdaj, to kar se mi zdi, da je zelo pomembno: Mi smo vzpostavili oziroma vzpostavljamo pa mi zagotavljajo, da bo to s prvim marcem že vzpostavljeno, ali pa najkasneje tam do konca marca, varno elektronsko vročanje. To se mi zdi, da bo zelo pospešilo te postopke, veliko bo tukaj komunikacije, že zdaj je je bilo veliko. Zdaj se je med centri in pa sodišči to vročalo po navadni pošti, zdaj se bo to v varne elektronske predale. Jaz mislim, da bo to kar en velik korak naprej. </font><br>
<font size="4">	Zdaj, zagotavljamo sredstva, drži. V teh postopkih za zaščito otroka bodo stroški večji, bodo postavljeni izvedenci tudi po uradni dolžnosti, zato so sredstva pripravljena, ker se bodo kar v nekaj primerih krila seveda iz sredstev sodišč. Tudi tukaj smo vzpostavili natančne evidence, da bomo lahko takoj odreagirali na morebitne zadrege pri zagotavljanju teh sredstev. </font><br>
<font size="4">	In zdaj tretja najpomembnejša stvar, ki se mi zdi, je pa seveda usposabljanje ljudi. Mi zadnje dve leti, jaz sem zelo vesela, da nam je uspelo takrat v začetni fazi odmakniti začetek uporabe družinskega zakonika za dve leti. </font><br>
<font size="4">	To se je zdaj pokazalo kot zelo pomembno. </font><br>
<font size="4">	V tem času s skupnostjo centrov za socialno delo in našim centrom za izobraževanje v pravosodju pripravljamo intenzivna skupna usposabljanja, kjer simuliramo konkretne primere in seveda tukaj potem vidimo do kakšnih težav lahko pride. Zagotovo seveda vseh težav ne moremo predvideti, bodo tako, kot so pri vsaki taki veliki spremembi, ampak jaz računam, da jih bomo s skupnimi rečmi vendarle skušali odpravljati.</font><br>
<font size="4">	Hvala lepa. </font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: Hvala lepa, dr. Končina Peternel. Sedaj se je ponovni prijavil k besedi gospod poslanec Möderndorfer.</font><br>
<font size="4">	Izvolite.</font><br>
<br>
<b><font size="4">	JANI (JANKO) MÖDERNDORFER (PS SMC)</font></b><font size="4">: Seveda, rad bi opozoril predvsem zakaj opozarjam na to dilemo in ta problem. </font><br>
<font size="4">	Vi veste, da z registracijo, ki smo jo imeli pred leti v naši državi smo imeli zelo majhno število registriranih - niti ne vem kako naj rečem, ker partnerskih zvez sploh še ni bilo in bilo jih je na leto mogoče 2, 3 in tako naprej, nič več.</font><br>
<font size="4">	S sklenitvijo partnerske oziroma z uzakonitvijo Zakona o partnerski zvezi smo imeli samo v letu 2017 že 50 sklenjenih partnerskih zvez, danes jih je vse skupaj sklenjenih čez 217, da vemo o čem se pogovarjamo. </font><br>
<font size="4">	Potem imamo pa tu še en nov problem, ki ga prinaša naša slaba zakonodaja, to pa je, da prihajajo k nam tudi pari z isto spolno usmerjenostjo, ki imajo sklenjeno zakonsko zvezo iz druge države in imajo celo posvojenega otroka. in pridejo v naši državo. In seveda, pravni red velja pa pri nas naš, ne? In zato mi je zelo pomembno, ker imamo tako neurejene odnose, da imamo v bistvu svojevrstni dvopartitni sistem, pa ne v zakonodajo, ampak v statusu posameznikov, če me razumete.</font><br>
<font size="4">	Skratka, če si Slovenec in živiš v Sloveniji od tu pa do večnosti, si obsojen samo na določen status. Če si malo pameten pa greš ven, pa si kakšno leto zunaj in prideš nazaj z drugačnim statusom, prideš sicer z družino, ampak ta družinski pojem družine pri nas seveda ni takšen, kot je. in kaj ima to veze s tem zakonom? Zaradi tega, ker se v resnic bojim, da bomo seveda trčili ob neenakost tega statusa, ko bomo obravnavali enkrat v nepravdnem postopku takšen par, ali  drugačen par. </font><br>
<font size="4">	Namreč to so stvari, ki bi jih pravzaprav morali razčistiti, zato ne bi tako lahkotno gledal na celotno zadevo, kaj to pravzaprav pomeni.</font><br>
<font size="4">	Ob tem bi rad še omenil, ker sem prej v bistvu malo preskočil, v bistvu tudi pozabil, zelo pomembno se mi zdi, ker imamo še ministrico danes tu, 	</font><br>
<br>
<b><font size="4">16. TRAK: (MK) – 13.15</font></b><br>
<br>
<font size="4">	(nadaljevanje) če sem prav razumel, potem bo morala iti. Glede na to, da je ministrica tudi članica Vlade, namreč vi veste in tudi danes je bilo že omenjeno, da imamo problem s sodnimi izvedenci s področja otroške psihiatrije in klinične psihologije. Nenazadnje, danes je bil tudi objavljen malo širši članek o tej temi in je kar nekaj bilo govora, vendar vsi pozabljamo, da smo mi v lanskem letu v prejšnjem mandatu sprejeli strategijo duševnega zdravja, kjer smo mi zelo jasno definirali kaj bomo počeli in smo tudi jasno povedali kakšni dobo timi in kako jih bomo plačevali.  </font><br>
<font size="4">	Mi imamo pa sprejet rebalans oziroma pred vrati, tu smo, zdaj smo, in nimamo enega evra predvidenega za to, kar smo za strategijo predvideli. Mi imamo pa ta problem, potem pa seveda, če nimamo teh timov, če nimamo dovolj teh ljudi, potem verjemite mi, da ne bomo imeli niti dovolj strokovnih sodnih izvedencev iz tega področja.</font><br>
<font size="4">	Skratka to gre kot domina efekt, se ruši, in zato apeliram na ministrico, da apeliran na ministra za zdravje, da naj hitro razmisli, kaj bo počel, ker tega ministrica za pravosodje ne bo mogla urediti, ker ne bo mogla ustvariti toliko in toliko novih strokovnjakov s področja otroške psihiatrije in pa kliničnih psihologov, če za to ne bo denarja, če za to ne bo posluha in če za to ne bo spoštovanja sprejete strategije o duševnem zdravju v Državnem zboru Republike Slovenije v prejšnjem mandatu.</font><br>
<font size="4">	Tako, da to je ena od stvari, ki jo je smiselno, da dva kolega med seboj spregovoriti in s skupnimi močmi kot člana Vlade premakneta stvar naprej. To je ednini način, jaz drugače ne vidim drugega načina kako rešiti ta problem.</font><br>
<font size="4">	Toliko. Hvala lepa. </font><br>
<br>
<b><font size="4">	PODPREDSEDNICA MAG. MEIRA HOT</font></b><font size="4">: Izvolite, gospa ministrica.</font><br>
<br>
<b><font size="4">	ANDREJA KATIČ: </font></b><font size="4">Ja, hvala.</font><br>
<font size="4">	Kot sem prej povedala glede problematike izvedencev sodelujemo tudi z drugimi resorji, zagotovo največ z Ministrstvo za zdravje in v okviru tega smo za potrebe obveščanja javnosti prejeli njihov odgovor glede teh navedb oziroma določitev v Resoluciji o nacionalnem programu duševnega zdravja.	 </font><br>
<font size="4">	Da ne ponavljam kje je kaj navedeno, kar je bilo že s strani poslancev povedano, je odgovor, da na ministrstvu pripravljamo pravne podlage za sistemsko uredite v izvajanja in financiranja specializacij za klinične psihologe. </font><br>
<font size="4">	Istočasno preučujemo možnosti izvajanja specializacij za klinične psihologe v prehodnem obdobju, to je do leta 2020, kar je v veliki meri povezano z iskanjem dodatnih finančnih okvirov, saj specializacij ni mogoče kriti iz sredstev Zavoda za zdravstveno zavarovanje Slovenije in v sklopu tega zagotovo verjamem, da bomo imeli še več srečanj tudi z Ministrstvom za finance, da bomo problematiko razrešili.</font><br>
<font size="4">	Bi pa mogoče glede ostalih ukrepov glede pomanjkanja izvedence me še dopolnil državni sekretar, prosim. </font><br>
<br>
<font size="4">	</font><b><font size="4">GREGOR STROJIN:</font></b><font size="4"> Hvala.</font><br>
<font size="4">	Z Ministrstvom za zdravje smo na to temo že imeli sestanek, ker nas je zanimalo kako se izvajajo te ukrepi glede resolucije. Se je pa potrebno zavedati, da tudi razpisi letos pomenijo specializante čez 4, 5 let in to so dolgoročne rešitve, tako da smo na tej ravni pripravili tudi srednjeročne in kratkoročne ukrepe. Z Ministrstvom za zdravje smo pridobili seznam ustanov javnega varstva, ki izvajajo 'programe klinične psihologije oziroma ki imajo zaposlene klinične psihologe, namreč sodišče lahko kot izvedenca v posamezni zadevi imenuje tudi osebo, ki ni sodni izvedenec za zaprisego.</font><br>
<font size="4">	Želimo razširiti bazen, ker to je ključno. Trenutno razpolaga sistem z 18, število zadev samo v Ljubljani jih je bilo v lanskem letu 80, kjer so predvideli, in tu moramo najprej omogočiti večje število ljudi, ki lahko podajajo tovrstna mnenja.</font><br>
<font size="4">	Moramo se namreč zavedati kaj je razlika med kliničnim psihologom in sodnim izvedencem s področja klinične psihologije: 6 let delovnih izkušenj in strokovni izpit pri Ministrstvu za pravosodje. In če oseba, ki je opravila 4-letno specializacijo iz klinične psihologije z naslednjim dnem lahko nastopi delovno mesto, kjer ne le poda mnenje, ampak na podlagi tega mnenja tudi </font><br>
<br>
<b><font size="4">17. TRAK: (NM) – 13.20</font></b><br>
<br>
<b><font size="4">	</font></b><font size="4">(nadaljevanje) izvaja terapijo s posameznikom, je verjetno to mnenje dovolj dobra osnova tudi za odločitev sodišča, ki ga potem pretehta v tem postopku. Seveda to vprašanje še preučujemo, da vidimo, če so potrebna kakšna dodatna usposabljanja, predvsem če je tudi pripravljenost. To je srednjeročni ukrep. </font><br>
<font size="4">	Drugo, kratkoročni. Pri sodnikih je potrebno doseči zavest, da ni nujno v vsakem primeru potrebno določiti izvedenca. V številnih primerih se lahko izhaja tudi iz stališča centra za socialno delo, torej da se določi ustreznejši nabor situacij, kdaj in v kakšnem obsegu je na podlagi dosedanji izkušenj takšna določitev potrebna. Potem, v kolikor je dovolj kakovostno gradivo s centra za socialno delo že predloženo sodišču, to se lahko uporabi. Ena od določb, ki smo jo pa tudi po dodatnem usklajevanju noter dali, da sodišče lahko uporabi tudi kot oporo izvedenska mnenja iz drugih sodnih postopkov. Seveda tu je treba določene kavtele, ampak izvedensko mnenje izpred 2 let lahko služi kot opora izvedencu danes ali pa tudi sodišču danes, da vidi, kakšen je trend dinamike v družinskem ali pa drugem okolju. Torej en kup teh kratkoročnih varovalk je vključen noter, delamo pa, kot je bilo že povedano, tudi na dolgoročnih.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Ponovno se je prijavil k besedi, ampak morda, če dovolite, da poda še eno dopolnilno obrazložitev predstavnica centra za socialno delo, preden nadaljujemo… / oglašanje iz dvorane/</font><br>
<font size="4">	Izvolite, gospa… / nerazumljivo/</font><br>
<br>
<font size="4">	</font><b><font size="4">MAG. DARJA KUZMANIČ KORVA: </font></b><font size="4">Hvala lepa za besedo.</font><br>
<font size="4">	2 leti se že pogovarjamo zelo intenzivno, kar se tiče izvedencev na področju družine, bom rekla, širše. In smo v tem času že kar nekaj skupnih posvetov s pravosodjem in pa strogo socialnega dela tudi opravili. Zelo jasno je bilo navedeno, tudi v lanskem letu smo oziroma je Ministrstvo za pravosodje razpisalo in pozvalo različne strokovnjake znotraj socialnega varstva, da se prijavijo kot tisti, ki lahko opravijo izvedence. Jaz verjamem, da stroka kliničnih psihologov nasprotuje, češ da nismo dovolj usposobljeni in da so zgolj oni tisti, ki lahko opravijo kot izvedeniško mnenje. Pa se je v praksi izkazalo, ker so sami kliniki izvedenci povedali, da temu ni tako. Klinik izvedenec seveda je usmerjen na zdravje in na bolezni, če temu tako rečem, medtem ko na področju socialnega varstva in družinske terapije smo pa usmerjeni na odnose. In družina, ki je obravnavana, je velikokrat ravno šibka na odnosnih zadevah, kjer je treba pravzaprav ugotoviti izvedeništvo pač tako, kot je. Zdaj svetovalni center sam v Ljubljani pogosto reče, da sodniki želijo imeti ponovno izvedeniško mnenje tudi zaradi varovanja samega sebe, ker nasprotne stranke želijo prvega izvedenca, pa drugega izvedenca, in da, ko dobijo mnenje centra za socialno delo, pravzaprav nimajo več kaj dopolniti, ker je že vse tam napisano. In na tak način sodišču tudi poročajo. Tako da jaz mislim, da se na tem področju absolutno je potrebno dodatne ljudi, ampak da se na tem področju dogajajo in izboljšujejo. No nekaj, kar bi rada opozorila, je to tudi, da pri zdravstvenih domovih ponovno vzpostavljamo nekdanje centre za mentalno zdravje, kjer je natančno noter opisan tim strokovnjakov, tudi od klinika do pedopsihiatra in tako dalje. In ti centri za zdravje in za celovito obravnavo otrok se vzpostavljajo že s 1. 1. letošnjega leta. Seveda so zdaj težave pri tem, da ni dovolj kadra, ampak kader se išče. In v nekaterih okoljih je to že tudi vzpostavljeno. Torej tudi iz tega bazena bomo lahko črpali nekatere predloge oziroma obravnavo otrok in družine, kjer potrebuje podporo.</font><br>
<br>
<b><font size="4">18. TRAK: (NM) – 13.25</font></b><br>
<br>
<b><font size="4">	PODPREDSEDNICA MAG. MEIRA HOT: </font></b><font size="4">Hvala lepa.</font><br>
<font size="4">	Izvolite, gospod Möderndorfer.</font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Ja.</font><br>
<font size="4">	Vse, kar je povedal državni sekretar, seveda drži in se strinjam. Vendar jaz sem želel opozoriti na eno drugo stvar. Strinjam se, specialistov mi ne moremo dobiti zdaj, lahko jih dobimo čez 4-5 let, vendar če mi hočemo obstoječe razbremeniti, ker to je zdaj bil dostikrat problem, je potrebno razširiti time, zato ker če se bojo timi razširili, mi imamo klinične psihologe, ampak sploh do timov ne pridemo. In to je ključen problem. In če imamo nove time, potem ti starejši, ki so že usposobljeni in tako naprej, potem to sploh ni noben problem, potem lahko delajo, ker se bo delo prerazporedilo. Danes imamo pa mi problem, ker je timov premalo v Republiki Sloveniji in zato imamo tudi potem problem s stisko oziroma s tem, da pravzaprav zavračajo, ker preprosto ne morejo opraviti svojega dela, ker so preobremenjeni. Tako da to se da rešiti z denarjem tudi kratkoročno. Drugo pa je seveda usposabljanje novih in tako naprej, to pa je zadeva na daljši rok. Toliko sem hotel samo, to je to.</font><br>
<font size="4">	Hvala.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Mislim, da se s tem vsi strinjamo. Tako da…</font><br>
<br>
<font size="4">	</font><b><font size="4">ANDREJA KATIČ: </font></b><font size="4">Ja, ja. </font><br>
<font size="4">	Mogoče bi dodala samo še k temu to, da mi preučujemo, kar je v preteklosti že bilo tudi mentorstvo, se pravi, da starejši mentorira mlajšega, da tudi na tak način v bistvu razbremenimo, ampak saj pravim, to so postopki, ki jih sedaj preučujemo, gledamo in mislim, da na tem področju tudi dobro sodelujemo z Ministrstvom za zdravje. Zavedamo se pa vse problematike, ki je širša, ne samo glede Zakon o nepravdnem postopku.</font><br>
<br>
<font size="4">	</font><b><font size="4">PODPREDSEDNICA MAG. MEIRA HOT: </font></b><font size="4">Hvala lepa.</font><br>
<font size="4">	Ker ni več prijavljenih, predlagam, da zaključimo razpravo in preidemo na glasovanje o amandmajih. </font><br>
<font size="4">	In sicer na glasovanje dajem najprej amandma k 9. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Sedaj na glasovanje dajem amandma k 19. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 40. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 41. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na amandma k 42. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmajih k 45. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 48. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 50. členu. Glasujemo.</font><br>
<font size="4">	</font><br>
<b><font size="4">19. TRAK: (MK) – 13.30</font></b><br>
<br>
<font size="4">	(nadaljevanje)	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 58. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 59. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 61. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 62. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 63. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 66. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 66.a členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 81. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 84. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 86. členu. Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 88. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 93. členu. Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 95. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 96. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 100. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 105. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 106. členu. Glasujemo.</font><br>
<br>
<b><font size="4">20. TRAK: (MK) – 13.35</font></b><br>
<br>
<font size="4">	(nadaljevanje) Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 110. členu. Glasujemo.</font><br>
<font size="4">	Kdo je za? (7 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 116. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 126. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 147. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 151. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 153. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 157. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 160. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 168. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 171. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 195. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 196. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 199. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	Prehajamo na glasovanje o amandmaju k 200. členu. Glasujemo.</font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 201. členu. Glasujemo.</font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	</font><br>
<b><font size="4">21. TRAK: (NM) – 13.40</font></b><br>
<br>
<b><font size="4">	</font></b><font size="4">(nadaljevanje) Tako da so upoštevali vaš nasvet. Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 206. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje k 212. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 216. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o amandmaju k 218. členu. Glasujemo.</font><br>
<font size="4">	Kdo je za? (8 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	In prehajamo še na glasovanje o amandmaju k 219. členu. Glasujemo.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Prehajamo na glasovanje o vseh členih skupaj. Glasujemo.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da so členi sprejeti.</font><br>
<font size="4">	S tem zaključujem drugo obravnavo predloga zakona na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Prosim še, da v skladu z 42. členom poslovnika določimo poročevalko, ki bo predstavila poročilo na seji Državnega zbora. In v kolikor se strinjate, bi bila to jaz. Sprejeto.</font><br>
<br>
<font size="4">	Zaključujem to točko dnevnega reda.</font><br>
<br>
<font size="4">	Prehajamo še na </font><b><font size="4">2. TOČKO, TO JE RAZNO</font></b><font size="4">.</font><br>
<font size="4">	Želi kdo kaj dodati, razpravljati? / oglašanje iz dvorane/ V kolikor ne, se zahvaljujem vsem, predvsem gospodu Möderndorferju za današnjo plodno razpravo.</font><br>
<font size="4">	Hvala.</font><br>
<br>
<b><font size="4">Seja je bila končana 14. februarja 2019 ob 13.42.</font></b>