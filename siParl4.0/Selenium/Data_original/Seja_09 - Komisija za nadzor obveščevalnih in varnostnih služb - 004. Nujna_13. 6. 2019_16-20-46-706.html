<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA NADZOR VARNOSTNIH</font></b><br>
<b><font size="4">IN OBVEŠČEVALNIH SLUŽB</font></b><br>
<br>
<b><font size="4">4. nujna seja</font></b><br>
<br>
<b><font size="4">(13. junij 2019)</font></b></p></div><br>
<b><font size="4">Sejo je vodil Žan Mahnič, podpredsednik komisije. </font></b><br>
<b><font size="4">Seja se je pričela ob 10.05.</font></b><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Lep pozdrav sem skupaj! </font><br>
<font size="4">	Pričenjam 4. nujno sejo Komisije za nadzor obveščevalnih in varnostnih služb, ki je bila sklicana na podlagi 10. člena Poslovnika Komisije za nadzor obveščevalnih in varnostnih služb. Vse prisotne prav lepo pozdravljam!</font><br>
<font size="4">	Obveščen sem, da so zadržani, in da se seje ne morejo udeležiti naslednji člani komisije. Predsednik komisije, mag. Matej Tonin, ki je na dopustu in me je pooblastil za vodenje te seje. In pa, gospod Matjaž Nemec, ki je prav tako na dopustu. </font><br>
<font size="4">	Predlogo za širitev oziroma umik dnevnega reda v poslovniško določenem roku nisem prejel, zato je določen dnevni red kot ste ga prejeli s sklicem z dne 11. junij 2019. </font><br>
<font size="4">	</font><br>
<font size="4">	Prehajamo na </font><b><font size="4">1. TOČKO DNEVNEGA REDA – POGOVOR Z BRIGADIRJEM MIHO ŠKERBINCEM ZARDI RAZJASNITVE DEJSTEV V ZVEZI Z OPRAVLJENIM NADZOROM POOBLAŠČENE SKUPINE KNOVS NA SEDEŽU OVS, MORS Z DNE 23. APRIL 2019.</font></b><br>
<font size="4">	Veseli me, da se je brigadir Škerbinc udeležil naše seje in ga lepo pozdravljam. Boste dobil, samo da zadeve razjasnim še. </font><br>
<font size="4">	Člani, članico in člane obveščam, da ste na mizo prejeli kopijo zapisnika pooblaščene skupine KNOVS z dne 23. april 2019, pod oznako »interno«. Zapisnik boste morali ob zaključku točke dnevnega reda pustiti na mizi. Preden dam postopkovno gospodu Simonoviču, samo v zvezi s pojasnilom. </font><br>
<font size="4">Jaz sem takrat, ko smo potem zaključili ta nadzor, pisno predlagal predsedniku komisije, mag. Mateju Toninu, da se zaradi razjasnitev okoliščin opravi pogovor tako z brigadirjem Miho Škerbincem kot s tistimi, ki so opravljali nadzor na Vrhniki, kot pa seveda tudi potem, da se nekako dobi vse deležnike tudi z načelnico Generalštaba Slovenske vojske in v skladu s tem bodo tudi naprej, kot smo se dogovorili z mag. Toninom, potekale seje. </font><br>
<font size="4">	Sedaj bi pa dal besedo za postopkovno, gospodu Simonoviču.</font>
<ul>
<ul><font size="4">Izvolite. </font></ul>
</ul>
<br>
<b><font size="4">	BRANKO SIMONOVIČ (PS DeSUS): </font></b><font size="4">Hvala lepa predsedujoči za besedo, dve. Eno vprašanje pa en predlog bi imel. 29. člen Poslovnika v četrti alineji Poslovnika Komisije za nadzor obveščevalnih in varnostnih služb pravi, da bi ob vsaki zahtevi ali vabilu na ustno poročanje sprejme komisija poseben sklep, pa bi rad imel razlago oziroma ali je bil tak sklep sprejet. </font><br>
<font size="4">	In druga zadeva, kar je, predlagam, da na podlagi 14.člena drugega odstavka, bom kar prebral, da vprašanja o zadevah, ki so bistvenega pomena za nacionalno varnost, mislim da naša vojska je pomembna, da imamo visokega uradnika, da komisija oblikuje uradno obvestili za javnost v pisni obliki, ki jo spremlja z večino glasov. Tako, da ne bo prihajalo do raznih dezinformacij, to kar se je dogajalo na nekih preteklih sej. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Hvala. Kar se tega zadnjega tiče, lahko povem, da gre za zaslišanje oziroma za informativni pogovor, katerega smo že omenili takrat, ko smo obiskali OVS, MORS in tudi takrat je gospod Matijevič dejal, da v kolikor bo KNOVS zahteval, da se povabi na razgovor tiste pripadnike OVS, MORS, ki so opravljali informativne razgovore na poveljstvu sil, da nima s tem nikakršnega problema in bodo seveda prišli. Te še pridejo na vrsto. Mag. Tonin je sklical sejo na mojo pobudo. Veste, da je pač potrebno sejo sklicati na pobudo. Brigadir Škerbinc je dobil vabilo. Kakor mi je znano, je tudi dobil dovoljenje, da pride, kljub temu, da ima Slovenska vojska pravilnik o službi v Slovenski vojski kjer piše, da načelnica odloča o tem kdo bo javno nastopal. Ugotavljam, da to, prvič, ni javni nastop. Drugič, pa tisti, ki vsaj malo ve o pravu ve, da je zakon nad pravilniki, v zakonu pa, v 32. členu Zakona o parlamentarnem nadzoru nad obveščevalnimi in varnostnimi službami jasno piše, da so zaposleni v državnih organih z izjemo lokalne samouprave in pa sodišč ter tožilstva, primorani priti na sejo KNOVS v kolikor prejmejo vabilo. </font><br>
<font size="4">	Danes ne bo sprejetih nobenih sklepov, ne bomo predlagali nobenih sklepov, ker jaz naprej ne vem kaj bo Brigadir Povedal. Na podlagi tega kar smo slišali, tudi ne moremo sprejemati nekih sklepov in se bo sklepe sprejemalo na naslednji seji, ko jih bo lahko predlagal katerikoli član, tudi poslanska skupina, na podlagi tega seveda kar bomo danes tukaj slišali. </font><br>
<font size="4">	Kar se tiče vprašanj, ki so bistvena za nacionalno varnost. Danes ne bomo obravnavali nobene takšne stvari, ki je bistvena za nacionalno varnost. Vemo, da se je OVS, MORS ukvarjal tako s streljanjem na Počku kot tudi z govoricami v zvezi z načelnico Generalštaba. Če bi bilo to bistveno za nacionalno varnost, ne vem, ampak meni je tukaj že to, da se nekoga obtoži, konkretno predsednik vaše stranke, minister Erjavec, ne pusti pa se mu, da javno pove, glede na to, da je ena od komercialnih televizij naredila intervju z njim in predlagala tudi intervju z brigadirjem, je bil ta seveda s strani MORS oziroma Slovenske vojske zavrnjen, je pa komisija tista, ki je pristojna, glede na to, da je OVS, MORS tukaj vpleten in glede na to, da smo že ugotovili, da v zakonu in tudi v Poslovniku piše, da niso samo odredbe tiste za katere je naša komisija pristojna, da seveda naša komisija lahko opravi danes pogovor z njim. </font><br>
<font size="4">	Izvolite. </font><br>
<br>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa. </font><br>
<font size="4">	Očitno nisem bil dobro razumljen. Moje vprašanje je bilo in vi kot predsedujoči ste tisti, ki razlagate Poslovnik. Nesporno je, lahko se povabi, točno piše koga, kaj in zakaj, vendar moje vprašanje je bilo ali je potrebno sprejeti na komisiji sklep, da se bo dotično povabilo. To je moje vprašanje. </font><br>
<font size="4">	In druga zadeva, predsedujoči je. Poglejte, 14.člen Poslovnika v prvem odstavku govori, da o seji komisije, o zadevah, ki jih je obravnavala ter o sklepih, stališčih in mnenjih, ki jih je sprejela, komisija lahko obvestila, obvestilo javnosti posreduje predsednik komisije ali član, ki ga določi predsednik. In jaz sem želel zaradi tega, da en bi prišlo do kakšnih dvomov, pomislekih, da morda, če bomo kakšno mnenje ali pa stališče izoblikovali, da se o tem pripravi pisno obvestilo za jasnost, samo v izogib vsem zadevam. </font><br>
<font size="4">	Pa še, ko sem pri besedi, naj mi bo dovoljeno. Ta seja je bila sklicana, če se ne motim, včeraj ali predvčerajšnji. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> V torek. </font><br>
<br>
<b><font size="4">	BRANKO SIMONOVIČ (PS DeSUS): </font></b><font size="4">Kaj je tako nujno, mi ni jasno, ker tudi, bom rekel, imamo v 10. členu, predpisi iz področja parlamentarnega nadzora napisano, v nujnih primerih mora predsednik komisije sklicati sejo v krajšem roku tudi na zahtevo tretjine članov komisije. Jaz ne vem kaj tukaj je tako nujnega. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Hvala. </font><br>
<font size="4">	Predlog, da se opravi, seveda lahko komisija sprejme sklep, tako kot smo sprejeli sklep takrat, ko je šlo za arbitražo, vendar pa tukaj je Matej Tonin sklical sejo na moj predlog in ta predlog sem jaz dal že tri tedne nazaj. Tako, da sejo je sklical v torek, za danes. Vemo, da v kolikor gre za nujno sejo, da je rok štirinajst dni, tako da sam ne vidim v tem nobenega problema. Če pa želite, pa lahko tudi glasujemo in… Dobro. </font><br>
<font size="4">	Potem dajem na glasovanje sklep, da komisija opravi pogovor z brigadirjem Škerbincem. Glasujemo. </font><br>
<font size="4">	Kdo je za? (… članov.) Kdo je proti? (1 član.) Dva vzdržana.</font><br>
<font size="4">	Ugotavljam, da je potem ta sklep sprejet. </font><br>
<font size="4">	Sedaj pa dajem besedo brigadirju Škerbincu. Najprej bi vas prosil, da nam poveste vse kar se je dogajalo v zvezi z govoricami glede zdravstvenega stanja načelnice Generalštaba Slovenske vojske. Poznamo zgodbe, ki so bile v javnosti, poznamo to kar smo sami slišali in je tudi v zapisniku, sedaj pa želimo slišati še vašo plat zgodbe, kako je potekalo zaslišanje in pa, kakšen je bil sam postopek oziroma vaše videnje tega. Izvolite, imate besedo. </font><br>
<br>
<b><font size="4">	MIHA ŠKERBINC:</font></b><font size="4"> Hvala gospod predsedujoči. Spoštovane poslanke in poslanci! Hvala za vabilo in za vaš čas. </font><br>
<font size="4">	Jaz sem prepričan, da je to, da se politični nivo v tej državi ukvarja s tem problemom, zelo pomemben. Jaz bi rekel, da mogoče bi za boljše razumevanje tega konkretnega dogodka, se pravi, preiskave OVS v mojem primeru malo moralo poznati kontekst. Kar je za mene ključno je, da v vseh treh primerih, se pravi, preiskave OVS, obtožitev glede streljanja in pa moja razrešitev oziroma postopek, kako je ta razrešitev bila izvedena, imajo en skupni imenovalec. To je to, da so se po mojem trdnem prepričanju vse tri stvari dogajale ob kršitvi predpisov in tudi zakonov. In drugič, da so se vsi trije postopki in v vseh treh primerih aktivnosti izvajale s ključnim efektom moje osebne diskreditacije mojih najbližjih sodelavcev in jaz si upam trditi tudi, diskreditacije Slovenske vojske. Okoliščine pred tem dogodkom so bile take, da je načelnica štirinajst dni bila odsotna iz službe, potekale so mednarodne vojaške vaje in jaz kot poveljnik sil Slovenske vojske sem seveda bil polno obremenjen z rednimi aktivnostmi. Kar je pomembno vedeti je, da dogodek v zvezi z govoricami ni bil prvi dogodek, da je bil to četrti, peti dogodek v moji 106 dnevni karieri poveljnika sil Slovenske vojske, ki je bil povezan s takšnimi ali drugačnimi govoricami. Jaz to enostavno lahko dokažem z vrsto elektronskih sporočil, kjer sem pisno opozarjal načelnico na pojav ovaduštva, na pojav govoric in na škodne pojave govoric za delo v Slovenski vojaki. </font><br>
<font size="4">	Prvič, ker seveda je eden od načinov mojega vodenja in poveljevanja bil ta, da sem si želel vojaški kolektiv informirati o vseh dogodkih, da sem si želel stvari razčiščevati na licu mesta, da sem si želel o problemih odkrito govoriti z mojimi najbližje podrejenimi, sem od začetka, takoj od prevzema poveljevanja silam Slovenske vojske vsak ponedeljek ob dvigu zastave nagovoril postroj. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Samo malo, brigadir, če lahko še tisti list z dovoljenjem načelnice, predlagala. </font><br>
<br>
<b><font size="4">	MIHA ŠKERBINC:</font></b><font size="4"> Ja, bom prebral. Bom prebral. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Dobro ja. Izvolite. </font><br>
<br>
<b><font size="4">	MIHA ŠKERBINC:</font></b><font size="4"> Torej jaz sem se o tem, da sem vabilo prejel, sem obvestil načelnico Generalštaba, pisno. Načelnica mi je včeraj zvečer odgovorila in bi verjetno za zapisnik, predsednik, če dovolite, prebral. </font><br>
<font size="4">	Pravi: »Prejela sem tvoj odgovor na poslano vabilo KNOVS. Kot prvo bi poudarila, da GŠ vabila ni uradno prejel. Odobritvijo tvoje udeležbe na seji KNOVS bi se lahko načeloma strinjala, ker smo predstavniki državnih organov zavezani nuditi pomoč pri delu komisije, vendar v nadaljevanju podajam določene pomisleke in svoj predlog. Predsednik KNOVS se ni obrnil name oziroma iz vabila ni razviden pravni temelj, obseg in vsebina predvidenega pogovora in informacij, ki bi jih želeli člani komisije pridobiti ter posledično ali potrebuješ za sodelovanje na KNOVS tudi odvezo molčečnosti. Zardi tega se ne morem konkretno opredeliti in podati svojega soglasja. V kolikor se nameravaš kljub vsemu udeležiti seje KNOVS v službenem času, je primerno, da se jo udeležiš v uniformi, pri tem pa opozarjam, da je treba izvajati in upoštevati predpise, ki veljajo v času opravljanja vojaške službe, pravilo službe in kodeks vojaške etike ter 32. člen ZP KNOVS, to je, da komisiji pojasniš in podaš podatke in dokumentacijo, ki se nanaša izključno na pristojnost in nalogo komisije. Za zavarovanje interesov Slovenske vojske in tvojega osebnega interesa pa ti predlagam, da od predsednika KNOVS pred izvedbo seje zahtevaš odgovore glede temelja obsega vsebine pogovora. Prav tako bi bilo nujno, da se predsednik KNOVS obrne name z zahtevo za odvezo molčečnosti, ker obstaja velika verjetnost, da bi se v pogovoru dotaknili informacij in podatkov, ki nosijo stopnjo tajnosti. Na podlagi tega bom lahko sprejela ustrezne odločitve. Generalmajorka Alenka Ermenc.«</font><br>
<font size="4">	Jaz sem to razumel kot, da mi načelnica ne prepoveduje, da ima določene pomisleke v zvezi z vabilom, in da bi rada pojasnilo o temelju o vsebini. Jaz ocenjujem, da bo to razvidno iz samega poteka seje in bom jaz, ko bom njej poročal o temi, tudi povedal, tudi začetek razprave je bil in jaz računam, da glede na to, da nisem seznanjen še do danes z zapisnikom OVS, jaz niti ne poznam tajnih podatkov v tem primeru. Tako da, neke odveze molčečnosti za mene osebno ne pridejo v poštev. To je moje tolmačenje načelničinega pisanja. Se pa zahvaljujem, da ste me opozorili, da sem nameravam to na začetku seje prebrati, pa sem pozabil. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Izvolite. Nadaljujte. / oglašanje iz ozadja/ Ne more biti postopkovno, ker ima besedo. </font><br>
<font size="4">	Tako da, izvolite brigadir, nadaljujete. Kot predsedujoči ugotavljam, da je, dovolj… / oglašanje iz ozadja/</font><br>
<font size="4">	Brigadir, izvolite. Nadaljujete. </font><br>
<br>
<b><font size="4">	MIHA ŠKERBINC:</font></b><font size="4"> Ostal sem pri govoricah. Se pravi, jaz sem vsak ponedeljek, po jutranjem dvigu zastave nagovoril postroj na Vrhniki. V tem postroju na Vrhniki so bili pripadniki poveljstva sil Slovenske vojske in pa določeni pripadniki iz prištabnih enot. Že po prvem ali drugem tem mojem nagovoru so se pojavile govorice, kaj sem jaz govoril na tem postroju in te govorice so v parih dnevih zaokrožile po državi. Te govorice so prišle tudi do določenih politikov in seveda do OVS. </font><br>
<font size="4">	Druga taka govorica, kjer jaz nisem bil vpleten, ampak je bila močna, je bila ta, da sta poveljnik in namestnik ene brigade skregana. In tretje govorica, ki je bila očitna, je bila v zvezi s tem kaj naj bi jaz govoril na večerji na ameriški ambasadi. Jaz sem v vseh prvih treh primerih se je jasno pokazalo, da so informacije, ki jih je nekdo pridobil, popolnoma različne od tega kako se je dogodek sam odvijal. In v primeru odnosa poveljnika in namestnika v brigadi, in o tem kaj sem jaz govoril ali na večerji pri ambasadorju in tega kar sem takrat prvič govoril ob ponedeljkovem postroju. In jaz sem se o tem pogovarjal tako z načelnico kot z direktorjem OVS, Matijevičem, in sem opozoril na to, da bo nekaj potrebno storiti z viri, ker so popolnoma nezanesljivi in ker način dela, ki je zavladal na Ministrstvu za obrambo, v Slovenski vojski, je samomorilen za Slovensko vojsko. Da je nedopustno, da se je razvila neka mreža informatorjev, ki ob vsakem dogodku vse po čez pošiljajo neka SMS sporočila, ki jih potem nekdo resno jemlje. In seveda jaz sem imel tudi zagotovila direktorja OVS, dokler sva še tvorno sodelovala in sva tovorno sodelovala, da se bomo s tem ukvarjali, in da bo tudi ukrepal v zvezi s temi nezanesljivimi viri in s to maniro, veste, poročati o tem kaj dela lasten poveljnik nekomu tretjemu v sistemu. Mislim da, ja, in potem se je zgodilo, kaj. Najprej časopis Delo, potem Požar Repotr, potem vsi ostali mediji, grdo poročajo o načelnici Generalštaba. Potem se pojavijo govorice, potem se pojavijo twitti, skratka zvalovi po državi. Skupni imenovalec je bil pač njeno zdravstveno stanje in pa potem cel komplot, ki se je razvil iz tega, v kontekstu tudi njene potencialne zamenjave in podobno. Mene je to zmotilo. Jaz moram reči, da so me določene stvari tudi prizadele in jaz sem o tem govoril na ponedeljkovem postroju. Jaz nisem govoril nikoli in za to imam več kot 200 prič o njenem zdravstvenem stanju. Jaz sem govoril o tem, da je nesprejemljivo, da se v vojski širijo govorice o tem, predvsem sem pa govoril o tem, da se mi zdi skrajno zavrženo, da se prvega vojaka v državi na tako nesramen način mesekrira v medijih. O tem sem jaz govoril. </font><br>
<font size="4">	Jaz sem 1. aprila letos, kot še dva dni za tem, bil prepričan, da je zgodba povezana s tem, da obstaja neka politična ideja zamenjati načelnico Generalštaba. In jaz osebno sem bil zelo čustveno, ja, se me je zadeva dotaknila. Jaz sem bil proti temu. Jaz sem mislil, da ni prav, da bi se to naredilo, če bi se naredilo. Potem sem šele kasneje ugotovil ali pa se je morda tok dogodkov samo obrnil. Ampak to morate razumeti, da moj govor 1. aprila na jutranjem postroju je bil običajno govor, ki sem ga izvajal vsak ponedeljek, da jaz nisem govoril o njenem zdravstvenem stanju ali pa še najmanj to kar se je nekje slišalo, da naj bi jaz govoril o tem kako se je zlomila kako je nesposobna opravljati svoje delo in še hujše stvari. Jaz sem samo povedal kar se ve, s ciljem vojske reči tako in tako je po mojem vedenju, od tega trenutka dalje je zgodba končana, načelnica je nazaj v službi, je polno operativna in želim, da se ta zgodba konča. Sramota je, da se prvega vojaka v državi linča, če ga nekdo hoče zamenjati, to lahko naredi brez tega. Pika. Kasneje na kolegiju ta isti dan sem govoril pa še o politično-vojaških odnosih, kar mislim, da je še danes ključen problem, in da je tudi cel moj problem povezan s tem. Ali oborožene sile Republike Slovenije pripadajo ministru za obrambo ali pa ima ta država določene zakone in predpise, ki jih seveda politični del ministrstva za obrambo, ki izvaja civilno kontrolo nad oboroženimi silami, mora izvajati. </font><br>
<font size="4">	Zdaj pa k samem dogodku. Mislim, da je bilo 2. aprila, torek, možno da je bilo tretjega, mislim pa, da 2. aprila, me je poklical namestnik načelnice Generalštaba, brigadir Glavaš in mi je zjutraj, in mi je rekel, da prihaja OVS na Vrhniko, da on ni seznanjen z vsebino, da ne ve zakaj prihajajo k meni, ampak da pričakuje, da bom jaz zagotovil vse kar bodo od mene zahtevali. Pol ure za tem so se v mojih prostorih pojavili trije pripadniki OVS. Seveda, ha, človek je v takih priložnostih zmeden, jaz sem postavil jasno vprašanje, ali se preiskuje mene ali gre za kazensko ovadbo in ali imam pravico do odvetnika. Povedali so mi, da ne preiskujejo kaznivega dejanja, da pa po Zakonu o pooblastilih Policije bodo izvedli preiskavo ozadja dogodka. Dovolili so mi, da sem imel prisotno pričo, ker je bila tam na hodniku tudi častnica, ki je opravila naloge pravnice, sem izbral njo in potem so zahtevali, da jim zagotovim tri ločene pisarne, in da zagotovim prisotnost vseh članov kolegija oziroma njihovih namestnikov in vseh mojih najbližjih sodelavcev s katerimi bodo oni opravili razgovor. Jaz sem to storil. To je zahtevalo tudi prekinitev dela. Tisti dan smo imeli na poveljstvu sil v načrtu pomemben, pa ne dramatiziram zdaj, štabni posvet na temo strukture informacije poveljstva sil, ki smo jo morali delati skladno z načrti preoblikovanja in seveda, vi si morate predstavljati, ko se to zgodi, je šok. Je šok za vse. Jaz bi rekel, da je bil šok tudi za te tri uslužbence OVS. Jaz bi rekel, da so tudi oni bili v vidni zadregi. In potem so potekali ti razgovori dobri dve uri. Po dobri uri, uri in pol sem jaz ugotovil, da to nikamor ne pelje in smo potem mi, ki smo morali, začeli izvajati ta posvet in so se potem ljudje menjavali, hodili ven in notri. Po končanem njihovem delu so se usedli pri meni v pisarni. Moram reči, da vidno olajšani, sproščeni in potem je padlo vprašanje, poveljnik: »Kako želite, da vas obvestimo o poteku, formalno ali človeško?« Jaz sem rekel: »Človeško.« In potem je njihov vodja rekel: »No, najkrajše povedano, lov na čarovnice se ni uspešno končal.« In takrat so tudi prvič povedali, da so imeli informacije in indice, da naj bi jaz pač širil govorice in grdo govoril, žaljivo govoril o zdravstvenem stanju načelnice. Da se je pa pokazalo, da je kontekst, to so oni potem rekli, bil popolnoma drugačen, in da nikakor ni bil seveda ne moj namen ne to kar sem jaz naredil, da bi seveda njo žalil. Obratno, moj namen je bil jasno vojski povedati tako in tako in gremo dalje. </font><br>
<font size="4">	Potem so mi rekli, da bodo napisali poročilo, in da je z njihove strani, da bi bilo zanimivo, se pa zdaj na tej točki od začetka pogovarjati, kdo pa je dal te napačne informacije in s kakšnim ciljem. Ker se je meni mudilo, ker sem imel potem že nek naslednji dogodek tisti dan, smo to razpravo imeli samo deset minut in takrat smo debatirali, kdo bi zdaj to lahko bil in s kakšnimi motivi. In potem smo končali. In potem sem še isti dan govoril po telefonu z direktorjem OVS, ki mi je po telefonu rekel, da so ga njegovi delavci informirali, da ve za rezultate preiskave, da se strinja s tem, da bi se bilo potrebno pogovarjati tudi v kontekstu tega kar sva že prej govorila o tem, da ta sistem širjenja govoric ni dober, in je takrat mi povedal dve stvari. Prvič, da bo poslal naslednji dan še dva svoja pripadnika k meni osebno, da tudi z mano opravita ta razgovor. In da bi se v četrtek dobili on, njegov namestnik in jaz, ter da bi odprli to temo, kaj pa zdaj je lahko v ozadju tega, da je nekdo sprožil to zgodbo z mojimi domnevnimi žalitvami načelnice. In tukaj se je stvar končala. Potem je ta zgodba se prepletla z zgodbo o streljanju, potem je bil v četrtek obisk parlamentarnega odbora. V četrtek sem še zmeraj jaz prepričan, da vse te zgodbe letijo osebno na načelnico in v petek poročanje pri vrhovnem poveljniku, kjer pa se kar naenkrat zaradi določenih zadev, ki jih je minister izjavil za mizo, pa meni utrnilo oziroma že dan prej, po izjavah ministrovih v Postojni, sem jaz še klical direktorja OVS, pa sem rekel, da po teh izjavah, ki sem jih slišal v Postojni, da se meni zdi, da sem pa zdaj kar naenkrat jaz postal tarča. Tako sem rekel. Direktor OVS je v četrtek še to zanikal. Potem sami veste, kako je to šlo z javnimi obtožbami mene, da sem ne ubogal, kršil usmeritve, samovoljno izvajal streljanja in cela ta zgodba s streljanjem, ki danes ni predmet. In potem se seveda v četrtek, so telefonu utihnili. V četrtek, to je dan pred poročanjem predsedniku, ni več direktor OVS odgovarjal na moje klice. Se pravi, v četrtek ni prišlo ne do sestanka med njim, njegovim namestnikom in mano v zvezi s tem kaj bi lahko bili vzroki in ozadje in v četrtek ni OVS poslal dveh pripadnikov, da bi opravili razgovor tudi z mano. </font><br>
<font size="4">	In potem samo še kot zaključek. Jaz se zdaj ne spomnim točno datuma, kdaj je potem komisija, vaša bila na OVS. Jaz nikoli, čeprav sem tudi pisno zahteval, da se me seznani s poročilom, s tem poročilom nisem bil seznanjen ne prej ne pozneje, mi je pa zelo čudno, kako je to poročilo tudi nastajalo oziroma kako se je o tem poročilu govorilo. Ker po podatkih, ki sem jih dobil iz medijev, na podlagi vaše, predsednik, novinarske konference, je bilo poročilo končano 12.. Se pravi, deset dni za takšno poročilo je že tako dolg čas, ampak potem je minister za medije izjavil, da poročilo še ni končano, da preiskava še poteka. Potem je za medije izjavil, da to je bilo samo predhodno poročilo, 12., in da bo zaključno poročilo še sledilo. Potem je bila izjava v zvezi s tem, da sicer poročilo je bilo napisano 12., da pa ukrepi niso bili še izrečeni 12., in potem je zadnje, zadnja informacija bila POP TV, 10. 5., da je bilo poročilo napisano v torek, se pravi, 7. 5., in da je to poročilo zaključno poročilo. In da v tem poročilu pa, da so določene stvari, ki mene pa obremenjujejo, in da so načelnici predlagali uvedbo disciplinskega postopka oziroma kazenske ovadbe mislim, da po 161. členu. Tako da, gospod predsednik, jaz, predsedujoči, jaz sem to tako videl. Jaz osebno seveda in zdaj govorijo tudi leta izkušenj, tudi izkušenj dela z Obveščevalno varnostno službo. Ta gospod ………, ki je bil vodja te trojke, ki je prišla na Vrhniko, je nekoč delal kot vodja izpostave OVS v prvi brigadi. Jaz sem kot poveljnik njemu, pa mu ne bi rabil, podprl vse sestanke. Midva sva odlično, profesionalno sodelovala. Jaz tudi nimam prav nobene zamere do teh treh operativcev, ki so prišli izvesti to preiskavo. Trdim pa, da je seveda celotna stvar bila nezakonita, preprosto rečeno. Zato, ker je prišlo do mešanja med tremi vejami Obveščevalno varnostne službe, obveščevalno, protiobveščevalno in varnostno, in ker je tako Zakon o obrambi kot Zakon o pooblastilih Policije jasen, v 34. členu, kjer pravi, da OVS ima pooblastila Policije samo, če izvaja, mislim da je druga, / nerazumljivo/ iz druge alineje, ki govori, preiskava kaznivih dejanj. Veste, takšna stvar, če bi in jaz sem zadnji, ki bi odrekel pravico ali pa odgovornost Obveščevalno varnostne službe, da se ukvarja s takimi primeri in to ni sporno. Sporno je za mene predvsem to, kako so to naredili. Veste, ugotoviti kaj je poveljnik rekel na postroju, kjer je več kot 200 ljudi, kako težko pa to je, povabiti dva človeka na kavo, iti k trem na kavo, na koncu poslušati pet ljudi kako so slišali kaj je poveljnik rekel, napisati poročilo skladno s pravili, s tem poročilom seznaniti poveljnika, ker sem jaz bil vpleten, v tem primeru načelnico, in se potem odločiti kaj boš naredil. Ne, da vznemiriš enega samega človeka v vojski. Veste, način kako je nekdo naredil to preiskavo na najvišjem poveljstvo vojske neke države, je pa tisti, ki je sporen. Poveljnik je najvišja avtoriteta v enoti in to avtoriteto gradi tudi na svoji integriteti. In predstavljajte si obraze mojih podrejenih, ki so jih pred mano, v narekovaju, zasliševali in to naredili z uporabo neke represije. Nekaj kar bi se dalo, če bi bilo tako kot mora biti, bi itak se uporabila službena pot. Kako težko bi bilo načelnici poklicati poveljnika sil, pa mu reči, Miha, ali se ti je zmešalo, kaj pa ti govoriš, pa bi jaz njen povedal kaj govorim. Pa če bi se izkazalo, da sem naredil napako ali pa, da sem, bi rekel, se obnašal neskladno s kodeksom vojaške etike, bi mi ona rekla, poslušaj, tega ne bom več trpela, jaz s teboj ne morem delati, razrešili te bomo in bi jaz kot vojak rekel razumem, ti imaš vso pravico, da to narediš. To isto bi lahko naredil tudi minister, če je on to slišal ali pa, če je on tako… Če bi bile stvari že hujše narave, če bi jaz naredil kaj takega, da bi imelo elemente kaznivega dejanja ali pa elemente disciplinskega prekrška, potem bi lahko me načelnica ali minister preko načelnice dala za napisati izjavo, me poklicala na uradni razgovor. Če bi bilo še hujše, če bi že vedela in bila sigurna, da sem nekaj naredil, potem bi uvedla disciplinski postopek in bi se stvar v disciplinskem postopku razčistila. Ampak ne, ali me razumete. Uporabiti Varnostno obveščevalno službo, priti na najvišje poveljstvo Slovenske vojske in tamle… Jaz sem take stvari mislil, da danes obstajajo samo še v filmih, pa še to v redkih. In to je tisto kar jaz pravim, da je bilo narobe. In to je tisto kar jaz pravim, da je bila, ne samo neetična, nepravilna, ampak tudi nelegalna uporaba Varnostne obveščevalne službe. Če bi se upošteval 32. člen Zakona o obrambi, če bi oni res raziskovali, ne preiskovali, povezali informacije, zbrali informacije, jih napisali v poročilo in potem dali odločevalcem, seveda podatke, da bi se potem oni dalje odločali, potem je vse vredu. Iti pa in se nasloniti na drugo alinejo in iti po, uporabljati zakon o pooblastilih Policije, za uporabljanje tega dela varnostne naloge, kjer ni, še enkrat, nobene kazenske ovadbe, je pa nezakonito in je to mešanje pristojnosti obveščevalne, protiobveščevalne in varnostne, kar je striktno v neki demokratični državi prepovedano. In to je moj problem in jaz bom, jaz sem ta problem tudi povedal. Jaz bom ta problem tudi sodno dal razčistiti. Zato, ker sem prepričan, da je dobro za to vojsko, da je dobro za Obveščevalno varnostno službo, da je dobro za obrambni sistem Republike Slovenije, in da je dobro za Republiko Slovenijo, da se v času, ko vsi strokovnjaki trdimo, da je globalna varnostna situacija taka, da obveščevalno-varnostne službe naše države potrebujejo več pooblastil, da se seveda pogovarjamo in strokovno in politično tudi o tem kakšne službe danes imamo, na kakem nivoju so in kako izvajajo pooblastila, ki jih že danes imajo. Predsednik, toliko je po mojih motivih. Jaz z veseljem odgovorim na vsako vprašanje. </font><br>
<font size="4">	Hvala za vašo pozornost, gospe in gospodje poslanci. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Hvala. </font><br>
<font size="4">	Zdaj, mene zanima to zaslišanje, ki je potekalo. Ali so vam vaši podrejeni karkoli potarnali, da ni bilo dostojno oziroma, da je potekalo na tak bolj čuden način? </font><br>
<br>
<b><font size="4">	MIHA ŠKERBINC:</font></b><font size="4"> Gospod predsedujoči, hvala za vprašanje. Jaz sem bil tudi, bi rekel, malo v šoku tisti dan, ampak mene nihče ni, z mano nihče ni opravil razgovora. Kar sem jaz govoril z njimi, je bil potem pogovor po opravljeni preiskavi. Kratek desetminutni pogovor, ne razgovor z mano. Jaz sem takrat par stvari povedal. Jaz sem takrat tudi bil vesel da, pač tak občutek sem takrat imel, da so ti fantje ugotovili za kaj je šlo in kakšna je bila resnična zgodba. Sem bil zadovoljen. Je pa ta pravnica, ki sem jo jaz imel kot pričo, pa samoiniciativno po teh razgovorih opravila individualne razgovore z vsemi temi mojimi podrejenimi, ki so bili in ona je takrat nek zaznamek naredila. Je pa to neformalni zaznamek. In ona tam pravi, da so se nekateri pritoževali tudi nad načinom, kako so jim postavljali vprašanja. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Kako pa? </font><br>
<br>
<b><font size="4">	MIHA ŠKERBINC:</font></b><font size="4"> V smislu odgovora zdaj ne, sugestivnih vprašanj in podobno. Jaz osebno se v to nisem spuščal. Kar jaz trdim je, da tudi če bi bil uporabljen Zakon o pooblastilih Policije in tudi če bi obstajala pravna podlaga za to, da se ta zakon uporabi, kar trdim, da pa ne, potem se je kršil tudi ta zakon. Veste, zato ker tudi Zakon o pooblastilih Policije pravi, da se razgovori, ki se vodijo s ciljem preiskovanja ozadja nekega dogodka, morajo voditi, zdaj bom na pamet povzel, ampak na prostovoljnem principu s tem, da je človeku s katerim se nek kriminalist pogovarja, omogočeno da zbere čas in kraj, v nekem členu točno piše, da absolutno ti razgovori ne smejo motiti delovnega procesa te osebe. Veste, v tem primeru za nič od tega ni šlo. OVS je civilni upravni del Ministrstva za obrambo. OVS je prišel na najvišje poveljstvo Slovenske vojske v tej državi. Jaz sem kot poveljnik dobil ukaz, po vojaški liniji oziroma usmeritev, zahtevo, imenujte kakor hočete, da jim seveda omogoči vse kar hočejo, oni so prekinili moje delo. Oni so ustavili proces za dve uri. In nekaj kar bi nek pripadnik OVS lahko izvedel na kavi ali ob malici, so oni izvedli kot, jaz govorim v narekovajih seveda, da me nekdo ne bo lovil, zasliševanje v prostorih najvišjega poveljnika v tej državi. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Zdaj nam je bilo takrat rečeno, da so pogovor z vami dvakrat opravili. </font><br>
<br>
<b><font size="4">	MIHA ŠKERBINC:</font></b><font size="4"> Ja, in, če je prvič, se pravi še enkrat…</font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Prvič, ko so prišli in drugič, ko so odšli potem. </font><br>
<br>
<b><font size="4">	MIHA ŠKERBINC:</font></b><font size="4"> Ja. To je res. Ampak to ni bil, oni niso z mano opravili razgovora o dogodku. Oni mene niso vprašali kaj sem jaz rekel. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Se pravi, to sem mislil vprašati. Vam nihče ni rekel, ko so prišli oziroma tako kot…</font><br>
<br>
<b><font size="4">	MIHA ŠKERBINC:</font></b><font size="4"> Ne, ne…</font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> …so ostale zasliševali, da bi vas. </font><br>
<br>
<b><font size="4">	MIHA ŠKERBINC: </font></b><font size="4">/ nerazumljivo/</font><br>
<font size="4">           </font><br>
<font size="4">	</font><b><font size="4">PODPREDSEDNIK ŽAN MAHNIČ: </font></b><font size="4">Ali ste to govoril?</font><br>
<br>
<b><font size="4">	MIHA ŠKERBINC:</font></b><font size="4"> Se opravičujem. Jaz sem v tistih desetih minutah sam njim povedal določene stvari, ampak to ni bil razgovor, tudi ga oni tako niso definirali. Oni so zjutraj prišli in smo se usedli za pet minut pri meni v pisarni, kjer so mi povedali pred pričo, kaj od mene zahtevajo. Takrat so mi povedali, da zahtevajo tri pisarne, da zahtevajo te in te ljudi, in da mi ne morejo povedati zakaj so prišli. In potem, ko so končali, so spet prišli k meni in so rekli poveljnik, da vam na kratko poročamo o tem. Zdaj lahko povemo zakaj smo prišli in so povedali, da so prišli zaradi teh govoric, in kot sem vam povedal, bomo človeško vam poveljnik povedali, lov na čarovnice se ni uspešno končal. In potem smo v nadaljevanju tega pogovora po preiskavi se pogovarjali pa pretežno o tem, kdo bi lahko pa za tem stal. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Rekel ste, da imate več kot 200 prič, ki bi lahko potrdile, da niste govoril grdo o zdravstvenem stanju načelnice. Ali pa menite, da pa je kdo, ki bi lahko rekel, da je iz vaših besed razumel, da ste neprimerno govoril? </font><br>
<br>
<b><font size="4">	MIHA ŠKERBINC:</font></b><font size="4"> Jaz mislim, da seveda med 200 ljudmi, ki poslušajo nekoga, da nekaj govori, nekdo lahko to stvar tudi razume, da sem rekel nekaj kar rekel nisem. To se je pokazalo že pri prvih govoricah. Takrat so me, takrat so SMS zaokrožili, da sem jaz govoril o tem kako ta država je propadla in kako me ta vojska ni vredna. Recimo. A jaz sem govoril o tem kako moramo pripadniki Slovenske vojske predvsem gledati na sebe, in da bo Republika Slovenija vojsko imela tudi, če jo bo nekdo ukinil. Ampak, nekdo lahko sliši to kar želi slišati. Jaz sem se resno pogovarjal z mnogimi ljudmi, jaz si nikoli govorov ne pišem in je možno, da v zanosu človek kaj reče, ampak jaz sem se potem pogovarjal z mnogimi ljudmi. Veste, večina od njih niti je preslišala, da sem rekel nekaj kar jaz vem, da sem rekel, zato ker še enkrat, jaz nisem govoril o njenem zdravstvenem stanju, jaz sem govoril o tem, kako kot poveljnik ne želim, da se o tem po vojski, potem, ko so cel vikend bili polni mediji, potem, ko se je to začelo po vojski govoriti in lepo je govoriti, veste, po vojski, da se to preneha. In sem govoril o tem kako sramotno, in če vidijo kako težko je danes v tej državi biti načelnik Generalštaba, to sem rekel vojski, da je načelnica tudi zbolela, ne da se je zlomila, ne da je ne vem kaj, da je načelnica zbolela, ko se je borila za njihove plače. To sem rekel. In če hočete še vi, pa boste še vi obrnili lahko poslanci in poslanke proti meni, kot je to naredil že OVS, bom povedal tudi vam. Jaz sem rekel stavek, naredil sem uvod o govoricah, potem sem pa rekel, zdaj bom povedal kaj jaz vem. Jaz vem, da je načelnica bila bolna, da je bila bolezen psihične narave, ampak načelnica je danes polno operativna, je nazaj v službi in dela. In edini del je, da sem rekel, da je bolezen bila psihične narave. Obesite me. Ampak jaz nisem imel 1. aprila razloga dvomiti, da je temu bilo tako. Ne bom šel zdaj v detajle, ampak jaz sem bil takrat in prosim vas, verjemite mi, prepričan da je to tako, in da tudi načelnica s tem živi, in da gremo skupaj dalje. Kakšne zarote je pa nekdo videl v tem in kakšno rušenje in ne vem kaj, še enkrat, potem o čemer sem jaz govoril je, kako moramo nehati govoriti o teh zadevah. Kar je bilo je bilo, načelnica je zdrava in sramotno je to, kako se grdo v tej državi obračunava javno s prvim vojakom v vojski na podlagi njegovega zdravstvenega stanja.  </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> To, da ste rekel, da je bila bolezen psihične narave, to ste rekel na podlagi govoric iz medijev ali ste v tem času, ko je ni bilo, kaj govoril z njo. </font><br>
<br>
<b><font size="4">	MIHA ŠKERBINC:</font></b><font size="4"> Poglejte, v tistem času se je o tem govorilo v vojski. Pisalo se je v medijih in jaz sem imel še druge razloge, da sem verjel, da je temu tako. Morda bi se jaz danes, bi jaz danes ravnal drugače, predvsem glede na to, da je v naši državi vse kar je s psiho povezano, še zmeraj stigmatizirano. Ampak jaz osebno nisem res ne videl v tem nič slabega, definitivno namen moj no ni bil. Definitiv…, jaz vam povem, večina ljudi s katerimi sem jaz govoril, je to besedo preslišala. Saj vi niste govorili o tem. Seveda, ker res nisem. Jaz sem govoril, še enkrat, polni so mediji, vsi ste pametni, boste zdaj o tem modrovali pa govorili pa napletali. Nehajmo. Tako je bilo, kar je bilo je bilo, gremo dalje, še močnejši kot smo bili in gremo dalje skupaj. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Komisija je bila obveščena takrat da, kot ste že sam omenil, enkrat je bilo v medijih, da je 12.aprila bilo poročilo narejeno, potem je pa bilo očitno narejeno še eno poročilo oziroma zaključek. Ta komisija ga ni videla, je pa zanimivo o vsebini tega poročila poročal POP TV. Novinarka Suzana Perman je dejala, da je, v tem smislu, da je iz neuradnih a zanesljivih informacij izvedela, da pa v tem poročilu OVS, gre za to, da so nekateri pripadniki povedali takrat zgodbo, ki se je odvijala v postroju in na vašem kolegiju, in da bi na podlagi tega lahko razumeli, da je šlo za neprimerno govorjenje. Kako to komentirate? In pa še, kaj je bilo na kolegiju, ste tudi na kolegiju kaj govorili o zdravstvenem stanju. </font><br>
<br>
<b><font size="4">	MIHA ŠKERBINC:</font></b><font size="4"> Spet je enako v vseh treh zgodbah. Nekaj se je naredilo. Se pravi, petega popoldne jaz dobim klic načelnice, ki mi pravi, odločili smo se, da te razrešimo. Moje vprašanje je bilo, zakaj pa, in potem ona pravi, jaz saj veš, govorice in to. Potem jaz pravim, kako, če je bil pa predvčerajšnjim OVS pri meni in so zaključili, da nič o tem ne vem. Ja, pravi ona, za to pa jaz ne vem. Ampak odredba je podpisana, se bova v ponedeljek o tem pogovarjala. Načelnica Generalštaba nikoli po tem meni ni očitala ali pa navajala kot razlog, ne govoric ne streljanja. Obratno. Pri streljanju je celo večkrat javno in pa pisno napisala da, v poročilu jasno napisana, da ne gre za nobeno krivdo ne vojske ne mene ne kogarkoli, da je Slovenska vojska delala po njenih usmeritvah oziroma usmeritvah ministra. In v zvezi z zamenjavo. Povsod je bilo isto. Nekaj so naredili, potem so šli pa iskati razloge za to. Veste, mesec dni vrteti zgodbo o tem kaj je nekdo nekaj rekel, iskati in premetavati vse papirje kjer bi morda nekdo lahko našel neko vejico v nekem dopisu, kjer bi brigadirja Škrbinca pa vseeno lahko okrivili, da je odgovoren za streljanje, in približno tako so potem tudi bile skozi te izjave v medijih. Ja ne, to to je, ja to ni, je to. Ne, to ni, ker je zdaj to. Veste, in to je pri vseh treh zgodbah bilo enako. Oni so nekaj naredili, minister je mene zamenjal, razrešil, na televiziji, javni je rekel, zaradi streljanja, potem je bilo, zaradi govoric, potem je bilo zaradi govoric in streljanja, potem je bilo zaradi nezaupanja, potem je bilo zardi nezaupanja zaradi govoric in zaradi streljanja. Skratka, in ves ta čas se je intenzivno iskalo kakršenkoli dokaz, da bi mene lahko nekdo obdolžil, ali enega ali drugega ali tretjega ali nekaj novega. In do zdaj karkoli sem jaz iz medijev izvedel, da me dolžijo, z lahkoto, ampak res, z lahkoto ovržem in to z materialnimi dokazi. In jaz imam občutek, da se je tudi v tej zadevi govoric pač iskalo in med 200 ljudmi morda pa najdeš nekoga, ki bo rekel, ja to je rekel, ampak verjemite mi, če ne 200, jih bom pa 198 pripeljal na sodišče, ki bodo povedali resnico. In enako velja za streljanje, kjer bom dokazal, da nobena od trditev, ki so bile javno oddane, ne drži. Prav nobena. Od najbolj nedolžnih do tistih, da bomo streljali po Postojni, ampak nobena od njih ne drži. In isto, ko gre za postopek razrešitve. Vojaki nismo drugorazredni državljani. Če je nekdo poveljnik sil Slovenske vojske, vendar nam boš povedal zakaj si ga razrešil, vsaj na razgovoru. Ne, veste. Kot zadnjo cunjo, z vojaško policijo v mraku, mu bomo kot državnemu sovražniku številka ena določi uredbo, ker mi to lahko, ker je vojska naša in ker je država naša. Veste, jaz pa sem vojak, pa sem celo življenje posvetil tej državi, ampak tega dovolil ne bom, ker se žali in mojo čast in čast te vojske, ki je od vseh vas, kot je moja. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Zdaj, ker ste omenil streljanje, je tudi nam bilo rečeno, da je OVS to preiskoval ali je bil, ste bil tudi v ta dogodek vključen, kakorkoli, v povezavi v OVS-om. </font><br>
<br>
<b><font size="4">	MIHA ŠKERBINC:</font></b><font size="4"> Gospod predsedujoči, jaz vem glede tega samo na podlagi tega kar so mi podrejeni poveljniki poročali, da…, jaz sem dobil podatek od poveljnika 72. brigade, ampak to je bilo že vsaj štirinajst dni po streljanju, po obisku KNOVS na OVS, da se na izpostavi 72. brigade pripadnik OVS ukvarja še s preiskovanjem streljanja z mano. Ali pa, da bi jaz vedel ali pa na Vrhniki v mojem času ni bilo nobene preiskave ali pa mene ni nobeden informiral, da bi bila kakršnakoli preiskava o streljanju. Je pa spet čudno, načelnica Generalštaba je svoje poročilo o streljanju na zahtevo ministra napisala 30.marca. Se pravi, minister za obrambo je </font><br>
<br>
<b><font size="4">2. TRAK (VI) </font></b><br>
<br>
<font size="4">	(nadaljevanje) 5. aprila, ko je mene razrešil in je 5. aprila, ko je prvič v Odmevih mene obdolžil za krivca za nočno streljanje, natančno vedel kaj pravi načelnica v svojem poročilu. Jaz ne vem, ali ste vi to poročilo kakorkoli videli, ampak če je kaj lahko bolj jasno kot je poročilo načelnice z dne 30. 3., ki pravi, samo če dovolite citiram dva ključna dela: »Pri tem smo upoštevali usmeritve ministra za obrambo, da se kljub odstopu občine Postojna od dogovora med MORS in občino Postojna striktno držimo določil in omejitev le-tega. Te jasne usmeritve,« ministrove, »so bile delegirane po liniji poveljevanja in kontrole na podrejene poveljnike in enote,« se pravi, na mene in na moje podrejene, »ki izvajajo aktivnosti na tem območju. Usmeritve so vključene v akte vodenja,« kar je res, se pravi v vse elaborate, v vse ukaze in tako dalje, »in poveljevanja. Pri izvajanju vaj se tako navodila in usmeritve dosledno tudi upoštevajo. Usmeritve in navodila so razvidna iz prilog tega poročila.« In potem pravi, »Tudi v primeru vaje Sokol,« to gre za to konkretno vajo in streljanje, »je potekalo načrtovanje, usklajevanje obveščanje ter ne nazadnje samo izvajanje aktivnosti na vadišču Poček skladno z dogovorom, usmeritvami in načrti, ki so bili dani s strani Vlade Republike Slovenije in ministra za obrambo. Z načinom izvajanja nismo kršili nikakršnih normativnih načel. Poveljstvo enote se izvajajo z zakonsko predpisanimi nalog,« bla, bla, bla, »pri tem strogo upoštevamo normativno ureditev vpetost Slovenske vojske v obrambni sistem. S svojimi dejanji nikakor ne izvajamo samovolje. Aktivnosti izvajamo legalno in po naši oceni legitimno.« Torej, to je poročilo moje načelnice ministru za obrambo, 30. 3. </font><br>
<br>
<b><font size="4">	PODPREDSEDNIK ŽAN MAHNIČ:</font></b><font size="4"> Je to zaupno poročilo?</font><br>
<br>
<b><font size="4">	MIHA ŠKERBINC:</font></b><font size="4"> Ne. Ja, to je edina kopija, ki jo imam. In 5. minister pred celo Slovenijo obdolži mene in mojo vojsko, da smo samovoljno mino njegovih usmeritev izvajali nočno streljanje na Počku. In potem reče, da tako misli tudi moja načelnica. In potem, spoštovani poslanci, jaz imam 10 strani izjav, kaj vse je moj minister za obrambo mene javno obtožil brez enega samega dokaza, brez enega samega postopka in vse na pamet. Vse na pamet in brez dejstev. Nihče ni vedel za streljanje. Vsi smo vedeli za streljanje. Vsi smo vedeli za streljanje. Z lahkoto dokažem. Dal sem usmeritve, ni jih dal. Minister za obrambo Karl Erjavec ni dal drugačnih usmeritev kot teh, ki jih načelnica navaja v svojem poročilu. Ne ustno, ne pisno, ne ob kavi, ne kjerkoli. Minister za obrambo nikoli ni izdal usmeritev, ker drugače, če bi jih, bi nekdo za njih vedel. Bi za njih vedel državni sekretar, bi za njih vedel svetovalec ministra, bi za njih vedel šef Ministrstva za obrambo za strateško komuniciranje, pa za njih ni vedel. Pa bi za njih vedela načelnica, pa očitno ni vedela. 26. Marca, to je na dan streljanja, je Aleš Sila v odgovoru novinarki Primorskih novic natančno opisal, kako in kdaj bomo streljali, po datumih, vključno s 26., 27., 28. marcem, da bomo streljali do 3. Zjutraj ji je javno napisal in cela Slovenija je to vedela. In je tam notri tudi napisal natančno, tisti 9. Člen, kako bomo streljali, do 10 dni na mesec tudi ponoči, razen seveda v juliju in avgustu. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> S težkimi kalibri?</font><br>
<br>
<font size="4">	</font><b><font size="4">MIHA ŠKERBINC:</font></b><font size="4"> Z vsemi kalibri. Dogovor ne govori o nobenih kalibrih. Edina omejitev, ki je bila, ampak je veljala od leta 2017 in smo se je v vojski držali, ki pravi, kadar res ni možno drugače oziroma mi smo že leta v Slovenski vojski omejevali ta streljanja. Mi smo s tanki začeli streljati izključno v /nerazumljivo/, omejili havbice 155 na minimum, minomete 120 milimetrov, res kar je treba. 32 granat 120 milimetrov je to noč padlo od 7. zjutraj do 3. zjutraj. Se pravi to je manj kot ena na uro. To je bila usmeritev, ki jo je imela vojska. In ta usmeritev je bila zapisana v vse akte poveljevanja in to usmeritev so imeli vsi moji podrejeni. In jaz kot poveljnik sil je nisem smel in mogel spreminjati. Zakaj bi jo? In, veste, tisti dan, ko se je streljanje zgodilo v pol ure so bile stvari pod kontrolo, vsaj jaz mislim. Svetovalec Šefic je bil pri županu oziroma namestniku, ne vem, je bil na občini. Državni sekretar Grošelj je dal izjavo. In jaz sem v dogovoru z njima in ob odobritvi Generalštaba poskrbel, da tisti teden nismo več streljali. In konflikt, ki je nastal, kot že mnogo konfliktov pred tem bi s pametnim komuniciranjem z občino in prebivalci z lahkoto rešili. In je bil rešen. Ampak ministra takrat ni bilo v državi. </font><br>
<br>
<font size="4">	</font><b><font size="4">PODPREDSEDNIK ŽAN MAHNIČ:</font></b><font size="4"> Kaj pa govorice glede Američanov in njihovega odziva?</font><br>
<br>
<font size="4">	</font><b><font size="4">MIHA ŠKERBINC:</font></b><font size="4"> No, jaz… hmm, veste te vaje se načrtujejo običajno med 18 mesecev, leto in pol, dve leti in se načrtujejo po enakem modelu odkar smo v zavezništvu sigurno. To je nek utečen proces. In tudi to je razlog zakaj ko nekdo govori, da ni vedel, da je to smešno, zato ker v sistemu vsak oddela svoje, tudi minister za obrambo. Minister za obrambo je podpisal dva akta za to konkretno vajo. Dvakrat je pooblastil enkrat poveljnika 72. brigade, enkrat poveljnika oziroma mojega, takrat še ne mojega, ampak polkovnika, ki je odgovoren za usposabljanje. V obeh dokumentih, ki imata status v narekovanjih mednarodnega sporazuma je tudi jasno navedeno, da se bo streljalo s 120 milimetri. Midva za načelnico nisva vedela. Seveda sta vedela, minister podpisali ste dva akta. Vi ste tisti, ki ste vojski dali nalogo, da se skupaj z Američani usposablja. In v tem aktu ste vi povedali, da bodo Američani streljali od 120 milimetrov, 40 milimetrov / nerazumljivo/ in ne vem kaj vse. Jaz razumem, da če jaz kot poveljnik sil par ur nisem bil več siguren kakšna so pravila igre na Počku. Kaj jaz sedaj, po čem jaz sedaj streljam, po kakšnih pravilih, ali poteh, ki jih imamo v vojski, za katerimi stoji generalštab, ki je moj edini nadrejeni organ poveljevanja ali po nečem, kar preberem iz časopisov ali po čem drugem. Mi je jasno, da partnerji, pa ne gre samo za Američane, ne morejo načrtovali svojih vaj v prihodnje v Sloveniji, ker je prerizkantno, ker ne veš kaj bo jutri, ker se na nekaj ne moreš zanesti, ker nekaj z njimi podpišemo, potem pa to spremenimo. Veste, ne da bi jaz sedaj dramatiziral, veste, v vseh državah po svetu in povsod kjer smo na vajah so določeni izzivi in problemi, ampak vseeno mislim, da pa to, kar počnemo mi, je pa pretiravanje. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Prej ste omenili neko mrežo informaterjev znotraj OVS neuradno, ki naj bi bila v enotah Slovenske vojske. Kakšna je ta mreža informatorjev?</font><br>
<br>
<b><font size="4">MIHA ŠKERBINC:</font></b><font size="4"> Jaz sem bil dalj časa odsoten iz domovine in ena od stvari, tri leta, ena od stvari, ki je mene presenetila je ta način, jaz sem temu govoril kultura ovaduštva. To je to, kar sem vam hotel povedati, kar sem vam povedal uvodoma, da govorice v zvezi z načelničinim zdravjem niso bile prve govorice s katerimi sem se jaz samo v 106 dneh srečal kot poveljnik. Veste, to je skakanje na prvo žogo. Jaz nisem bil iz Bruslja v Sloveniji 14 dni, ko je po ministrstvu in generalštabu brnelo, da sem jaz tisti, ki piše nek blog v Sloveniji. Kar tako, to nastane iz nič. In potem sem ugotovil, da to funkcionira tako, da so v enotah ljudje in posamezniki, ki so zadolženi, da po SMS obveščajo določene ljudi v sistemu. In če vidite tudi moj primer, kako je nekdo dobil informacijo po SMS. Pa, ali smo mi država? Razumete? Branjevke na tržnici se ne ogovarjajo na ta način, ti si rekla to, ker mi je tisti SMS poslal, da si ti to rekla. Pri nas pa nekdo dobi SMS in potem uporabi obveščevalno-varnostno službo neke države zato, da bo preveril ali je SMS v redu, ali pa je on bil pijan, ki mu je SMS poslal. In to je ta ovaduška kultura, o kateri sem jaz govoril. Jaz grem na večerjo na ambasado neke države, trije smo tam Slovenci. In drug dan na kolegiju načelnice generalštaba nek vojske, načelnica generalštaba mene zasliši pred celotnim svojim kolegijem kaj sem jaz govoril prejšnji dan na tej večerji. To je kultura ovaduštva. Nekdo je spet nekomu po nekem SMS poslal nekaj in, veste, tako se sistem potem vzpostavlja. In ni problem v tistih, ki pošiljajo. Problem je receiverjih, v tistih, ki dopuščajo, da jim nekdo te SMS pošilja, a so visoki državni uradniki. In potem ne verjamejo poveljniku sil Slovenske vojske, ampak tistemu, ki jim je SMS poslal. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Požar report je objavil, da se pripravlja zamenjava načelnice, da naj bi prišla vi in pa Dobran Božič, potem se je zgodila ta zamenjava. Že sam ste dejal tudi v povezavi z OVS, da se je to dogajalo, da so se stvari v ozadju dogajale. In da zaključim to, kaj je bilo v ozadju vaše zamenjave? Kako vi zadevo vidite? </font><br>
<br>
<b><font size="4">MIHA ŠKERBINC:</font></b><font size="4"> Oktobra 2018 sem jaz v vlogi načelnika štaba, Generalštaba Slovenske vojske, pripravil predstavitev za ministra Erjavca, ki jo je oktobra 2018 izvedel general Geder. Generalštab Slovenske vojske in general Geder sta takrat ocenila, da bo leto 2019 leto visokega tveganja. In da se bo v Sloveniji precej stvari lomilo okoli teh vaj. Razlogov je bilo več, jaz ne bi, razen če bi vas res zanimalo, z veseljem tudi na to odgovorim, ampak ne bom šel v detajle. Pravim, da je eden izmed možnih razlogov to, da jaz pač tak častnik kot sem, s tem, da sem seveda teh vaj se lotil v kontekstu zavezništva, v kontekstu poudarjanja geopolitičnega položaja Republike Slovenije, v kontekstu komuniciranja z javnostmi v tej smeri, poudarjanja pomembnosti zavezništva, poudarjanja pomembnosti geopolitičnega položaja Slovenije in podobno, da nekomu nisem odgovarjal. Možno je, da nekomu nisem odgovarjal tudi zaradi svoje prislovične občutljivosti, ko gre za zaščito interesov Slovenske vojske, pa je vezana na projekte opremljanja. Jaz, vi se boste spomnili predsedujoči, da smo tukaj sedeli na podlagi nekega mojega pisanja o projektu Bokser. Pa danes lahko se strinjate z menoj, da vse kar je brigadir Škerbinc takrat v tistem pisanju napisal se je pokazalo čez nekaj mesecev kot čista resnica oziroma se je zgodilo točno to, kar sem jaz takrat svaril, da se bo zgodilo, če moji tovariši v uniformi ne bodo, generali in brigadirji ne bodo naredili tega, kar sem rekel,da je treba narediti. To pa je, držati se predpisov, držati se zakonov in vztrajati pri samostojnem vojaškem nasvetu in pustiti politiki, da odloči svoje. Velike spremembe bodo, piše se bela knjiga, morda bo ta država končno krenila v projekt 8X8. In morda nekomu ni odgovarjalo imeti nekoga, ki ga pa res drugo, kot pa interes Slovenske vojske ne zanima. Ne vem, od teh razlogov do razlogov političnega napuha ali pa kaprice ali pa ega ali pa, bi rekel, čisto brez zveznega razloga. Jaz, spoštovani poslanci, ne znam odgovoriti na vprašanje zakaj so mene razrešili. Razloge edine, ki sem jih slišal sem slišal iz medijev. Jaz seveda trdim, da to razlogi niso. Meni nihče ne v odredbi o razrešitvi, ne v predlogu za razrešitev, ne na uradnem službenem razgovoru, ki sem ga zahteval pri načelnici, ne na hodniku ni pogledal v oči in mi rekel, zato smo te zamenjali. Ali pa, Miha, to smo ti zamerili ali pa, ne vem… Kar je edini, bi rekel, skupni imenovalec vsega, kar so naredili v vseh treh primerih, tako s postopkom razrešitve, tako s postopkom in obtožbami v zvezi z govoricami in tako z obtožbami vezano na izvajanje streljanja, je bilo peljano očitno z efektom moje osebne diskreditacije. Od danes dalje pa Škerbinc v obrambnem sistemu Republike Slovenije ne bo pomenil več nič, zato ker je on lažnivec, ker je obrekovalec, zato ker ne uboga, ker ni vojak, ker krši ukaze in to mu bomo mi pokazali tako, da ga bomo diskreditirali, označili in pred vsemi linčali. Jaz sem osebno te stvari tako videl in tako doživel. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Hvala. Odpiram razpravo. Gospod Simonovič, izvolite. </font><br>
<br>
<b><font size="4">BRANKO SIMONOVIČ (PS DeSUS):</font></b><font size="4"> Hvala lepa, predsedujoči, za besedo. Dve vprašanji bi imel, in sicer vi ste v svoji razpravi navedel, ko ste govoril, da se je v vojski govorilo, da ima načelnica generalštaba zdravstvene psihične težave. Rekel ste, da se je to v vojski govorilo in da so tudi drugi razlogi, ki ste jih vi imel. Me zanima kateri so ti drugi razlogi bili. To je eno vprašanje. </font><br>
<font size="4">In drugo vprašanjem, ali drži, da ste omejitev izvedbe streljanj za nočno streljanje izdali po zaključku vaje Eagle, Sokol, ki je trajala do 3. 4.? Ali to drži ali ne? Hvala lepa. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Hvala, Branko. Želite odgovoriti, gospod brigadir? Izvolite. </font><br>
<br>
<b><font size="4">MIHA ŠKERBINC:</font></b><font size="4"> Ja z veseljem. Hvala za vprašanje. </font><br>
<font size="4">Jaz sem hotel zadržati, ker so ti drugi razlogi osebni. Midva z načelnico sva dvakrat govorila v tistih 14 dneh, ko je bila odsotna. In so to neke stvari, ki so bolj med nama, če vam je to prav. </font><br>
<font size="4">Bi vam pa na drugo vprašanje, sem pa omenil kako je, po mojem mnenju, bilo stanje 27. relativno uspešno, recimo temu, postavljeno pod kontrolo, ob dobrem sodelovanju gospoda Šefica, gospoda Grošlja in mene kot poveljnika sil. In takrat sem jaz… Jaz vem zakaj to vprašanje. Ker med vsemi tistimi razlogi, ki so se iskali, o katerih sem govoril, kako se je post festum iskalo, nekdo pravi, češ, ker je Škerbinc izdal ukaz šele dan po streljanju, da je omejil streljanje, je s tem pokazal, da je vedel za usmeritve. To ne zdrži kritične presoje, ampak bi vam res z veseljem pa prebral ali pa povedal. Skratka, ta komunikacija tisti dan prišli do odzivi javnosti, prišlo je do odzivov lokalne skupnosti. Načelnice ni bilo, minister je v Združenih državah Amerike. Jaz sem pogovarjam po elektronski pošti z državnim sekretarjem Grošljem in s svetovalcem ministra Šeficem. Komunikacija je taka zato, ker je gospod Šefic zadolžen od ministra za obrambo, da rešuje probleme z občino Postojna. In državni sekretar Grošelj je tisti, ki je pokrival vse vaje v letu 2019. Na generalštabu je namestnik in načelnik štaba, ona dva se v to korespondenco nista vključevala. Sta pa, sem jaz, seveda, njima po liniji poveljevanja redno poročal. In takrat je prišlo do dogovora med nami tremi, da s ciljem umiritve stvari bom jaz kot poveljnik sil poskrbel zato, da tisti dan, se pravi 27., ko se je streljalo do 3. zjutraj in se je načrtovalo,da se bo tudi ta dan streljalo do 28. so 3. zjutraj, da se to ne zgodi, za kar sem jaz poskrbel tako,da sem napisal ukaz in da sem dal usmeritve poveljniku 72. brigade, da to skuša na dostojen način tudi razložiti Američanom. Mi trije, ki smo se takrat pogovarjali smo se vsi pogovarjali skladno s tem in je to razvidno in z lahkoto dokažem, da usmeritve, ki veljajo so usmeritve, da se držimo striktno dogovora med Ministrstvom za obrambo in občino Postojna, ki dovoljuje do 10 dni streljanja nočnega. Tisti dan je gospod Šefic to isto razložil tudi županu ali namestniku župana občine Postojna to isto s temi istimi besedami. Iz tu izhaja, da je zelo čudno, ko minister za obrambo govori, da smo vsi vedeli, samo jaz nisem vedel, a vsi smo vedeli. Ampak vsi smo vedeli eno stvar in ta je drugačna kot tista, za katero minister za obrambo trdi, da je. Vsi smo vedeli, da so ene same usmeritve. In to so, držimo se dogovora, streljamo do 10 dni ponoči, streljamo samo tisto, kar res je potrebno. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Gospod Simonovič, imate besedo. </font><br>
<br>
<b><font size="4">BRANKO SIMONOVIČ (PS DeSUS):</font></b><font size="4"> Hvala lepa, predsedujoči. Nekako želel ste se odgraditi nekako od mojega vprašanja. Moje vprašanje je bilo jasno, ali ste izdal 4. 4. ta ukaz? To je eno. In drugo, moram reči, da ste govoril o drugih posebnih razlogih, ampak ste pa se na te skliceval, da so obstajali, da govorite o zdravstvenem stanju načelnice, da so psihične narave. In potem, ko vas vprašam kateri so od teh, ne želite govoriti, da so to pač neki osebni razlogi. Se pravi, na zborovanju ste govoril o tem, tudi na račun teh osebnih razlogov, ki ste jih vedel. Mi pa očitno o tem ne smemo nič vedeti. Hvala. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Hvala. Pa da dopolnim vprašanje. Ali so ti osebni razlogi, ki ste jih poznali, mogoče tudi sestanek z ministrom Erjavcem, kjer je dobesedno obračunal zaradi 59. člena z načelnico generalštaba tako, da je v solzah zapustila sobo in je potem dva tedna več ni bilo v službo?</font><br>
<br>
<b><font size="4">MIHA ŠKERBINC:</font></b><font size="4"> Odgovor na prvo vprašanje je da. Torej, jaz sem podpisal ukaz. Sem pa pojasnil zakaj in kako. Za to, kar sem naredil so se mi odgovorni ljudje na ministrstvu tudi zahvalili, ker je to bil skrajno konstruktiven akt z moje strani. In še enkrat, tako kot smo mi takrat reševali dr. Grošelj, gospod Šefic in jaz, mislim, da je bilo tvorno sodelovanje, odgovoren pristop vseh treh vključno z mano. </font><br>
<font size="4">Samo en odstavek iz pisanja enega od teh dveh meni: »Predstavnikom občine Postojna je bilo pojasnjeno, da vse aktivnosti potekajo z dogovorom od katerega so sicer odstopili in da so bile glede nočnega streljanja dane ustne obljube, niso pa bile nikoli formalizirane v obliki dogovora. Odgovor občine je, da je to sicer res, vendar so streljanja z velikimi kalibri po 23. uri najbolj moteča in povzročajo nezadovoljstvo. Predstavniki občine so bili tudi obveščenim, da bodo letošnje vaje izpeljane, ker so odobrene, dogovor pa je bil, da se aktivnosti po 22. ali 23. uri preverijo in kar se le da konča do teh ur zvedajoč se, da vsega najbrž ne bo možno.« Torej, to točko potrjuje, da gospod Šefic,državni sekretar Grošelj in Miha Škerbinc so živeli v istem okviru usmeritev. Če bi bilo drugače bi ona dva meni rekla, kršimo ministrove usmeritve, narobe streljamo. Ne, prav streljamo, streljamo skladno z dogovorom, naredimo pa nekaj, kar bo to omililo in kar bo gospodu Šeficu omogočilo boljši dialog z občinsko politiko. In to je takrat poveljnik sil naredil. Do konca tedna se ni več streljalo z velikimi kalibri po 23. uri. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Kdaj ste podpisal ta ukaz? 27. marca?</font><br>
<br>
<b><font size="4">MIHA ŠKERBINC: </font></b><font size="4">Ne vem, saj</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> 4. 4.?</font><br>
<br>
<b><font size="4">MIHA ŠKERBINC:</font></b><font size="4"> …saj gospod … /oglašanje iz klopi/</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> 4. 4., ja…</font><br>
<br>
<b><font size="4">MIHA ŠKERBINC:</font></b><font size="4"> Jaz sem dal pred tem, jaz sem ta ukaz formalno napisal, dočim, jaz sem izdal ustni ukaz že na dan streljanja, se pravi 27. …</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Se pravi, 27. marca ste dal ustni ukaz, formalno je bilo pa podpisano 4. 4.?</font><br>
<br>
<b><font size="4">MIHA ŠKERBINC:</font></b><font size="4"> Ampak sem za razliko od drugih v sistemu Ministrstva za obrambo skladno z zakonom ta ustni ukaz tudi zapisal. Jaz imam pisni akt, ki mi pove kaj sem jaz poveljnikom podrejenih enot naročil 27. že, da ne streljajo in da se uskladijo z Američani in da na najboljši možen način Američanom pojasnijo, da do konca tedna ne bomo več streljali po 23. uri z minometi 120. In to nikakor ni bilo, da sem jaz dokazoval, da sem kakršnekoli usmeritve, ki jih ni bilo, poznal, drugi jih pa niso poznali, obratno. Še enkrat, vsi… Ta isti dan, 26. marca Služba za strateško komuniciranje na internetnih straneh Ministrstva za obrambo pojasni novinarki, kako v Ministrstvu za obrambo streljamo. Da streljamo skladno s točko dogovora od katerega je občina Postojna odstopila, kateri ti členi so, katere mesece streljamo, katere ne in da streljamo do 10 dni na mesec in da bomo ta teden streljali, 25., 26., 27., 28. do treh zjutraj. Član kolegija ministra, kar jaz nisem bil. In sedaj, ali je kdo vedel za kakršenkoli drugačne usmeritve. Jaz trdim, da ne. Slišali ste kaj je napisala načelnica. Ene usmeritve so bile in te usmeritve so bile prenesene od ministra do zadnjega vojaka in zapisane v vse akte. In te usmeritve so bile, še enkrat, tako kot mi vsi vemo, državni sekretar, svetovalec Vlade, direktor službe za stike z javnostjo, načelnica Generalštaba, Miha Škerbinc, poveljnik 72. Brigade, upravitelj strelišča polkovnik Pakiš, poveljnik bataljona in vsak vojak, ki je vedel za te usmeritve, ker tako v vojski je. In smo se teh usmeritev držali. In če pa nekdo reče, da pa to ni res, ja, potem pa jaz ne vem. Potem pa mora minister pokazati te usmeritve ali pa pripeljati enega človeka, ki bo rekel, res je, take usmeritve so bile, jaz sem to slišal. Nihče ni slišal. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> No, jaz predlagam tudi sekretarki komisije, da vsi člani dobijo, glede na to, da ni stopnje zaupno, to poročilo načelnice, kjer piše: »Pri tem smo upoštevali usmeritve ministra za obrambo. Glede na ugotovitve menimo, da Slovenska vojska ni kršila dogovora.«</font><br>
<font size="4">Če lahko brigadir še na vprašanje glede teh psihičnih teža, ki jih je gospod poslanec izpostavil, ta drugo vprašanje, drugi razlogi.</font><br>
<br>
<b><font size="4">MIHA ŠKERBINC:</font></b><font size="4"> Ne, jaz za detajle ne morem razlagati kaj sem jaz govoril z načelnico o njenem zdravju po telefonu. Jaz mislim, da je tudi nekulturno, da bi jaz to povedal ali pa vi poslušali. Mislim, da tudi v tem kontekstu ni pomembno. Jaz sem samo to omenil, ko sem opisoval svoje zavedanje situacije tisti dan. Jaz bi vam z veseljem nekaj drugega prebral. To, kar je tisti dan mene najbolj ziritiralo in kar me je naredilo jeznega, zagrenjenega in živčnega. Pa ne vem če bom sedajle v tem poku najti, rad bi vam en twitt prebral kaj so ljudje twittali v tistem času o moji načelnici. »Revica Alenka Ermenc se ves čas bori za kariero na bolan način. Kar dosti let na bolniških in porodniških, sedaj še psihično zlomljena se je šla celo nuno vatikanskih malteških vitezov. Vse za kariero brez strokovne vojaške podlage.« in polno je teh twittov. To je sprožilo to, kar je bilo v medijih. In sedaj se vi postavite v funkcijo poveljnika v vojski. Jaz sem hotel temu narediti konec. Nehajmo in razprave in govoric in bluzenja in modrovanja o zdravju načelnice ni. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> So ti twitti anonimni?</font><br>
<br>
<b><font size="4">MIHA ŠKERBINC:</font></b><font size="4"> Ali je bolna, bilo je to, ampak o tem ne bomo govorili, ker je načelnica sedaj zdrava, gremo dalje. In by the way zbolela je, ker se je za vas borila, draga vojska. To sem jaz povedal. Poanta tega je bila, nehajmo in zavržno je to, kako se obračunava s prvim vojakom. To je bila poanta mojega govora. Ali sem jaz sedaj eno besedo v tem govoru uporabil, ki je potem nekdo mogoče iz tega slišal, pa kaj drugega, vse sorte ljudje smo. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Ti twitti so anonimni?</font><br>
<br>
<b><font size="4">MIHA ŠKERBINC:</font></b><font size="4"> …/ izključen mikrofon/ </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Ime in priimek?</font><br>
<br>
<b><font size="4">MIHA ŠKERBINC:</font></b><font size="4"> In da boste vedeli kdo je ta gospod? Anton Painkiher(?), ki je bil nekoč uslužbenec Ministrstva za obrambo. </font><br>
<br>
<b><font size="4">PODPREDSEDNIK ŽAN MAHNIČ: </font></b><font size="4">Naprej. Gospa Korče, izvolite. </font><br>
<br>
<b><font size="4">JERCA KORČE (PS LMŠ):</font></b><font size="4"> Jaz bi za začetek kljub vsemu, tako da jaz zase vem, vi podpisanega sklepa posebnega od načelnice danes nimate, da bi bila ona na nek formalen način seznanjena s tem, da boste vi danes tukaj prišel v času neke službene dolžnosti? In pa ne nazadnje tudi v uniformi, kar pomeni, da predstavljate inštituciji, čeprav verjamem, da  taprav vojak ali taprav policist nenehno predstavlja inštitucijo. To je eno. Drugo je, ali smo mi kot KNOVS pozvali nadrejene od gospoda Škerbinca oziroma načelnico v tem primeru za to, da bi mi pridobili dovoljenje za ta prihod oziroma da bi podrobneje seznanili sploh s tematiko današnjega pogovora. To me v bistvu čisto samo tehnično zanima, kako so te stvari izpeljane. </font><br>
<font size="4">O Počku smo, po moji osebni oceni, malo zašli, ker ni predmet današnje debate, pa glede na to, kako na široko se je očitno to zastavili, bi imela par vprašanj za vas, čisto tako. Mogoče me boste podučili. In sicer me zanima, ali je vojaška vojska v osnovi hierarhična organizacija, pri kateri se jasno ve kakšne so linije poveljevanja in kdo je komu nadrejen? </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Če lahko samo v pojasnilo. 32. člen predpisov Zakona o parlamentarnem nadzoru nad obveščevalno-varstvenimi službami piše: Dolžnost sodelovanja s komisijo državni organi, razen sodišča, upravni organi, organi lokalnih skupnosti, pravne osebe javnega prava in nosilci javnih pooblastil so dolžni komisiji na njeno zahtevo dajati podatke in dokumente,« in tako naprej. Povabljen je bil na sejo brigadir Škerbinc, tako kot smo imeli primer Drenikove. Ne v primeru Drenikove se ni obveščalo ministrice za pravosodje, niti se ni vprašalo za dovoljenje, ker v primeru 32. Člena je tisti, ki je povabljen na zaslišanje dolžan priti, kar je tudi načelnica ugotovila, ko je dejala, da mu ne more preprečiti prihoda na sejo komisije zaradi 32. člena. Delali smo po ustaljeni praksi, kot se je to delalo do sedaj in kot se je delalo tudi v primeru tistih informativnih razgovorov oziroma zaslišanj, ki potekajo v primeru arbitraže.</font><br>
<font size="4">Sedaj pa, brigadir, predlagam, da dogovorite na vprašanje poslanke glede hierarhije.  </font><br>
<font size="4"> </font><br>
<b><font size="4">MIHA ŠKERBINC:</font></b><font size="4"> Hvala za vprašanje. Jaz sem vabilo prejel šele včeraj pozno popoldan po elektronski pošti. Vabilo mi je posredovala tudi načelnica po drugi liniji, se pravi dobil sem vabilo direktno od parlamenta in potem sem dobil vabilo, se pravi so mi poslali navodilo po usmeritvah načelnice. Že to, da mi… »Po usmeritvah načelnice generalmajorke Alenke Ermenc vam posreduje sklic 4. Seje KNOVS, ki bo v četrtek.« - njena glavna pisarna. Torej, že na podlagi tega bi jaz lahko sklepal, da načelnica pozna zakon in da nima težav s tem. Sem pa v izogib nevšečnostim preveril in sem ji pisal včeraj, da pač nisem prepričan, kako je v zvezi s formalnostmi, da kolikor je meni poznano sem se kot javni uslužbenec dolžan odzvati vabilu in da se mi zdi, da to tudi zahteva spoštovanje do zakonodajne veje oblasti, da pa nisem popolnoma prepričan, ali za to potrebujem tudi njeno odobritev in ali so predpisi, ki definirajo delo KNOVS morda v koliziji s predpisi MORS. In potem jo vprašam še, ali bi se udeležil v uniformi ali v civilu. In potem sem prebral ta njen odgovor z danes in telefonski razgovor sva imela včeraj. In na podlagi vsega tega sem jaz pač zaključil to, kar je možno iz tega pisanja zaključiti. Jaz sem opozoril, sem prebral in odveza molčečnosti ni bila potrebna. Pojasnili ste vsebino in to, kar je bilo rečeno…</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Odveze molčečnosti ni bilo potrebno…</font><br>
<br>
<b><font size="4">MIHA ŠKERBINC:</font></b><font size="4"> …se pravi, temelji, obseg in vsebina pogovora… </font><br>
<br>
<b><font size="4">PODPREDSEDNIK ŽAN MAHNIČ:…</font></b><font size="4">ker nismo govorili o tajnih podatkih…</font><br>
<br>
<b><font size="4">MIHA ŠKERBINC:</font></b><font size="4"> Ja. Tako da glede tega jaz mislim, da je okej. In tudi uniforma je tako svetovano s strani načelnice. </font><br>
<font size="4">Odgovor na drugo vprašanje je da. Vojska je hierarhična organizacija. </font><br>
<br>
<b><font size="4">JERCA KORČE (PS LMŠ):</font></b><font size="4"> Jaz vas zelo razumem okoli razrešitve, bom rekla, da najbrž je težka zadeva, da si imenovan na neko visoko formacijsko dolžnost znotraj vojske in potem iz nje razrešen. To sigurno najbrž vsakega častnika tako ali drugače do določene mere prizadene. Lahko se strinjam z vami tudi glede načina. Načine imamo ljudje različne, tudi v privatnem sektorju so načini različni na kakšen, bom rekla, emocionalni koificient nekdo pristane, ko nekoga bodisi odpusti, razreši, premesti, naredi drugačno sistemizacijo. Tukaj se lahko na človeški ravni z vami strinjam, da je bolj primeren način,da ponavadi človeka pokličeš in mu to predočiš, mu poveš na nek, kot ste sami rekel, človeški način, pa vendar moramo biti, bom rekla, malo izključeni ven iz te čustvene ravni, sploh glede na to, da govorimo o Slovenski vojski, ki je tudi kar se tiče neke delovnopravne zakonodaje do določene mere specifična. Zato mi povejte, najbrž ste bili imenovani brez posebnega pojasnila na podlagi absolutno vaših izkušenj, vaše karierne poti, je nedvoumna vsem, in ste bili imenovani na to. Imenovani ste bili na zaupanje načelnice generalštaba. In na isti način ste bili tudi razrešeni. Če gledamo samo strogo formalno je to pač ustrezalo vsem pravilom ne glede na to, kot sem povedala, če izključimo tisti človeški del, o katerem bi lahko diskutirali, ampak je za konkreten primer popolnoma irelelevanten, po mojem mnenju, ker gre za to,da v vojski obstajajo pač neka pravila, načelnica si imenuje ožje sodelavce, imenuje si jih na zaupanje. In lahko katerikoli dan, katerokoli uri brez obrazložitve tudi zamenja. Ali se tukaj mogoče motim, pa sem vojaško premalo podkovana?</font><br>
<br>
<b><font size="4">PODPREDSEDNIK ŽAN MAHNIČ: </font></b><font size="4">Brigadir. </font><br>
<br>
<b><font size="4">MIHA ŠKERBINC:</font></b><font size="4"> Jaz se zahvaljujem za to vprašanje, ker mislim, da posega v zelo pomemben del vse te zgodbe. </font><br>
<font size="4">Veste ni prvič v moji karieri, da sem bil razrešen. Mogoče tudi ne zadnjič. Jaz sem tega vajen. Tudi sem bil v času ministrovanja gospoda Hojsa grdo razrešen, ampak sem bil takrat razrešen na zakonit način. Jaz trdim in sem vložil tudi že tožbo na Upravno sodišče, in ker je zadeva zelo zapletena sem vložil tudi prijavo na Ustavno sodišče. Verjemite mi, dobro argumentiram zakaj seveda ni samo bil grd način, ampak je tudi bil nezakonit način. In to je tisto, kar mene skrbi. Vojska ni samo hierarhična institucija. Vojska ja najmočnejša sila, ki jo ta država ima. In je smrtonosna sila. Politiki, ki seveda s to silo preko poveljnikov upravljajo morajo spoštovati zakone, morajo biti legalisti, morajo poznati sistem, se morajo dogovorno obnašati. Jaz sem kot visok častnik ogromno razmišljal, študiral, se ukvarjal s tem koga v tej državi ubogam? Kaj, če bo nekdo mi ukazal, ne vem, iti na lastni narod, uporabiti to smrtonosno silo, kdaj, kdo, na kakšen način mi lahko to ukaže? Jaz sem o tem moral razmišljati, ker je to moja profesija, moja stroka in ker sem vedel, da je dobro, da imam take stvari razčiščene preden se bo to zgodilo, če se bo zgodilo. In zato jaz, seveda, kot visok častnik te vojske ne morem dovoliti, da politični del ministrstva za obrambo ne spoštuje zakonov. Ne morem, ker je spoštovanje zakonov pri uporabi najbolj smrtonosne sile v tej državi ključnega pomena. In zakon jasno piše, da navodilo o postavitvah v ministrstvu jasno piše, da mora biti predlog sklepa pisen in obrazložen. Ta famozni, mislim, da je 84. člen na katerega se minister sklicuje v odredbi ima šest alinej. Nima samo dveh alinej, ki pravita, minister razrešuje na predlog, minister postavlja na predlog. Da, to sta druga in tretja alineja, ki govorita o postopku. Ampak ta člen ima šesto alinejo, ki pravi, da se to počne zaradi službenih potreb. Zakonodajalec, to ste vi, je imel s tem členom ta namen. Se pravi, tudi v vojski ne delamo z ljudmi kot s smetmi. Jih ne mečemo sem in tja zato, ker to lahko. Ampak to počnemo zaradi potreb te države in zaradi potreb te službe. In če seveda se nekdo postavi nad zakon in misli, da ima diskrecijsko pravico, potem bom jaz dokazal, če ne prej na Ustavnem sodišču, da te diskrecijske pravice delati z ljudmi v sistemu karkoli si izmisli nima. Jaz vem,da je pravna praksa takšna, ker poslušajte, ko je mene poklicala načelnica in rekla, Miha z ministrom sva se odločila, ti bova zaupala poveljstvo sil, seveda, je bilo potem treba mene razrešiti iz mesta načelnika štaba in me postaviti na mesto poveljnika sil. Torej, kaj je tu sporno? In normalno je, da je skozi prakso pri stotinah razrešitev nek odredbodajalec pozabil kaj pravi zakon in kaj pravijo navodila, zato ker je, bi rekel, v normalnem življenju seveda brezpredmetno meni razlagati zakaj me sedaj razrešujejo iz mesta načelnika štaba, če me pa postavljajo za poveljnika sil. Ampak v tako kočljivih primerih, ko nekoga razrešuješ, pa njemu ne poveš zakaj, v medijih ga krivdno obtožiš javno brez dokazov, ja boš pa verjetno se držal zakona, ko to počneš. Vsaj jaz sem to zmeraj počel v svoji karieri. Kadar sem moral proti komu disciplinsko ukrepati sem vedno pazil, da je bilo skladno s predpisi in zakoni. Tale pristop pri vseh teh primerih, ki je bil, užaliti, zmleti ga, pokazati mu brutalno moč, pokazati… se je pa odrazil tudi skozi to. Ne bomo tega naredili, ker mi to ne rabimo. Veste, tudi politiko mora zanimati zakaj minister menja poveljnika vse vojske v državi. Jaz mislim, da je to tudi političen problem. Ne bom trdil, da je, ker to ni moja stvar, ampak verjetno javnost in politiko zanima kaj za vraga, zakaj minister si to naredil. Še enkrat, jaz sem v svojem govoru in načelnici na razgovoru nikoli nisem jemal te pravice. Jaz sem ji povedal, če bi vidva meni samo rekla, Miha ne zaupava ti več, sva se odločila, da te bova zamenjala, jaz bi rekel razumem. Ust ne bi odprl. Jaz sem se uprl zato, ker hočem dokazati in pokazati, da Slovenska vojska ni pljuvalnik in da se z visokimi oficirji te vojske kakor s to vojsko ne more ravnati kakor se nekomu zdi in da obstajajo predpisi in zakoni in da obstaja kultura. In da je uporaba obveščevalno-varnostne službe prekočljiva zadeva, da bi jo tako vsegliharsko in na pamet prepustili enemu človeku kdorkoli že minister za obrambo ali ministrica je. To mora skrbeti to državo. Obtožiti nas samovolje, neupoštevanja ukazov, država v državi, veste, sinonim za državni udar. Pogooglajte država v državi, nekdo je mene obdolžil v medijih državnega udara ali kaj, da bom streljal po Postojni. Veste, Miha Škerbinc je s prvo brigado v nedeljo bil v štirih urah v koloni za Postojno, ko je bil tam žled, pa noben ni tistih časih še ni imel tega ekstra plačano. Vojaki so prostovoljno čakali v nedeljo, ker politika ni dala zelene luči, a jaz sem vedel, da ta zelena luč enkrat bo. V štirih urah pa smo šli v nedeljo. In potem meni nekdo reče, da sem jaz tisti, ki bom po tej Postojni streljal. Veste, to so stvari, ki so šle čez mejo. Jaz vem, da so po tej meji kot vojak sprehajam tudi jaz. Ampak enkrat en vojak v tej državi je moral dvigniti svoj hrbet.</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Besedo ima gospod Janša. </font><br>
<br>
<b><font size="4">JANEZ (IVAN) JANŠA (PS SDS):</font></b><font size="4"> Hvala lepa. Jaz v bistvu nimam vprašanja, samo ta debata glede pristojnosti te komisije nekoliko, bom rekel, to bi si moral vsak član na začetku pozanimati kakšne so pristojnosti. In tu je stvar popolnoma jasna. Vabljeni ne potrebujejo nobenega dovoljenja predpostavljenih za pričanje pred to komisijo. In če bi mu načelnica to prepovedala bi jo mi morali nemudoma ovaditi kazensko, ker preprečuje parlamentarni nadzor nad institucijami zaradi katerega je ta komisija ustanovljena </font><br>
<font size="4">Drugo, kot je tudi sam brigadir povedal, seveda, obstaja človeški in hkrati zakonit način za razrešitev poveljnika sil, kot pri vseh ostalih funkcijah v tej državi, v tem primeru je še celo bistveno bolj enostaven kot v državni upravi. In če bi bil uporabljen verjetno mi tukaj ne bi sedeli, prav tako ne bi bilo nobene interpelacije zoper obrambnega ministra. Če bi šlo samo za nečloveški način, potem bi tudi verjetno sedeli samo v zvezi z interpelacijo, ne pa tukaj na tej komisiji. Ker je šlo pa za nezakonit način in za zlorabo institucije, ki jo mi nadzorujemo pa sedimo tukaj in seveda se tudi pogovarjamo. In po vsem tem, kar smo doslej izvedeli je dejansko šlo za zlorabo obveščevalno-varnostne službe. To smo se prepričali že prej v dokumentu, po tem ko smo pa slišali še, bom rekel, drugo plat, kako je to izgledalo je pa stvar jasna. In jaz verjamem, da tudi tisti pripadniki te službe, ki so to izvajali, se niso prav fino počutili, ker so podzavestno vedeli, da jih nekdo pač zlorablja. </font><br>
<font size="4">Ta primer je pač obudil nekatere reminiscence na podobne stvari, ki so se v tej državi že dogajale. Se pravi, po tisti formuli najprej diskreditacija potem pa likvidacija. Natančno za to je šlo. S tem, da v tem primeru pač diskreditacija v smislu tega, da bi se to dalo tudi zapisati na razlog ali pa obrazložitev zamenjave ni uspela, je pa seveda medijsko se to peljalo preko znanih inštrumentov in inštrumentarijev in to seveda pusti svoje posledice. Se strinjam s tem, kar je brigadir povedal, pač, tukaj ne gre samo zanj. Gre za obrambo neke normalnosti, ki pač mora veljati tudi v vojski, oboroženih silah in v teh strukturah. In, bom rekel, poleg tega, te uporabe ali pa zlorabe obveščevalno-varnostne službe je kar se tiče ponižujočega odnosa do institucije, do vojske ta zadeva v zvezi z laganjem ministra glede streljanja na Počku, bom rekel, še posebej svojega denarja vredna. Tu se je minister izkazal kot nuktorični lažnivec. Očitno je to, da je nekdo 20 let praktično neprekinjeno na oblasti, ker pač je na čelu neke stranke ali neki stranki, ki je king maker pri koalicijah, vpliva tudi na, bom rekel, izgubo nekega občutka za realnost kaj je prav, kaj ni prav in kaj je zakonito, kaj je nezakonito. Ampak to je bolj tema za interpelacijo. </font><br>
<font size="4">Samo ravnanje koalicije v tej zadevi, ko je izjemno pohitela, se pravi kar s poslanskimi podpisi se sedaj sklicuje izredna seja, kjer se bo obravnavala interpelacija, precej redek primer in se skuša prehiteti zaslišanje ministra, ki bo šele konec tedna, pač kaže, da se tudi koalicija sama zaveda, da je tukaj zajec v grmu, da ne gre zgolj za neke slabe občutke nekoga ali pa neke popadke opozicije. Vsem je pač jasno, da je zaslišanje ministra pred interpelacijo imelo drugačne posledice kot pa po interpelaciji. Ampak kakorkoli, sedaj če bo brigadir vztrajal tudi pri teh postopkih, slej ko prej bo neka institucija v tej državi dala piko na i. In jaz mislim, da bo dala njemu prav, ker je, bom rekel, zadeva takšna. Ne dogaja se prvič, se je to že dogajalo. Večkrat se je zgodilo, pa se posamezniki pač niso poslužili vseh možnih sredstev za obrambo lastne integritete, tokrat se je to zgodilo in, bom rekel, vsa podpora prizadetemu. In še enkrat, ne gre zgolj za ta konkreten primer in za osebno usodo, gre pač za upor proti nadaljevanju ponižujočega odnosa dela slovenske politike do neke institucije, ki je državotvorna, ki je na začetku omogočila, da ta država in ta komisija sploh obstaja in se mogoče tudi zaradi tega skuša vedno postavljati v podrejen položaj. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Hvala, gospod Janša. Želite?</font><br>
<br>
<b><font size="4">MIHA ŠKERBINC:</font></b><font size="4"> Jaz bi samo izkoristil to stališče, ker ni bilo vprašanje, ampak motiv tudi povezano s prejšnjim vprašanjem moj je točno ta. Jaz mislim, da v tem primeru gre za politično vojaške odnose na eni strani, ki, jaz mislim, da kot zrela demokracija bo treba neke stvari razčistiti. In gre za to, kar sem povedal prej, kakšno vojsko, obrambni sistem in kakšen nadzor nad vojsko in obrambnim sistemom bomo imeli. Tu moje ime ni pomembno. Jaz sem v svoji karieri tako daleč prišel, da mene nič ne skrbi več in me nič več ne prizadene v tem. Mislim pa, da je prav tudi z vidika ugleda Slovenske vojske postaviti neke normalne demokratične meje nadzora nad oboroženimi silami in pa spoštovanje svojih lastnih oboroženih sil.</font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> Hvala. Želi še kdo? Če ne, potem bi jaz predlagam, tako kot sem že na začetku rekel, da danes ne sprejemamo vsebinskih sklepov v smislu zaključka tega pričanja oziroma tega pogovora. Bi pa predlagal tri naslednje sklepe, in sicer: </font><br>
<font size="4">»KNOVS v prihodnje opravi pogovore v zvezi z danes obravnavano tematiko z načelnico Generalštaba Slovenske vojske, pripadniki OVSMORS, ki so opravljali zaslišanja v poveljstvu sil na Vrhniki in direktorjem OVSMORS Dejanom Matijevičem.« </font><br>
<font size="4">Kdo je za? (4 člani.) Je kdo proti? (Nihče.)</font><br>
<font size="4">Ugotavljam, da je sklep sprejet. </font><br>
<font size="4">Drugi sklep: »Po opravljenih pogovorih s posamezniki iz prejšnjega sklepa bo KNOVS pripravila predlog poročila.«</font><br>
<font size="4">Kdo je za? (4 člani.) Je kdo proti? (Nihče.)</font><br>
<font size="4">Tretji sklep: »Podpredsednik KNOVS o današnji vsebini in o sprejetih sklepih obvesti javnost.« </font><br>
<font size="4">Kdo je za? (4 člani.) Je kdo proti? (1 član.) Vzdržani? (2 člana.)</font><br>
<font size="4">Hvala za udeležbo. </font><br>
<font size="4">Gospod brigadir želite še besedo pred zaključkom? Izvolite. </font><br>
<br>
<b><font size="4">MIHA ŠKERBINC:</font></b><font size="4"> Jaz sem neke stvari, spoštovane poslanke in poslanci, povedal tako kot je zmeraj v moji navadi, odkrito, direktno in brez izmikanj. In bi prosil, če tisti del mojih izjav, ki so vezane bile na zdravstveno stanje in kaj sem jaz rekel in kaj je Pankiher rekel in tako dalje ne bi omenjali v javnih izjavah. Vi lahko kritizirate mene kolikor hočete, ampak bi pa prosil, če se tega dela ne uporabi, ker bo spet izpadla žrtev načelnica in ne jaz. Toliko sem samo, predsednik, želel povedati. </font><br>
<br>
<b><font size="4">PODPREDSEDNIK ŽAN MAHNIČ:</font></b><font size="4"> No, iz vsega tega je jasno, da načelnica očitno je bila žrtev, žal, upam, da bomo v prihodnjih zaslišanjih ugotovili s strani koga, kdo je dejansko to sprožil, kot ste tudi sam rekel. Ker se pa tiče izjav Pankiherja so pa to izjave, ki so na njegovem javnem Twitter profilu in jih lahko vidi cela Slovenija. Tako da…</font><br>
<font size="4">Hvala za udeležbo. Hvala vsem za razpravo. </font><br>
<font size="4">Prekinjam sejo. </font><br>
<font size="4">O nadaljevanju boste obveščeni. </font><br>
<br>
<b><font size="4">(SEJA JE BILA PREKINJENA 13. JUNIJA 2019 OB 12.10.)</font></b>