<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br>
<b><font size="4">42. nujna seja</font></b><br>
<br>
<b><font size="4">(16. september 2020)</font></b></p></div><br>
<b><font size="4">Sejo je vodila Eva Irgl, predsednica odbora.</font></b><br>
<b><font size="4">Seja se je začela ob 14.03. </font></b><br>
<br>
<b><font size="4">1. TRAK: (DAG) </font></b><br>
<br>
<b><font size="4">	PREDSEDNICA EVA IRGL: </font></b><font size="4">Dober dan! Članice in člane odbora lepo pozdravljam! Pozdravljam tudi vse vabljene na današnjo sejo! Začenjam 42. nujno sejo Odbora za delo, družino, socialne zadeve in invalide. </font><br>
<font size="4">	Obveščam vas, da sta se za sejo opravičili dve članici, sicer pa na seji kot nadomestni člani in članice odbora s pooblastili sodelujejo: namesto Mojce Žnidarič je z nami Branislav Rajić, Gregor Perič je z nami iz kvote SMC – lepo pozdravljeni! -, Maša Kociper nadomešča Vojka Starovića in Boštjan Koražija nadomešča Primoža Siterja. Še enkrat vsi skupaj lepo pozdravljeni! </font><br>
<font size="4">	</font><br>
<font size="4">	Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje. Danes bomo torej obravnavali Predlog rebalansa proračuna Republike Slovenije za leto 2020. To točko dnevnega reda bomo obravnavali kot zainteresirano delovno telo. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG REBALANSA PRORAČUNA REPUBLIKE SLOVENIJE ZA LETO 2020.</font></b><br>
<b><font size="4">	</font></b><font size="4">Predlog rebalansa proračuna je objavljen na spletnih straneh Državnega zbora. </font><br>
<font size="4">	Na sejo smo vabili Ministrstvo za delo, družino, socialne zadeve in enake možnosti, z nami je gospa državna sekretarka Mateja Ribič, ki jo lepo pozdravljam, in Ministrstvo za finance, ki bo uvodoma tudi predstavilo rebalans proračuna, v nadaljevanju pa še za tisti del, ki je vezan na Odbor za delo, družino, socialne zadeve in invalide. </font><br>
<font size="4">	Naj še povem, da na mizo pravkar prejemate oziroma boste prejeli predlog za amandma odbora Poslanske skupine SAB, če se ne motim. </font><br>
<font size="4">	V skladu s poslovnikom bomo torej rebalans proračuna obravnavali kot zainteresirano delovno telo.</font><br>
<font size="4">	</font><br>
<b><font size="4">2. TRAK: (NB) – 14.05</font></b><br>
<br>
<font size="4">	(nadaljevanje) Obravnavali ga bomo z vidika svojih pristojnosti, zato prosim vse sodelujoče v tej razpravi v kolikor boste razpravljali, da se dejansko pri rebalansu, obravnavi rebalansa proračuna omejite na tisti del, ki je vezan na naš odbor, torej na Odbor za delo, družino, socialne zadeve in invalide. </font><br>
<font size="4">	Uvodno besedo bom pa sedaj najprej dala kot že rečeno, predstavnici Ministrstva za finance. Z nami je gospa Simona Poljanšek. Lepo vas pozdravljam in izvolite, beseda je vaša. </font><br>
<br>
<font size="4">	</font><b><font size="4">SIMONA POLJANŠEK: </font></b><font size="4">Hvala za besedo. Lepo pozdravljeni! </font><br>
<font size="4">	Sem Simona Poljanšek iz Ministrstva za finance. Kot je bilo najavljeno, bom podala uvodno informacijo glede predloga rebalansa za letošnje leto. Kot veste, je Vlada Republike Slovenije pripravila predlog rebalansa za letošnje leto v negotovih razmerah zaznamovanih z epidemijo  COVID-19, kar seveda pomeni nepripravljen in zahteven teren tako socialnega, ekonomskega kot tudi finančnega vidika. V primerjavi s sprejetim proračunom za letošnje leto, se ocenjuje, da se bodo prihodki proračuna zmanjšali za 1,6 milijarde na 9,2 milijardi. Na drugi strani pa se ocenjuje, da se bodo odhodni državnega proračuna povečali za 3 milijarde, torej na 13,4 milijarde. Ob tem je treba poudariti, da od tega predstavljajo covid izdatki kar 19 %. Glede na vse navedeno se torej načrtuje proračunski primanjkljaj v obsegu 4,2 milijarde oziroma 9,3 % bruto domačega proizvoda. Same okoliščine in izhodišča načrtovanja rebalansa proračuna za letošnje leto ter pristop upravljanja javnih financ bodo predstavljeni na seji matičnega odbora za finance, med tem ko so pa programske vsebine in posebnosti prikazane v finančnih načrtih posameznih resorjev. Toliko za enkrat. </font><br>
<font size="4">	Hvala.   </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam. </font><br>
<font size="4">	V kolikor bi v nadaljevanju, ko bom odprla razpravo poslank in poslancev, kdo želel še kakšna dodatna pojasnila, vam bom seveda dala besedo. </font><br>
<font size="4">	Sedaj pa dajem besedo državni sekretarki na Ministrstvu za delo, gospe Mateji Ribič. Izvolite. </font><br>
<br>
<b><font size="4">	MATEJA RIBIČ:</font></b><font size="4"> Lep pozdrav vsem skupaj! </font><br>
<font size="4">	Če povzamem iz našega ministrstva, se pravi, Ministrstva za delo, družino, socialne zadeve in enake možnosti, smo s predlogom rebalansa v letu 2020 prejeli dodatnih skoraj 600 milijonov evrov več kot je bil sprejet proračun. Od tega je dobrih 537 milijonov na integralnih sredstvih in pa 68 milijonov na evropskih sredstvih. Pri integralnih sredstvih gre zelo veliko in skoraj 320 milijonov za ukrepe covid. To je bilo vse to kar je bilo sprejeto že v vseh teh od PKP-1 do PKP-4, predstavljata glavnina in sicer interventni ukrepi za nadomestilo plače kot je začasno čakanje in pa odrejena karantena, ostalo pa predstavlja glavnina transferi posameznikom in gospodinjstvom kot so osebna asistenca, transferji, brezposelni, družinski prejemki, denarne socialne pomoči. Če mogoče samo navedem glavne postavke kjer smo sprejeli največ dodatnih sredstev, so transferji za socialno ogrožene, tukaj je bilo dobrih dodatnih 60 milijonov za transfere za brezposelne, skoraj 55 milijonov, potem zelo višji so izdatki in smo pač tudi uspeli z rebalansom zagotoviti za izvajanje Zakona o osebni asistenci, to je 44 milijonov in pol. povečala so se tudi oziroma ne povečala, ampak zagotovila sredstva za dejanske odhodke na starševskih nadomestilih in otroških dodatkih na prvi skoraj za 40 milijonov in otroški dodatki za 30. Potem smo dobili še povečanje </font><br>
<br>
<b><font size="4">3. TRAK (VI) 14.10</font></b><br>
<br>
<font size="4">	(nadaljevanje) na transferih za socialno vključevanje invalidov, potem za vojne invalide, veterane, žrtve vojnega nasilja, za družinske prejemke, za javno socialno varstvene programe, za dokup zavarovalne dobe in potem je notri še medgeneracijski bivalni objekt Loški potok, tudi predvideno pol milijona in pa nekaj tudi na plačah. In če gremo še na hitro čez, tam kjer pa so se prilagodile proračunske postavke na dejansko stanje, kjer so se zmanjšala sredstva, so pa to štipendije, tako državna, Zoisova in tudi nagrada za trajnostni razvoj. S tem, da nobenemu ne vzemamo štipendije, ampak manjši strošek je. Potem so spodbude za zaposlitev brezposelnih oseb. Tukaj je šlo 4 milijone. Na študentski prehrani je šlo dol skoraj 3 milijone. Pač razlog za to je predvsem v času Covida, študentov ni bilo v Mariboru, v Ljubljani, restavracije so bile zaprte, študentski domovi so bili zaprti. Nekaj je šlo dol tudi na vzdrževanju in opremi posebnih socialno varstvenih zavodov. Tu gre bolj za kakšne investicije manjše. Potem za poslovne prostore in opremo zavodov za usposabljanje, na jamstvenem in preživninskem skladu, za nadomestila preživnin je tudi en milijon manj. Na repatriaciji tudi kar velik obseg, če gledamo v procentih tistih sredstev manj, za dobrih 750 tisoč evrov, ker tudi zaradi Covida te repatriacije niso bile izvedene. Potem je še za določeno za računalniško opremo na CSD, ki se bo potem prestavil nakup v naslednja leta, spet za poslovne prostore, pa opremo VDC, ker se določene investicije tudi niso izvajale zaradi Covida in pa na proračunski postavki družinski pomočnik za poračun občinam smo ugotovili, da bo dovolj, če bomo imeli dobrih 500 tisoč evrov manj. Tako da to so te glavne zadeve. </font><br>
<font size="4">	Mi na našem ministrstvu smo z rebalansom proračuna zadovoljni. Pregledali smo pač vse dejansko stanje kakšno je. Z rebalansom popravili tudi mogoče malo drugačno planiranje kot je bilo v preteklih letih in prilagodili dejanskemu stanju. Ker moramo se zavedati, da Ministrstvo za delo, družino, socialne zadeve in enake možnosti je nekako, ko je prevzelo ta resor, smo imeli približno 300 milijonov evrov minusa. Tako da smo sedaj to popravili in pa tudi prilagodili dejanskim izdatkom. Hvala. </font><br>
<br>
<b><font size="4">	PREDSEDNICA EVA IRGL:</font></b><font size="4"> Najlepša hvala tudi vam za ta dodatna pojasnila, ki so vezana na Ministrstvo za delo v zvezi z rebalansom proračuna za leto 2020. </font><br>
<font size="4">In sedaj odpiram razpravo poslank in poslancev in sprašujem, če želi kdo razpravljati? Gospod Koražija, izvolite. </font><br>
<br>
<b><font size="4">BOŠTJAN KORAŽIJA (PS Levica):</font></b><font size="4"> Spoštovana predsednica najlepša hvala za besedo. Jaz se bom kar navezal na razlago tega rebalansa, ko je pač gospa prej razlagala. In sicer dejansko zakaj je bil ta 10 milijonski rez na področju štipendij, ker v bistvu to obdobje v Corona virusu je bilo tudi problematično s tega stališča, ker ogromno študentov ni imelo možnosti, da bi opravljalo študentsko delo in si tako nekako zagotovilo, recimo, to delno socialno varnost. Ker mislim da če kje, pa ne štipendijah ne bi smeli varčevati oziroma pač rezati proračun oziroma rebalans proračuna. </font><br>
<font size="4">Druga postavka me tudi zanima, in sicer zakaj je 25 milijonski rez na področju podpornih dejavnosti, na področju sistema socialne varnosti. Gre dejansko za znižanje za več kot 25 milijonov, in sicer to so v bistvu področja, ki pač tudi so v pomoč družinam. Vemo, da sedaj tudi v tem času Corona virusa je bilo tudi ogromno tega, žal, nasilja v družinah. Slišali smo marsikatere zelo žalostne zgodbe in tragične zgodbe. In mislim, da so to področja na katerih se res ne bi smelo varčevati oziroma izvajati reze v proračun oziroma rebalans. </font><br>
<font size="4">Potem me tudi zanima druga zadeva, in sicer glede za dolgotrajno oskrbo. Poglejte, z rebalansom proračuna se dnevno sredstva za razvojni program dolgotrajne oskrbe za letošnje leto znižujejo za 51 milijonov evrov na pičlih 33 milijonov evrov. </font><br>
<br>
<b><font size="4">4. TRAK: (TB) – 14.15</font></b><br>
<br>
<font size="4">	(nadaljevanje) Pa me spet zanima, zakaj? Glede na to, da vemo, da se dogaja ta Zakon o dolgotrajni oskrbi in tudi zadeve, po domovih za ostarele, so tudi zelo dramatične, spet žal, in upam, da se bojo čim prej uredile in da se bojo stvari izboljšale in šle na, bom rekel, na tisto pozitivno stran, ker potem pa tudi, že tako ta mizerna sredstva, ki so namenjena dolgotrajni oskrbi, se pa tudi kršijo še za dodatnih 4,2 milijona evrov, na tej drugi postavki.</font><br>
<font size="4">	Tako da, prosim, če mi lahko odgovorite zdaj na ta vprašanja, če še bom imel karkoli, bom pa še tudi vprašal, bi pa še rad opozoril, da mislim, da je prav, ko se gre za naše, bom rekel, za našo prihodnost, se pravi, za naše otroke, za naše družine, da se pač tu ne izvajajo rezi v rebalansu oziroma v proračune, ampak bi se v bistvu gledalo v tej smeri, da se pač dodajo, če se le lahko. Vemo, da pač ta čas korona krize je za vse zelo obremenjujoč in je tudi se težko soočit z nekimi določenimi zadevami, ampak mi, kot družba, mislim, da je prav, da opozarjamo in tudi, da vi opozorite z dejstvi, na ministrstvo, da tam, kjer je treba prvo pomagat, je treba prvo pomagat in pristopit k stvari oziroma k pomoči.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Naj samo povem, glede na to, da ste omenili štipendije, kako je z njimi, naj rečem samo da, se dejansko za štipendije v tem rebalansu proračuna namenja nekaj milijonov manj in sicer 82 milijonov evrov, vendar pa je potrebno vedeti, da je to vseeno več, kot je bilo v času prejšnje Vlade realizirano za to postavko v proračunu za leto 2018. To pa moramo vedeti.</font><br>
<font size="4">	Sedaj pa sprašujem, če želi še kdo razpravljati? Če ne, potem…</font><br>
<font size="4">	Izvolite, gospod Aljaž Kovačič.</font><br>
<br>
<font size="4">	</font><b><font size="4">ALJAŽ KOVAČIČ (PS LMŠ):</font></b><font size="4"> Hvala za besedo, predsednica. Predstavniki ministrstva, spoštovani kolegice in kolegi.</font><br>
<font size="4">	Ja, zdaj, rebalans je takšen, kakršnega ste ga pripravili. / nerazumljivo/ teh številk, tudi ko mi gledamo te postavke, ti dejansko vse ni jasno, kaj te zajemajo, zato me, pa bom pač dal neka konkretna vprašanja in prosim, da na njih odgovorite.</font><br>
<font size="4">	Zdaj, vaša Vlada je do sedaj namenila dosti manj, se pravi, kar se tiče tega PKP-ja, mislim, da ste do sedaj 1,5 milijarde evrov, čeprav v rebalansu proračuna predvidevate 2,6 milijarde evrov in me dejansko najprej zanima, kam bo še šla ta milijarda evrov, ki ga nekako načrtujete. Zdaj, pri rebalansu proračuna dejansko, bo vaše ministrstvo dobilo več denarja, kar pa nas v Listi Marjana Šarca nekako moti oziroma želimo opozoriti, pa je to, da po pregledu rebalansa kaže, da boste znižali sredstva pri subvencijah za zaposlitve, aktivno politiko zaposlovanja, ter javna dela za spodbujanje zaposlovanja težje zaposljivih oseb. Se pravi, te postavke oziroma ti programi, bodo po rebalansu proračuna dobili manj denarja.</font><br>
<font size="4">	Zdaj, kar nas pri tem moti, je to, da je v primerjavi z avgustom 2019, brezposelnost trenutno večja za več kot 16 tisoč oseb ali za 23,2 % ljudi in me dejansko prvo zanima, čeprav se brezposelnost veča, zakaj boste tem pomembnim programom, ki bi spodbujali zaposlitve, zakaj dejansko jim jemljete denar in ali smo s tem denarjem, ki smo ga namenili za PKP, dejansko potem kratkoročno reševali, da so se tiste zaposlitve, ostale mesec ali dva več, dolgoročno pa dejansko ljudje postajajo brezposelni. Se pravi, prva zadeva me zanima glede tega.</font><br>
<font size="4">	Potem, kolega pred mano je tudi že omenil dolgotrajno oskrbo. Zdaj, ministra za, se pravi, minister za delo in minister za zdravje, sta predstavila neki zakon, te nujno, se pravi, nujni zakon, ki bi moral biti za dolgotrajno oskrbo. Zdaj, čeprav sta optimistično ta zakon predstavila, se je kasneje izkazalo, da čeprav sta bila skupaj na novinarski konferenci, da očitno ne podpirata istega zakona in glede na to, da tudi ta Vlada kaže pomembnost dolgotrajni oskrbi.</font><br>
<br>
<b><font size="4">5. TRAK: (AB) – 14.20</font></b><br>
<br>
<b><font size="4">	</font></b><font size="4">(nadaljevanje) Me zanima zakaj manjšate sredstva za 4,2 milijona evrov, se pravi zakaj boste, čeprav govorite, da je ta zakon nujen, kako je pomemben, v rebalansu proračuna nižate sredstva za nekaj več kot 4 milijone evrov. </font><br>
<font size="4">	Potem tretja zadeva, ki me zanima je glede Urada za demografijo. Uradu za demografijo za pičle tri mesece namenjate pol milijona evrov. Se pravi zanima me, ali to gre dejansko za neko politično igrico oziroma kupčkanje glede neke podpore v javnosti ali v čem je smisel, da v rebalansu namenjate se pravi pol milijona evrov za Urad za demografijo, ki še niti ni ustanovljen in le se pravi za te tri mesece kaj dejansko bo s tega denarja financirano, se pravi pol milijona evrov v treh mesecih, če vemo, da urad še niti ni vzpostavljen. </font><br>
<font size="4">	Zdaj kot sem že omenil, motijo me predvsem tudi neke nejasne obrazložitve rebalansov, nekaterih postavk. Zanima me tudi zakaj se nižajo sredstva zavodom za usposabljanje za več kot 1,4 milijone evrov. Tu kar gre za varstvo, se pravi teh storitev za otroke in mladostnike do 26 leta z motnjami v duševnem razvoju. Ker vemo, da so še posebej občutljivi. Se pravi zakaj se tudi tu jemlje skorajda 1,5 milijona evrov.</font><br>
<font size="4">	Zdaj v preteklosti smo na tem odboru imeli kar nekaj sej glede izkoriščanja delavcem. Zdaj čeprav vaše ministrstvo bo dobilo več denarja, me zanima zakaj znižujete sredstva Inšpektoratu za delo, če vemo, da je v preteklosti bilo, kot sem že omenil več nujnih sej, ki so nekako govorile, da je inšpektorjev premalo, da je premalo tega inšpektorskega nadzora pri samem delu in me zdaj zanima ali bomo lahko uresničili tiste napovedi oziroma sklepe, ki smo tudi sprejeli v sejah na odboru, da se mora se pravi inšpektorat zaposliti dodatne inšpektorje in na sploh dodatno delovno silo na inšpektoratu. Ali se bo to uresničilo, ali bomo dejansko celo glede na to, da se manjša se pravi proračun Inšpektorata za delo, tudi izgubili še kakšnega inšpektorja in kako si lahko, kaj si naj potem predstavljajo sami delavci, ki jih, ki so velikokrat tudi doživljajo razne mobinge in zlorabe na delovnem mestu.</font><br>
<font size="4">	Zdaj državna sekretarka je tudi povedala, da je bilo manj izplačil pri štipendijah in pri študentskem delu in prav to je to, kar sem trdil, ko smo sprejemali PKP-je koliko se bo dejansko »prišparalo« pri študentih, koliko teh zadev ne bo izplačanih, obenem pa ste najbolj ranljivi skupini, državljanom, se pravi mladim namenili nek pavšalni znesek 150 evrov, ob tem, da vemo, da so bili prikrajšani, da dejansko študentskega dela ni bilo in vemo, da si kar veliko število študentov preko študentskega dela prisluži denar, da lahko študirajo in prav to dejansko dokazuje, da je Vlada Janeza Janše in se pravi vaše ministrstvo na študentih veliko več »prišparalo« kot to, da ste jim namenili teh 150 evrov, kar pa mogoče pove tudi to, da so mladi pač krivi, da ne grejo volit, starejši pa dejansko so bolj zvesti oziroma bolj to državljansko dolžnost delajo in mogoče ste jim tudi zaradi tega namenili več kot tistim, ki bi si tudi to zaslužili. </font><br>
<font size="4">	Hvala zaenkrat in upam, da bom dobil odgovore.</font><br>
<br>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">	Sedaj samo sprašujem gospo državno sekretarko, ali poslušamo še razpravo naslednje poslanke pa potem odgovorite ali želite sedaj. Lahko tudi sedaj seveda.</font><br>
<font size="4">	Izvolite, beseda je vaša.</font><br>
<br>
<font size="4">	</font><b><font size="4">MATEJA RIBIČ: </font></b><font size="4">Hvala za besedo.</font><br>
<font size="4">	Glede štipendije je v bistvu tako, kakor sem povedala že na začetku, da tudi nobenemu nismo štipendije vzeli. Vsak upravičenec, ki izpolnjuje pogoje za državno štipendijo, to štipendijo tudi dobi. Zoisove štipendije se pa podeljujejo na podlagi javnega razpisa in pač tisti, ki izpolnjujejo pogoje, jo tudi dobijo. Eden od razlogov zakaj se nižajo, te izdatki so v tem tudi, da je bilo v letu 2009 je bilo bistveno več prilivov v proračunski sklad od načrtovanih. Poleg tega je pa bila tudi poraba sredstev za štipendije nižja. </font><br>
<br>
<b><font size="4">5. TRAK: (DAG) – 14.25</font></b><br>
<br>
<b><font size="4">	</font></b><font size="4">(nadaljevanje) Poleg tega je pa bila tudi poraba sredstev za štipendije nižja od načrtovane in zaradi tega se je več sredstev preneslo tudi v leto 2020. In ker želimo čim več sredstev porabiti iz tega proračunskega sklada, je potem potrebnih manj sredstev za štipendije iz integralnega proračuna. </font><br>
<font size="4">	Omenjen je bil tudi ta rez na socialni varnosti. Jaz bi samo želela pojasniti, da tu ne gre za izvajanje socialnovarstvenih programov in ne gre za reze na izvajanju teh programov, ampak so v to socialno varnost zajete bolj te podporne dejavnosti na področju dela, družine, kakšna računalniška oprema, stroški vodenja upravnih postopkov in te zadeve, vzdrževanje, ne gre za zmanjševanje denarja za socialnovarstvene programe.</font><br>
<font size="4">	Ukrepi PKP. Zdaj se pripravlja tudi že PKP-5. Denarja se bo potrebovalo še bistveno več, zdaj se tudi vse karantene plačujejo iz državnega proračuna. Predlog je tudi, da bi se ta krog še razširil, predlog je, da se čakanje na delo podaljša, samo za določene panoge ali pa za vse, to bo še odločeno. V glavnem, ti ukrepi bodo trajali do konca leta in v rebalansu so tudi predvidena sredstva do konca leta. </font><br>
<font size="4">	Res je, da je manj denarja na subvencijah za zaposlitev in aktivno politiko zaposlovanja, ampak ni razlog v tem, da ne bi želeli izvajati oziroma zavedamo se, da je brezposelnost narasla, da je treba te osebe usposabljati, izobraževati, ampak v času covida se dosti teh programov aktivne politike zaposlovanja ni izvajalo zaradi razglašene epidemije in zaradi tega se sredstva na tej proračunski postavki manjšajo, ker takrat, ko so bila načrtovana, so bila načrtovana, da se bo vseh 12 mesecev delalo na polno. </font><br>
<font size="4">	Dolgotrajna oskrba, to so postavke Ministrstva za zdravje, tudi Urad za demografijo ni naša postavka. Zavod za usposabljanje, gre predvsem za zmanjšanje zaradi vlaganja v poslovne prostore in opremo, ne gre za zmanjševanje programov, ki jih dobivajo osebe, ki so tam nastanjene. </font><br>
<font size="4">	Pri inšpektoratu smo sledili mnenju inšpektorata, kakršnega so nam pripravili. Zaposlitve, ki so bile predvidene – kakor vem, so tudi ravno zdaj v teku določeni postopki, tako zaposluje se -, kakor sem rekla, tu smo sledili predlogu Inšpektorata Republike Slovenije za delo. </font><br>
<font size="4">	Hvala.</font><br>
<br>
<b><font size="4">	PREDSEDNICA EVA IRGL: </font></b><font size="4">Želite repliko ali dopolnitev vprašanja? Izvolite, gospod Kovačič.</font><br>
<br>
<font size="4">	</font><b><font size="4">ALJAŽ KOVAČIČ (PS LMŠ): </font></b><font size="4">Hvala za besedo.</font><br>
<font size="4">	Hvala za vaše odgovore. Zanimata me še dve podvprašanji oziroma ali sem pravilno razumel. Rekli ste, da je inšpektorat sam dal pobudo, da si znižajo proračunska sredstva, če sem pravilno razumel, pa če lahko še enkrat to potrdite. </font><br>
<font size="4">	In glede Zoisovih štipendij me zanima, ker smo tudi na seji v Listi Marjana Šarca opozarjali, da s tem ko niste upoštevali zadnjega študijskega oziroma šolskega leta, se pravi, izjemnih dosežkov, ali mislite, da je izplačilo štipendij padlo tudi zaradi tega, ker se ni upoštevalo izjemnih dosežkov za zadnje leto, ali lahko zatrdite, da niti en študent oziroma dijak ni izgubil štipendije zaradi tega. </font><br>
<font size="4">	</font><br>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br>
<font size="4">	Nadaljujemo razpravo. Zdaj je k razpravi prijavljena gospa Maša Kociper, potem bo pa državna sekretarka lahko odgovorila na dodatno zastavljena vprašanja, mogoče tudi Ministrstvo za finance, če bo potrebno. Gospa Kociper, vi boste verjetno razpravljali tudi o amandmaju, ki ste ga vložili. Izvolite. </font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Hvala lepa, predsednica. </font><br>
<font size="4">	Najprej nekaj bolj na splošno in vsekakor potem tudi o amandmaju, ki ga je pripravila Stranka Alenke Bratušek. </font><br>
<font size="4">	Začela bi s tem, da ne glede na to, da imamo pred sabo rebalans, je tako vsak rebalans kot tudi vsak proračun vendar nek pokazatelj smeri, v katero gre obstoječa vladna politika. In tako je tudi danes. In glede na to, da smo v enem najpomembnejših odboru na splošno, sploh pa v teh časih, ko nas je vse skupaj prizadela korona, </font><br>
<font size="4">	</font><br>
<b><font size="4">7. TRAK: (SB) – 14.30</font></b><br>
<br>
<font size="4">	(nadaljevanje) je prav, da se pogovarjamo o obstoječih in odprtih vprašanjih in trendih, ki jih ta rebalans nakazuje. Jaz bi najprej ponovila za ljudi, ki nas morda gledajo, da bo ta rebalans na nek način zelo poseben glede na kratko obdobje za katerega sprejemamo se zato celotno leto predvideva znaten, znaten porast odhodkov, ti bodo dosegli 13,4 milijarde evrov, kar pomeni, da so v primerjavi s sprejetim proračunom višji za tri milijarde oziroma kar 30 %. Od 13,4 milijarde evrov na ukrepe zaradi blažitve posledic epidemije odpade nekaj manj kot 3,1 milijarde evrov za tiste številne državljane, ki mislijo, da je tako povečanje posledica zgolj ukrepov COVID od 13,4 po mojih podatkih na te ukrepe odpade nekaj manj kot 3,1 milijarde evrov. Znatno manjši, verjetno res pričakovano bodo prihodki, nižji bodo za 1,6 milijarde evrov oziroma 14,7 %, kar odraža nižjo potrošnjo, nižjo zaposlenost in slabše poslovanje podjetij. Ampak, kar se nam zdi s političnega vidika pomembno povedati je, da je v tem rebalansu razvidna tudi rekordna zadolžitev.  Javni dolg se bo zaradi zadolževanja te Vlade višal z zdajšnjih 66 % na rekordnih 82,4 %. To povem zato, ker se v stranki SAB dobro zavedamo, da je v kriznih časih potrebno pomagati stranki in ljudem, želimo pa opozoriti na to kako je bila prav s strani vladajoče stranke v preteklosti vsaka zadolžitev percipirano kot strašen greh. So mi tukaj pripravili naši strokovci dva citata. Recimo gospod Zvone Černač SDS je rekel: »Še nikoli v zgodovini se država ni toliko zadolžila kot v letih 2014 do 2015. Za 12,3 milijardi evrov. Samo v letu 2014 se bo Slovenija zadolžila za nekaj manj kot 10 milijard. Pahor je bil vajenec za zadolževanja v primerjavi z Alenko Bratušek«, pravi Zvone Černač. Jože Tanko pa tako: »Ta Vlada se zadolžuje trikrat hitreje kot se je zadolževala najslabša Pahorjeva vlada.« Jaz lahko samo povem, da ta tako Pahor kot Alenka Bratušek ne vajenca, ampak popolna začetnika proti vladi Janeza Janše, ki bo rekordno, rekordno zadolžil Slovenijo za zneske, kot sem jih povedala prej, na rekordnih 82,4 % BDP. To povem zato, ker številni ljudje pišejo verjetno tudi ostalim poslancem tudi nam v stranki SAB, že, že, lepo, da država pomaga takrat, ko je treba, ampak ali vsi skupaj sploh veste kdaj in kako bomo to vrnili? In to tudi vezano na socialno politiko je za nas v stranki SAB zelo pomembno vprašanje. Če bodo ti odhodki in taka zadolžitev pripeljala do tega, da bomo imeli v kratkem kmalu po krizi spet stabilno gospodarsko rast, tako kot smo imeli takoj potem, ko je morala tudi neprijetne ukrepe takrat uveljaviti recimo naša predsednica Alenka Bratušek, če lahko pričakujemo, da bodo tudi ti ukrepi se odražali v nekem vzponu gospodarstva, če tako rečem, oziroma v višji gospodarski rasti, potem je to pravi korak, če pa ne, je pa to zelo zaskrbljujoči in upam, da tako pri pripravi tega rebalansa kot tudi pri pripravi proračuna celotna Vlada razmišlja o izhodni strategiji, se pravi kako bomo spet normalizirali stanje v tej naši državi. Drugače je za nas v stranki SAB bolj kot ta rebalans in te postavke, kjer gledamo nekaj se jemlje, nekaj malega se daje, težko je to ocenjevati glede na to, da so potem razlage, da se nekatera sredstva niso dala porabiti in tako naprej. Za reševanje perečih vprašanj na tem področju, o katerem se pogovarjamo na tem odboru, so za nas veliko bolj pomembni zakoni, ki čakajo, recimo Zakon o dolgotrajni oskrbi, pa to kar boste naredili z demografskih skladom in tako naprej. Tako, da tukaj vas bomo kot opozicija čakali in kritizirali, če ne boste odgovorili na odprta vprašanja in pa seveda bolj kot ta rebalans nas bo zanimalo kako bo zgledal proračun za naslednji dve leti. </font><br>
<br>
<b><font size="4">8. TRAK: (VP) 14.35</font></b><br>
<br>
<font size="4">	(nadaljevanje) Zdaj kar se tiče odprtih vprašanj bi se jaz dotaknila področja, kjer nas čaka novi zakon, dolgotrajna oskrba. Vlada Marjana Šarca, s katero smo sodelovali tudi mi, je imela zakon pravzaprav že pripravljen. Jaz sem tisti zakon precej boljše poznala kot tega, ki še ni prišel v parlament in je v javni obravnavi. Jaz samo upam, da niste popolnoma odstopili od trendov in usmeritev, ki so bile nakazane skozi dolgoletne javne razprave, bele knjige in kar vse smo pač imeli na tem področju in da se zdaj tozadevno ne menja kurz. Številni ljudje, ki nam pišejo, veste, da nam veliko pišejo zlasti upokojenci, poudarjajo, da je za njih to eno najbolj ključnih vprašanj, predvsem pa je za njih veliko bolj pomembno kot to, kar včasih poudarjamo v tem parlamentu, koliko bo novih domov za ostarele in tako naprej, to, kako se bo njim lahko pomagalo na domu. Veliko ljudi, veliko starejših ljudi ne želi zapustiti dom, preden je to potrebno. In zato z velikim zanimanjem pričakujejo konkretne rešitve, ki jih bo država oziroma ta konkretna Vlada ponudila na tem področju. Stanje namreč ni zadovoljivo, to vsi vemo. Problematike kot so enaka ali primerljiva obravnava upravičencev pri zagotavljanju cenovno dosegljivih storitev socialnega varstva, problematika prostorske stiske v domovih za starejše, dolgotrajna oskrba na domu, kot sem omenila, in tudi razne problematike, vezane na specifiko epidemije covid, so res eno največjih vprašanj, ki nas čakajo na tem področja. </font><br>
<font size="4">V tej zvezi, in zato sem se tudi dotaknila tega področja, je tukaj tudi amandma, ki ga ponujamo poslancem odbora. In sicer je to amandma, ki je pred vami. Sredstva v višini 140 tisoč evrov zagotavljamo na podprogramu 204.01, programi socialnega varstva, Starejši za starejše, vključevanje starejših v aktivnost pomoči starejših, ki živijo v lastnih gospodinjstvih. Izvajalci programov so društva upokojencev in druge nevladne organizacije, ki pristopijo k izvajanju teh programov in program je namenjen vsem starejšim od 69 let, ki živijo doma in imajo potrebe, da se jim pomaga. Tako, da v okviru tega programa se te potrebe ne samo zadovoljijo, ampak se tudi ugotavljajo, kdo jih potrebuje, kaj potrebuje in potem v sodelovanju z vladnimi in nevladnimi organizacijami lahko tem ljudem na ustrezen način se pomaga v njihovem domačem okolju. Poleg tega ta program predvideva tudi različne oblike razvoja vseh oblik pomoči in storitev za čim daljše samostojno življenje starejših v domačem okolju. Tako, da mi vemo, da v kratkem obdobju, ki ga pokriva ta rebalans, ne moremo zagotoviti sredstev za domove za starejše ali ne vem kakšne velike in revolucionarne rešitve, je pa to en tak konkreten amandma, ki lahko pa na konkretnih programih prav za te ljudi, ki sem jih prej omenjala, ki živijo doma, veliko naredi. In upam, da boste poslanci ta amandma podprli.</font><br>
<font size="4">Hvala lepa.</font><br>
<br>
<b><font size="4">PREDSEDNICA EVA IRGL: </font></b><font size="4">Najlepša hvala tudi vam. </font><br>
<font size="4">Nimam več prijavljenih k razpravi, zato pa dajem še besedo na koncu državni sekretarki na ministrstvu za delo, da odgovori na nekatera vprašanja, ki so bila tudi sedaj v tej zadnji razpravi izpostavljena. </font><br>
<font size="4">Izvolite, gospa sekretarka. </font><br>
<br>
<b><font size="4">MATEJA RIBIČ: </font></b><font size="4">Hvala lepa. </font><br>
<font size="4">Najbolj pomembno se mi zdi ravno to glede štipendij in glede Zoisovih štipendistov. To, kar je bilo sprejeto s PKP zakoni, ne vpliva na letošnja sredstva za štipendije. Glede tistega, kar je bilo pa sprejeto z enim od PKP-jev, pa je bila odločitev takšna dana zaradi tega, ker ni bilo izpeljanih več kot 40 tekmovanj in tako študentje in dijaki niso imeli enakih možnosti, da bi sodelovali na teh tekmovanjih ter pridobili priznanja in tako izpolnjevali pogoj za pridobitev štipendije. Zato smo potem nekako v soglasju z MIZŠ sprejeli tudi pač odločitev, da izberemo nekako tisto pot, da bomo v enak položaj postavili čim več študentov in dijakov. Tako, da zato je bila tudi takšna odločitev. Za novo prijavljene za te štipendije samo pa fond povečali za </font><br>
<br>
<b><font size="4">9. TRAK: (AB) – 14.40</font></b><br>
<br>
<b><font size="4">	</font></b><font size="4">(nadaljevanje) eno šestino, kar predstavlja 500 tisoč evrov, tako da namenjamo potem za naprej bistveno več denarja za štipendije. </font><br>
<font size="4">	Za Inšpektorat za delo, ja, v bistvu gre se tukaj za 68 tisoč evrov manj. Tukaj so pač ta sredstva kot so materialni stroški, potem je bilo manj izobraževanja, je bilo izvedenih tudi za inšpektorje. Tudi na plačah so manjši stroški zaradi tega, ker niso bile pač izvedene že prej vse zaposlitve, kot je bilo dogovorjeno, da bodo bile, tako da je potem to znižanje, smo sledili njihovemu predlogu in smo znižali ta sredstva za 68 tisoč evrov. </font><br>
<font size="4">	Tako, da to je to. Mislim, da drugega ni bilo nič takega.</font><br>
<br>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala za dodatna pojasnila.</font><br>
<font size="4">	Sedaj pa se je k besedi dodatno prijavil še gospod Koražija, potem pa dejansko ne vidim več prijavljenih, tako da bomo razpravo zaključili. Potem bom, samo da povem, odprla še v kolikor bi želeli, čeprav predlagateljica amandmaja kot predlog amandmaja odbora je že obrazložila amandma, ampak v kolikor bi želel še kdo kaj pojasniti, bom odprla tukaj razpravo, sicer bomo pa glasovali najprej o amandmaju. </font><br>
<font size="4">	Izvolite gospod Koražija.</font><br>
<br>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Ja, spoštovana, hvala za besedo. </font><br>
<font size="4">	Jaz bi se pa še potem navezal na gospo predstavnico z ministrstva. Se pravi, da pač ni bilo razdeljenih manj štipendij, kot je bilo načrtovano, glede na to, da je bilo znižanje v tisti postavki. Se pravi, da vsi, ki so bili upravičeni, so dobili štipendije. Hvala. </font><br>
<font size="4">	Pa druga zadeva še me zanima, glejte, tu, ko sem že prej spraševal glede socialne varnosti, se pravi urejanje sistema in podporne dejavnosti na področju socialne varnosti, ko ste pač dejali, da je bilo 25 milijonov evrov zmanjšanja na podlagi varčevanja pri materialnih stroških in tudi izobraževanju, če sem prav razumel, v tej smeri. Se pravi, da ni noben izmed programov utrpel škode oziroma, da bi se mu zmanjšala vsota. </font><br>
<font size="4">	/oglašanje iz klopi/</font><br>
<font size="4">	Pa bom se še zdaj lahko izkoristim tudi glede amandmaja SAB-a, seveda v Levici bomo ta amandma podprli in tudi želeli bi si v Levici, da bi v takih, da bi bili taki amandmaji oziroma tudi predlogi v rebalansu, da bi prišli direktno z ministrstva, da bi pač bila zadeva res socialno usmerjena oziroma tudi pro tistim, ki so najšibkejši v naši družbi. Glede dolgotrajne oskrbe pa to, kar tako ali tako je škoda izgubljati besed, ker res tiste predstave, ki sta jih imela gospod minister za delo pa minister za zdravje pred kamero niso bile glih najbolj najboljša popotnica za ta dolgotrajen, za Zakon o dolgotrajni oskrbi. Upam, pa tudi, da v času, v katerem živimo, pa ki nas prizadeva, da boste pač poskrbeli glih za domove za ostarele pa se pravi za na splošno za starejše, ker kot rečeno, res zdaj se rešujejo res življenja in bo potrebno stopiti skupaj pa konkretno pogledati kje so še rezerve oziroma tudi kje se še lahko kje kaj doda, oziroma tudi prida in če se imamo za socialno državo, potem tudi bodimo solidarni in socialni in to mislim, da je tudi bistvo vašega ministrstva.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala tudi vam.</font><br>
<font size="4">	Saj se strinjam z vami in to mislim, da ta Vlada zelo aktivno tudi udejanja. </font><br>
<font size="4">	Sedaj pa je želela besedo še gospa državna sekretarka, potem bomo pa zaključili.</font><br>
<font size="4">	Izvolite.</font><br>
<br>
<font size="4">	</font><b><font size="4">MATEJA RIBIČ:</font></b><font size="4"> Ja, hvala za besedo.</font><br>
<font size="4">	Samo odgovorila bi na to zadnje glede izvajanja socialno varstvenih programov. Ja, prav ste razumeli, nič se ni manjšalo denarja na izvajanju socialno varstvenih programov. Celo namenila sta se 2 milijona evrov več tega denarja iz evropskih sredstev in sicer je bil javni razpis za pomoč najbolj ranljivim osebam, ki je zdaj v teku.</font><br>
<br>
<font size="4">	</font><b><font size="4">PREDSEDNICA EVA IRGL:</font></b><font size="4"> Najlepša hvala za to dodatno pojasnilo. </font><br>
<font size="4">	Zaključujem torej razpravo in dajem formalno v razpravo še predlog za amandma odbora, čeprav je razprava že potekala. Ker ne vidim želje po razpravi, dajem takšen amandma za predlog za amandma odbora na glasovanje.</font><br>
<font size="4">	Glasujemo. Glasovanje poteka. To pa ne dela. </font><br>
<br>
<b><font size="4">10. TRAK: (DAG) – 14.45</font></b><br>
<br>
<b><font size="4">	</font></b><font size="4">(nadaljevanje)  Se opravičujem, bom prekinila, ker meni ne dela kartica. Bomo ponovili. Dajte tudi ostali pogledati, ali delujejo. / medsebojni pogovor/ </font><br>
<font size="4">	Ponavljamo glasovanje. Glasujemo.</font><br>
<font size="4">	Kdo je za? </font><br>
<font size="4">	Jaz se opravičujem, ampak meni kartica ne dela. </font><br>
<font size="4">	Glasujemo.</font><br>
<font size="4">	Kdo je za? (6 članov.) Kdo je proti? (8 članov.)</font><br>
<font size="4">	Ugotavljam, da amandma ni sprejet.</font><br>
<font size="4">	Ugotavljam, da se je Odbor za delo, družino, socialne zadeve in invalide seznanil z rebalansom proračuna. S tem zaključujem obravnavo predloga rebalansa proračuna. Odbor bo pripravil mnenje, ki ga bo posredoval Odboru za finance kot matičnemu delovnemu telesu.</font><br>
<font size="4">	Zaključujem to točko dnevnega reda in 42. nujno sejo odbora. Vsem, ki ste razpravljali, se zahvaljujem, seveda tudi Ministrstvu za finance ter Ministrstvu za delo za vsa dodatna pojasnila in obrazložitve. Hvala in srečno! Nasvidenje!</font><br>
<br>
<b><font size="4">Seja se je končala 16. septembra 2020 ob 14.47. </font></b>