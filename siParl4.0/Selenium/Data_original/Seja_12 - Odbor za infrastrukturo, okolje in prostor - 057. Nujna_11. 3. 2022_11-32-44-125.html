<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br>
<b><font size="4">57. nujna seja</font></b><br>
<br>
<b><font size="4">(11. marec 2022)</font></b><br>
<br>
</p></div><br>
<b><font size="4">Sejo je vodil Bojan Podkrajšek, predsednik odbora. </font></b><br>
<b><font size="4">Seja se je začela ob 8.32.</font></b><br>
<br>
<b><font size="4">1. TRAK: (NB)</font></b><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Spoštovane kolegice, cenjeni kolegi, državni sekretar!</font><br>
<font size="4">	Pričenjam 57. nujno sejo Odbora za infrastrukturo, okolje in prostor ter vse prisotne prav lepo pozdravljam. </font><br>
<font size="4">	Obveščam vas, da za današnjo sejo so se opravičile naslednje članice in člani. Iz Poslanske skupine Levica, naš poslanski kolega Boštjan Koražija. Prav tako iz Poslanske skupine Levica poslanska kolegica Nataša Sukič, iz Poslanske skupine LMŠ poslanski kolega Robert Pavšič. S pooblastili pa iz poslanske skupine Konkretno danes zastopa njihove kvote naša poslanska kolegica Monika Gregorčič. </font><br>
<font size="4">	Prehajamo na določitev dnevnega reda seje odbora. S sklicem ste prejeli dnevni red s tremi točkami v zvezi s katerim po poslovniškemu roku nisem prejel nobenega predloga za spremembo, zato je ta določen kot ste ga prejeli s sklicem seje. </font><br>
<font size="4">	Proceduralni predlog. Preden preidemo na obravnavo točk dnevnega reda, imam proceduralni predlog, da obravnav 1. in 2. točke dnevnega reda združimo in sicer tako, da bi predstavnikom predlagatelja dali besedo, da predstavijo oba predloga stališč, nato bi dali besedo vsem članicam in članom odbora, nato pa po razpravi o obeh predlogih stališč. Predloga stališč k 1. in 2. točki dnevnega reda sta namreč podobne vsebine. Pri obeh gre namreč za reguliranje na področju notranjega trgov obnovljivih plinov, zemeljskega plina in vodika, zato predlagam združitev nujne obravnave. Po opravljeni obravnavi oziroma razpravi pa bi glasovali o obeh mnenjih, seveda k vsakem predlogu stališča posebej. Ali kdo temu nasprotuje? (Ne.) Ugotavljam, da ne. </font><br>
<font size="4">	</font><br>
<font size="4">	Prehajamo na </font><b><font size="4"> 1. IN 2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SKUPNIH PRAVILIH NOTRANJEGA TRGA OBNOVLJIVIH PLINOV, ZEMELJSKEGA PLINA IN VODIKA TER PREDLOG STALIŠČ REPUBLIKE SLOVENIJE DO PREDLOGA UREDBE EVROPSKEGA PARLAMETNA IN SVEAT O NOTRANJEM TRGU, OBNOVLJIVIH PLINOV, ZEMELJSKEGA PLINA IN VODIKA, PRENOVITEV.</font></b><br>
<font size="4">	Na sejo so za obravnavo te točke bili kot predstavnik Vlade povabljeni Ministrstvo za infrastrukturo. Gradivo k tema točkama je poslala Vlada 3. 3. 2022 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Odbor navedeno gradivo, obravnavo sklada s prvim, drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje. </font><br>
<font size="4">	Besedo dajem predstavniku Vlade oziroma Ministrstvu za infrastrukturo. Danes je z nami državni sekretar na tem ministrstvu gospod Blaž Košorok in mu dam besedo. </font><br>
<br>
<b><font size="4">	BLAŽ KOŠOROK:</font></b><font size="4"> Hvala lepa, predsednik.</font><br>
<font size="4">	Spoštovani poslanke, poslanci! </font><br>
<font size="4">	Torej najprej uredba potem pa direktiva parlamenta kar se tiče notranjega trga obnovljivih plinov, zemeljskega plina in vodika. </font><br>
<font size="4">	Sama uredba o notranjem trgu je del zakonodajnega paketa Fit for 55, se pravi, pripravljen na 55,</font><br>
<br>
<b><font size="4">2. TRAK: (NB) – 8.35</font></b><br>
<br>
<font size="4">	(Nadaljevanje) ki želi z olajšanjem uvajanja obnovljivih in nizko ogljičnih plinov spodbuditi razogljičenje trga plina. Naša država seveda podpira prenovo uredbe in vključitev obnovljivih plinov, nizkoogljičnih plinov, vodika v sistem regulacije plinskega trga. Ta plinski paket vsebuje določbe, ki omogočajo lažji dostop do obstoječega plinskega omrežja z odpravo tarif, čezmejne povezovalne plinovode in znižanje tarif na vstopnih točkah. Ker lahko pričakujemo zelo različno dinamiko razvoja vodikovih omrežij, si bo naša država prizadevala za fleksibilno uvajanje uvedbe vstopnih točk in izstopnih točk povezanih tarif na posameznih območjih, če razvoj vodikove infrastrukture in trga z vodikom še ne bo na pričakovanem nivoju, bo pač potrebna za miselno uvedbo tega sistema. Uredba predvideva tudi učinkovito in skupno rabo infrastrukture in skladišč ter skupne nakupe strateških zalog plina. Slovenija se na predlaganih mehanizmov prizadeva tudi za nezavezujoč pristop. Toliko o uredbi. </font><br>
<font size="4">	Prehajam na direktivo. Tudi je del svežnja priprave na 55, ki določa potrebno pravno osnovo za prehod na uporabo obnovljivih in pa nizkoogljičnih plinov. Možnost skladiščenja plina in prenos velikih količin energije po plinskih sistemih je eden izmed ključnih prispevkov plinskih sistemov k izpolnjevanju zastavljenih ciljev EU pri prehodu k nizko ogljični družbi. Se pravi, ta predlog direktive prilagaja, posodablja določbe za ločen prenos vodika preko novih vodikovih omrežij. Se pravi, naša država podpira ključne usmeritve in določbe predloga direktive od katerih jih je nekaj že sama uvedla v novem Zakonu o oskrbi s plini, ki je bil sprejet letos. Torej kar se tiče povezave z lastniško ločitvijo operaterja vodikovega omrežja si bomo prizadevali za možnost oblike izvajanja operaterja vodikovega omrežja v obliki neodvisnega operaterja sistema oziroma spodbujali k računovodski ločitvi kot zadostnemu kriteriju za ločitev dejavnosti znotraj obstoječega operaterja. Prizadevali si bomo tudi za čim bolj jasne dikcije glede določb ranljivega odjemalca in ukrepov za njegovo zaščito v kritičnem času. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br>
<font size="4">	Preden odprem razpravo, naj vas obvestim, da smo dobili še eno pooblastilo. Poslanska skupina SDS, poslanski kolega Jure Ferjan nadomešča poslanskega kolega Francija Rosca in ga lepo pozdravljam. </font><br>
<font size="4">	Spoštovani članice in člani, odpiram razpravo. Želi kdo besedo? (Da.) Mag. Andrej Rajh. </font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa. </font><br>
<font size="4">	Lep pozdrav vsem skupaj! </font><br>
<font size="4">	Poglejte, kriza v kateri se nahajamo, je močno pokazala kako smo odvisni od energentov in v stranki SAB zagovarjamo, da moramo za energetsko samooskrbo in neodvisnost poskrbeti sami. Seveda sem spada tudi preskrba s plini in če vemo, da smo v Sloveniji odvisni od plina iz uvoza, predvsem iz Rusije, potem je čas, da nekaj naredimo sami, torej da tudi zgradimo alternativno infrastrukturo in da zagotovimo in zgradimo infrastrukturo, ki bo proizvajala alternativna goriva in v SAB se seveda s tem strinjamo in podpiramo načela vseevropske komisije. In tudi zato se zavzemamo za ustanovitev tretjega zelenega infrastrukturnega stebra, ki bo pospešil gradnjo in samooskrbo na tem področju. Vemo, da smo na tem področju zelo ranljivi in vemo, da lahko v luči tega konflikta vojne v Ukrajini pričakujemo velike velike podražitve cen celotnih energentov, kar bo imelo katastrofalne posledice tudi za slovensko gospodarstvo, zato še enkrat poudarjamo, zavzemamo se, da postanemo čim prej energetsko samooskrbni, neodvisni, ker je to naša dolžnost. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br>
<font size="4">	Še kdo želi besedo? (Ne.) Ugotavljam, da ne. </font><br>
<br>
<font size="4">	Zato zaključujem razpravo in predlagam, da preidemo na glasovanje. Ker k predlogu stališč iz 1. točke dnevnega reda ni bil sprejet noben amandma, dajem na glasovanje naslednji predlog, mnenje odbora: </font><br>
<font size="4">	»Odbor za infrastrukturo, okolje in prostor podpira predlog stališča Republike Slovenije do predlog direktive Evropskega parlamenta in Sveta o skupnih pravilih notranjega trga obnovljivih plinov, zemeljskega plina in vodika, ki ga je predložila Vlada in predlaga Odboru za zadeve Evropske unije, da predlog stališča sprejme.«</font><br>
<font size="4">	Želi obrazložiti kdo svoj glas? (Ne.) Ugotavljam, da ne. </font><br>
<br>
<b><font size="4">3. TRAK: (NB) – 8.40</font></b><br>
<br>
<font size="4">	(Nadaljevanje): Glasujemo. </font><br>
<font size="4">	Kdo je za? (10 članov.) Kdo je proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<font size="4"> </font><br>
<font size="4">	Gremo na glasovanje k 2. točki. Ker k predlogu stališča iz 2. točke dnevnega reda ni bil sprejet noben amandma, dajem na glasovanje naslednji predlog mnenja odbora: </font><br>
<font size="4">	»Odbor za infrastrukturo, okolje in prostor odpira predlog stališča Republike Slovenije do predloga uredbe evropskega parlamenta in Sveta o notranjem trgu obnovljivih plinov, zemeljskega plina in vodika, prenovitev, ki ga je predložila Vlada in predlaga Odboru za zadeve Evropske unije, da predlog stališča sprejme.«</font><br>
<font size="4">	Želi kdo obrazložiti svoj glas? (Da.) </font><br>
<font size="4">	Kolega Dušan Šiško, izvolite. </font><br>
<br>
<b><font size="4">	DUŠAN ŠIŠKO (PS SNS):</font></b><font size="4"> Hvala, predsedujoči. </font><br>
<font size="4">	Poglejte, jaz bom glasoval za, bi pa prosil tiste kolege, ki razpravljajo in se tako pred mikrofonom hvalijo kako bodo glasovali za, na koncu ko je pa glasovanje, pa ne glasujejo. </font><br>
<font size="4">	Hvala. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala kolega Šiško. </font><br>
<font size="4">	Še kdo? (Ne.) Ugotavljam, da ne. Glasujemo. </font><br>
<font size="4">	Kdo je za? (11 članov.) Kdo je proti? (Nihče.) </font><br>
<font size="4">	Ugotavljam, da je mnenje sprejeto. </font><br>
<br>
<font size="4">	S tem zaključujem 1. in 2. točko dnevnega reda. </font><br>
<br>
<font size="4">	Vse v tej sejni sobi pa prosim za malo potrpljenja, da nadaljujemo s sejo. </font><br>
<font size="4">	</font><br>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O ENERGETSKI UČINKOVITOSTI STAVB, PRENOVITEV. </font></b><br>
<font size="4">	Gradivo k tej točki je poslala Vlada 3. 3. 2022 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Na sejo so bili za obravnavo te točke kot predstavniki Vlade povabljeni predstavniki Ministrstva za infrastrukturo. Odbor je navedeno gradivo obravnaval v skladu s prvim in drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje. </font><br>
<font size="4">	Besedo dajem predstavniku Vlade oziroma Ministrstvu za infrastrukturo. Še vedno je z nami državni sekretar Blaž Košorok, ki ima besedo. </font><br>
<br>
<b><font size="4">	BLAŽ KOŠOROK:</font></b><font size="4"> Hvala še enkrat za besedo, predsednik. </font><br>
<font size="4">	Torej še eno stališče morate zavzeti, se pravi, do direktive o energetski učinkovitosti stavb, ki spet dopolnjuje zakonodajni paket, kot sem že prej omenil dvakrat, priprave na 55, to je julija letošnjega leta. Predvsem z ukrepi katerih cilj je doseči razogljičenje stavbnega fonda do leta 2050. ker stavbe ustvarjajo skoraj 40 % emisij toplogrednih plinov v Evropski uniji, je predlog pomemben za celotno sestavo paketa. Predlog tudi predvideva, da naj bi od leta 230 za vse novogradnje veljal nov standard nič emisijskih zgradb, prenove javne stavbe bi morale biti brezemisijske že od leta 2027 naprej. Skoraj nič energijska raven ostaja standard za nove stavbe. Slovenija pozdravlja in podpira predlog spremembe direktive ter meni, da predstavlja dobro osnovo za nadaljnjo poglobljeno razpravo, ki bo privedla do sprejetja zakonodajnega akta, ki ga bo od držav članic zahteval, da dosežejo izboljšanje energetske učinkovitosti stavb s ciljem, da se na ravni Evropske unije doseže cilj izboljšanja skupne energetske učinkovitosti do leta 2030. Predlog opredeljuje torej nove strožje minimalne standarde energetske učinkovitosti za obstoječe stavbe. Tudi tukaj Slovenija predlog podpira, ampak imamo zadržke glede na stanje stavb v Sloveniji kjer imamo velik delež energetsko neprenovljenega starejšega stavbnega fonda in po grobih ocenah zahteva predstavlja tudi za našo državo zelo velik finančni izziv. </font><br>
<font size="4">	Pozdravljamo uvajanje večjega števila novih definicij, potem pa pričakujemo, da bodo izrazili, da bodo definicije jasne in utemeljene, saj bi lahko to vplivalo tudi na izkoriščenje evropskih sredstev za namen prenove stavb. </font><br>
<font size="4">	Toliko. Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br>
<font size="4">	Sedaj odpiram razpravo članic in članov odbora. Želi kdo besedo? (Da.) Kolega Rajh. </font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Tako. Hvala lepa. </font><br>
<font size="4">	Poglejte, torej sektor ogrevanja in priprave tople vode predstavlja v gospodinjstvih 80 % celotne energetske porabe in seveda je potrebno to zadevo nasloviti. </font><br>
<br>
<b><font size="4">4. TRAK: (NB) – 8.45</font></b><br>
<br>
<font size="4">	(Nadaljevanje) Tukaj bi želel izpostaviti, pa se bom navezal že nekako na naslednjo točko, torej tudi daljinskega ogrevanja in priprave tople sanitarne vode. Želel bi, da se v Sloveniji izpostavi en kataster vseh virov odpadne toplote s katerim bi lahko ogrevali toplovodno omrežje in na tak način tudi izkoriščali odpadno toploto iz različnih proizvodnih procesov. Zavedati se moramo, da glede na to kar nekako tudi pravzaprav ni logično, da daljinsko ogrevanje in priprava tople sanitarne vode ni najcenejši način ogrevanja, pa bi po eni definiciji seveda moral biti. </font><br>
<font size="4">	Seveda pa lahko veliko v tej luči naredimo tudi z ukrepi učinkovite rabe, ker vemo, da je največji prihranek energije tisti, ki je ne porabimo in še enkrat v tem smislu podpiram prizadevanja Evropske komisije, da naslovi te izzive, torej povečanje energetske učinkovitosti in posebej v luči priprave tople sanitarne in ogrevanja. Vemo, da je to zelo, da to v slovenskih gospodinjstvih predstavlja zelo velik strošek, povprečno več tisoč evrov na leto, torej ogrevanje stanovanja in tople vode in energentov in mi moramo preprosto to narediti, ne smemo biti odvisni od zunanjih dejavnikov in za energetsko učinkovitost in samooskrbo kot sem že povedal, moramo poskrbeti sami. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala tudi vam.</font><br>
<font size="4">	Še kolega Franci Kepa. </font><br>
<br>
<b><font size="4">	FRANCI KEPA (PS SDS):</font></b><font size="4"> Hvala za besedo. </font><br>
<font size="4">	Tudi jaz pozdravljam tole zadevo, da se, tudi že zdaj je, da se novogradnje vse teži, da so nič energetske stavbe, da so dobro energetsko postavljene, prezračevanje in… Je pa vprašanje pri starih zgradbah. To bi pa tukaj mogoče država iti bolj na sproti, ker so te zadeve dosti drage in pri prenovi bi bilo dobro, da se država še bolj vključi pri prispevkih. </font><br>
<font size="4">	Hvala. </font><br>
<br>
<b><font size="4">	PREDSEDNIK BOJAN PODKRAJŠEK: </font></b><font size="4">Hvala Kepa. </font><br>
<font size="4">	Kolega Janez Moškrič. </font><br>
<br>
<b><font size="4">	JANEZ MOŠKRIČ (PS SDS):</font></b><font size="4"> Hvala lepa za besedo.</font><br>
<font size="4">	Lep pozdrav vsem prisotnim!</font><br>
<font size="4">	Jaz bi pa samo spomnil zadnjič na odbor, ki smo ga imeli za infrastrukturo, kjer smo razpravljali o geotermalni energiji in je potrebno te zgodbe povezati. Recimo ugotovili smo to, da je pri geotermalni energiji gre za zelo visoke začetne stroške, predvsem pa tudi potem problem kam s tisto energijo, ki je še zelo močna, recimo če je v prvi fazi govorimo o recimo elektrarni, pomeni geotermalna vrtina, elektrarna, ogrevanje naselja, v tretji fazi še rastlinjaki in tako izkoristimo celotno zgodbo in to je tudi namen vsega tega, zato jaz tudi vse to podpiram. In predvsem moramo biti pri vseh teh zadevah pozorni na celotno sliko. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Kolega Židan. </font><br>
<br>
<b><font size="4">	MAG. DEJAN ŽIDAN (PS SD):</font></b><font size="4"> Se bom odzval na to, ker je bila geotermija omenjena. </font><br>
<font size="4">	Vsi se spomnite, da je na zadnji seji bila zelo grdo zlorabljena seja in moje mesto Murska Sobota in je nekdo povedal iz desne strani, seveda, da imamo zelo slabe kazalce kar se tiče zraka. Ravno vaša Vlada nam je celo ukinila financiranje zato, ker so se ji kazalci preveč izboljšali. In jaz upam, da se bo nekdo nekoč upravičil. </font><br>
<font size="4">	Hvala. </font><br>
<br>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala. </font><br>
<font size="4">	Želi še kdo? (Ne.) Ugotavljam, da ne, zato zaključujem razpravo in predlagam, da preidemo na glasovanje. </font><br>
<br>
<font size="4">	Ker k predlogu stališča ni bil sprejet noben amandma, dajem na glasovanje naslednji predlog mnenja odbora: </font><br>
<font size="4">	»Odbor za infrastrukturo, okolje in prostor podpira predlog stališča Republike Slovenije do predloga direktive evropskega parlamenta in sveta o energijski učinkovitosti stavb, prenovitev, ki ga je predložila Vlada in predlaga odboru za zadeve Evropske unije, da predlog stališča sprejme.« </font><br>
<font size="4">	Želi obrazložiti kdo svoj glas? (Ne.) Ugotavljam, da ne.</font><br>
<font size="4">	</font><br>
<b><font size="4">5. TRAK: (NB) – 8.50</font></b><br>
<br>
<font size="4">	(Nadaljevanje) Glasujemo. </font><br>
<font size="4">	Kdo je za? (11 članov.) Kdo je proti? (Nihče.) </font><br>
<font size="4">	Ugotavljam, da je mnenje sprejeto. </font><br>
<br>
<font size="4">	S tem zaključujem 3. točko dnevnega reda in 57. nujno sejo Odbora za infrastrukturo, okolje in prostor. </font><br>
<font size="4">	Hvala za vaše sodelovanje, pa naj bo uspešen petek. </font><br>
<br>
<b><font size="4">Seja se je končala 11. marca 2022 ob 8.50.</font></b>