<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>100. seja</b><br>
<br>
<b>(13. april 2021) </b><br>
</p></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 11.02.</b><br>
<br>
<b>	PREDSEDNIK IGOR ZORČIČ: </b>Spoštovane kolegice, kolegi.<br>
	Pričenjam 100. sejo Kolegija. Obveščam vas, da zaenkrat nimam obvestil o nadomeščanju članov Kolegija. <br>
<br>
	Prehajamo na <b>1. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</b><br>
	Vlada je včeraj Državnemu zboru na podlagi 21. člena Zakona o referendumu in o ljudski iniciativi predložila predlog sklepa o nedopustnosti razpisa zakonodajnega referenduma o Zakonu o spremembah in dopolnitvah zakona o izvrševanju proračuna Republike Slovenije za leti 2021 in 2022. Skladno s prvim odstavkom tega člena Državni zbor sprejme sklep o nedopustnosti razpisa referenduma v 14 dneh po vložitvi pobude za razpis zakonodajnega referenduma, kar pomeni, da je skrajni rok v tem primeru 14. april. <br>
S sklicem seje ste prejeli predlog sklepa o obstoju izrednih okoliščin ter sklicu in izvedbi 70. izredne seje Državnega zbora, saj menim, da bi zaradi epidemioloških razmer tudi to sejo izvedli kot sejo na daljavo. Prosim vas, da se izjasnite glede predloga za izvedbo seje na daljavo ter tudi podate morebitne predloge za spremembe oziroma dopolnitve predloga sklepa o katerem bomo odločali po opravljeni razpravi. <br>
Odpiram razpravo. Kolega Matej T. Vatovec. <br>
<br>
<b>DR. MATEJ TAŠNER VATOVEC (PS Levica):</b> Najlepša hvala, predsednik. Lep pozdrav vsem!<br>
Mi imamo dve težavi s to zadevo. V bistvu ena je vsebinska. Namreč, ocenjujemo, da tak sklep kot je predlagan v bistvu niti ni ustrezen zaradi same vsebine zakona. Ne gre za klasičen ZPRS, ampak za nabavo orožja, ki ne more biti del zakona o izvrševanju proračunov Republike Slovenije in s tem zakonom, še enkrat poudarjamo, Vlada jasno izigrava referendumsko pobudo in tudi zelo jasno izraženo, že dvakrat jasno izraženo namero volivk in volivcev, da pretehtajo to odločitev vlade, da porabi teh 780 milijonov evrov za nakupe orožja. Pač, prvič s pobudo, ki je še na Ustavnem sodišču in drugič z <br>
<br>
<b>2. TRAK: (NB) – 11.05</b><br>
<br>
	(Nadaljevanje): 10 tisoč podpisi za pobudo tudi na ZIPRS, tako da tukaj gre za jasno izigravanje Vlade, ki skuša preprečiti eno od osnovnih, enega od osnovnih demokratičnih institutov, ki mu pravimo referendum. Tako, da iz tega vidika mislimo, da to sploh ni ustrezno in bomo tudi nasprotovali sklicu te izredne seje. <br>
	Kar se pa tiče najave časa za razpravo, če bo seja, če bo sklep sprejet, pa bi radi poudarili na eno ključno razliko in to na kakšen način je bil sklep Vlade posredovan. Običajno, praksa ki se vzpostavlja po spremembah ZRLI v Državnem zboru je, da se omeji razpravo zaradi tega, ker naj bi šlo za neke nujne zadeve. Temu nismo priš…, to je 21.a člen novele ZRLI. V tej situaciji pa Vlada pošiljata sklep po 21. členu ZRLI in menimo, da omejitev časa za razpravo ni ustrezno oziroma, da je na nek način v nasprotju tudi s samim tem namenom oziroma ni bilo nobene razprave še o tej zadevi in bi bilo pametno, da se čas ne omeji na tak način kot predlagate, tako da bi bilo ustrezno uporabiti tretji odstavek 67. člena Poslovnika in omogočiti razpravo poslank in poslancev, posameznih poslanskih skupin skladno s tem členom, se pravi, z več časa za razpravo. Toliko za enkrat. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Kolegica Tina Heferle. <br>
<br>
<b>	TINA HEFERLE (PS LMŠ):</b> Hvala lepa, lep pozdrav vsem! <br>
	Jaz bi malce dopolnila samo to vsebinsko stališče ali pa vidik, ki ga je izpostavil Matej. Namreč formalni vidik tega sklepa, ki ga imamo danes pred sabo, Zakon o referendumu in ljudski iniciativi zelo jasno v tem 21.a členu govori o tem, da lahko Državni zbor seveda na predlog Vlade sprejme sklep s katerim se prepove referendum, vendar mora Vlada tak sklep posredovati v Državni zbor takoj po preteku 7 dni od sprejetja zakona. Zdaj, jaz ne vem kdo ne zna brati tega člena v vladni ekipi, ampak dikcija je popolnoma jasna. Takoj po preteku 7 dni od sprejetju zakona. Zakon vemo, smo v Državnem zboru sprejemali 26. marca, danes smo 13. aprila, torej ta rok je že davno potekel in morda predlog, gospod predsednik, tega sklepa pravzaprav glede na to, da je rok potekel, sploh ne bi smeli uvrstiti na dnevni red. Tako da, tukaj ta vsebinski vidik, ki ga je omenil Matej, seveda, se strinjam z njim, pa še ta formalni vidik, ki praktično izigrava. Sam namen tega 21.a člena Zakona o referendumu in ljudski iniciativi kjer smo takrat, ko se je ta člen spreminjal, sprejeli takšno možnost vladnega sklepa ravno zato, da se v tistem času, v kratkem času, torej 7 dni, ko ima Državni svet možnost dati veto na katerikoli zakon, v tistem času se Državni svet lahko bodisi vetu odpove ali se pač o njim ne izjasni in v tem času je potem Vlada lahko pripravila sklep o nedopustnosti referenduma in ga posredovala v Državni zbor. Vemo, da do zdaj vse te sklepe, ko smo jih že imeli glede protikoronskih paketov, smo venomer sprejemali iz danes na jutri, če ne celo isti dan, tako kot to počenjamo danes. Včeraj oziroma danes je prišel predlog sklepa in danes bo že opravljena seja in takrat je tudi velikokrat zavzel stališče predsednik Državnega zbora, da se glede na dikcijo tega člena mora odločati o tem sklepu takoj. Zato je danes ta rok zamujen in skrajno nenavadno je, da zdaj, ko se napove zbiranje podpisov za nek referendum glede tega zakona, da se Vlada po vsem tem času pa kar na enkrat odloči, da bo pa predlagala sprejetje sklepa s katerim referendum o tem zakonu ne bo dovoljen. To je izigravanje, kot sem že rekla, tako tega zakonskega besedila kot izigravanje volje volivcev, če želite, se delate norca iz njih, iz vseh tistih 10-tisočih ljudi, ki so dali podpis za to, da se    <br>
<br>
<b>3. TRAK (VI) 11.10</b><br>
<br>
<b>	</b>(Nadaljevanje) začne procedura za zbiranje podpisov za referendum. Nenazadnje pa še, vlada si s tem, ko sedaj post festum sprejema oziroma predlaga sprejetje takšnega sklepa jemlje pravzaprav, ne vem, pravico biti prav nad vsem. Če poznate zakon o referendumu in ljudski iniciativi veste, da v 21. členu predvideva popolnoma zadostno varstvo za primere, ko bi se morebiti šlo v referendum glede zakonov kjer to ni dovoljeno. Takrat lahko Državni zbor na svojo lastno pobudo sprejme sklep, da tak referendum ni mogoč in takrat v tem postopku ima pobudnik referenduma posebno pravno varstvo predvideno. V 15 dneh lahko zahteva preverjanje takšnega slepa na Ustavnem sodišču in celo Ustavno sodišče ima potem v skladu s tem členom določen 30 dnevni rok za odločitev, kar pa v tem primeru kar se vi sedaj greste, na takšen način kot vi sedaj izigravate referendumsko pobudo, tega ni predvidenega. Tako da, še enkrat, to je delanje norca iz ljudi. In po mojem mnenju je ta rok potekel, gospod predsednik. Jaz ne vidim razloga zakaj bi uvrstili tak sklep vlade sploh na dnevni red seje. <br>
<br>
<b>	PREDSEDNIK IGOR ZORČIČ:</b> Hvala lepa. Matej T. Vatovec se je javil. Potem še kdo? Ker bi dal potem pa za vami besedo zakonodajni službi, da bo odgovorila na te pravne pomisleke. <br>
<br>
<b>	DR. MATEJ TAŠNER VATOVEC (PS Levica):</b> To sem hotel podčrtati tudi kar je sedaj Tina na koncu povedala. Tudi tu je bistvena razlika med tem ali se uporablja 21.a člen ali pa 21. člen ZRLIJ. Po 21.a členu je vlada tista, ki je predlagatelj tega sklepa o nedopustnosti. Ampak glede na to, tudi predsednik, da ste vi včeraj v bistvu razpisal postopek za začetek zbiranja podpisov, potem takem ta 21. člen ne more biti sploh uporabljen. Pač podpisi so se začeli zbirati oziroma bi se začeli zbirati v petek. Državni zbor očitno ni ugotovil, da je to zbiranje podpisov v nasprotju z Ustavo in bi se moral tudi s tega vidika izpeljati. V bistvu tisto kar me zanima je, če se lahko Zakonodajno-pravna služba opredeli do tega ali je lahko vlada predlagatelj po 21. členu Zakona o referendumu in ljudski iniciativi. Mislim, da to tudi nek tak postopkovni hakeljc, ki lahko tudi vpliva potem na celoten postopek. <br>
<br>
	<b>PREDSEDNIK IGOR ZORČIČ:</b> Besedo bi dal gospe Nataši Voršič iz Zakonodajno-pravne službe.<br>
<br>
<b>	NATAŠA VORŠIČ:</b> Hvala lepa za besedo, gospod predsednik. Lep pozdrav vsem!<br>
	Če začnem najprej pri Ustavi, in sicer Ustava sama loči nedopustnost referenduma v drugem odstavku 90. člena tako, da v posameznih alinejah jasno določa razloge za katere velja nedopustnost. Ko gre za izvrševanje proračuna je tista določba druga alineja drugega odstavka 90. člena Ustave, ki jo je treba ločiti od prve alineje, ki določa druge razloge in tudi nujnost samega postopka. Iz drugega odstavka 90. člena Ustave izhaja tudi ureditev Zakona o referendumu in ljudski iniciativi, ki loči med dvema postopkoma. Med postopkom po 21.a členu, ki se nanaša na prvo alinejo drugega odstavka 90. člena Ustave. To so zakoni, za katere velja nujnost in drugimi zakoni, ki jih ureja 21. člen Zakona o referendumu in ljudski iniciativi, kjer ni ključna nujnost, je pa relevantna nedopustnost. Zato, če povzamem, gre v tem primeru za uporabo 21.a člena Zakona o referendumu in ljudski iniciativi, kje je aktivno legitimiran predlagatelj slepa o nedopustnosti lahko za razliko od 21.a člena vsak tisti, ki lahko v skladu s Poslovnikom Državnega zbora predlaga sklep. To je lahko tudi vlada. Zlasti v primeru, ko gre za zakon, ki se nanaša na izvrševanje proračuna. Tako da s tega vidika gre za uporabo 21.a člena Zakona o referendumu in ljudski iniciativi, za katerega pa, če še nadaljujem, ni relevantna nujnost, ampak zgolj nedopustnost. Hvala. <br>
<br>
<b>4. TRAK: (NB) – 11.15</b><br>
<br>
<b>	PREDSEDNIK IGOR ZORČIČ:</b> Kolegica Tina Heferle, imate besedo. <br>
<br>
<b>	TINA HEFERLE (PS LMŠ):</b> Se opravičujem gospe iz Zakonodajno-pravne službe, ampak jaz nisem pravzaprav v resnici razbrala vašega čisto konkretnega stališča, ker ste vse lepo na široko razložili. Pa me zanima, če se lahko opredelite do tega. 21.a člen Zakona o referendumu govori o tem, da Državni zbor na predlog Vlade sprejme sklep s katerim ugotovi, da referenduma ni dopustno razpisati, ker gre za zakon o, pazite, nujnih ukrepih za zagotovitev obrambne države, varnosti ali odprave posledic naravnih nesreč, to so trije primeri, kjer ni omenjenega ZIPRS. Potem pa nadalje ta člen govori, takoj po preteku 7 dni od sprejetja zakona. Zdaj, jaz sem prej v razpravi lepo pojasnila, ta zakon, Zakon o spremembah Zakona o izvrševanju proračunska, itn., je bil sprejet 26. marca. Ne gre za zakon kjer bi se zagotavljala obramba države, varnost ali odprave posledic naravnih nesreč. Torej ne gre in ne moremo uporabiti 21.a člena Zakona o referendumu in ljudski iniciativi, kjer je Vlada predlagatelj tega sklepa o nedopustnosti referenduma, pač pa bi morali že, če bi že šlo o tem, da se kakršenkoli sklep o nedopustnosti referenduma sprejme v tem hipu, ko je potekel ta 7 dnevni rok, itn., bi se moralo uporabiti 21. člen Zakona o referenduma in ljudski iniciativi, kjer ste lepo povedali, da gre pa za zakone, kjer je relevantna ta nedopustnost, torej tudi morda ZIPRS, ne nujno Zakon o spremembi ZIPRS, ampak ZIPRS sam in po tem členu je pa predlagatelj sklepa… Kdo? Državni zbor. Ali se motim? Plus tega, da je predsednik Državnega zbora že razpisal rok v katerem se naj zbirajo podpisi za referendum. Tako, da vse je malo zmedeno. Jaz sem še vseeno mnenja, da takšnega sklepa oziroma odločanja o vladnem predlogu sklepa sploh ne bi smelo biti na dnevnem redu. <br>
<br>
<b>	PREDSEDNIK IGOR ZORČIČ:</b> Hvala lepa. <br>
	Gospa Voršič ima besedo. <br>
<br>
<b>	NATAŠA VORŠIČ:</b> Bom zelo jedrnato pojasnila. Odgovor je, seveda, uporablja se 21. člen ZRLI in ne 21.a člen ZRLI, kje pa je, če grem kar po vrsti, rok za sprejem sklepa štirinajst dni. In če grem še naprej, aktivno legitimiran vsak tisti, ki lahko predlaga sklep o nedopustnosti. To ni Državni zbor. Državni zbor odloča in ga sprejme ali ga ne sprejme. Aktivno legitimiran je pa tisti predlagatelj za katerega tako določa Poslovnik Državnega zbora. To sta dve stvari. Mislim, da sem odgovorila na vprašanje. In še tretja, glede razpisa referenduma. Odgovor glede razpisa referenduma pa določa četrti odstavek 21. člena ZRLI, ki določa kaj se zgodi v primeru, če je referendum že razpisan oziroma pobuda že vložena, Državni zbor pa v  tem času sprejme sklep o nedopustnosti, tako da menim, da sem odgovorila na vsa vprašanja, če pa še kakšna so, pa bom. <br>
	Hvala. <br>
<br>
<b>	PREDSEDNIK IGOR ZORČIČ:</b> Hvala lepa. Besedo ima kolega Matej T. Vatovec. <br>
<br>
<b>	DR. MATEJ TAŠNER VATOVEC (PS Levica): </b>Hvala. <br>
	Zdaj, če je tej stvari tako, potem imamo tukaj en cel kup težav tudi s samim postopkom. Zakaj gremo po enofaznem postopku in ne dvofazno? Jaz mislim, da bi MDT moral potem takem obravnavati to zadevo. In če je Državni zbor tisti, ki sprejema takšno odločitev, da prepove referendum, potem kaj. Imamo omejeno razpravo na 10 minut, lahko to zadevo amandmiramo, ne moremo amandmirati, mislim ne bomo niti razpravljali o tem. S tem spet spreminjamo Državni zbor samo v privesek Vlade. Vlada je poslala nek sklep, tudi zelo slabo argumentiran na eni strani, kjer ni nobene, niti vsebinskega razloga zakaj bi  <br>
<br>
<b>5. TRAK: (TB) – 11.20</b><br>
<br>
	(nadaljevanje) bilo potrebno prepovedat referendum o tej zadevi in mi ga bomo, kaj, v eni uri danes sprejeli, brez neke konkretne razprave o tem. Tako da, tudi, ne, razumem, zakaj je enofazni postopek, zakaj ne bo zasedal Odbor za finance in bojo imeli tudi poslanci možnost, ne samo o tem razpravljat, ampak seveda tudi vlagat amandmaje in jih predlagat oziroma spremenit tudi sam tekst besedila.<br>
<br>
	<b>PREDSEDNIK IGOR ZORČIČ: </b>Kar se tiče enofaznosti postopka, v zvezi s tem predlogom smo sledili praksi, ki smo jo ustvarili pri 21.a členu, zaradi tega, ker se tega sklepa ne da amandmirati. Kar se tiče pa dolžine razprave, pa jaz sprašujem vse navzoče, če je tu neka želja po oziroma, če ocenjujete, da je potrebna daljša razprava pri tem sklepu, potem sem pripravljen tudi zadevo prekinit, za 5 minut, se dogovorimo, kakšna naj bo razprava in zadevo prilagodimo. Drugače pa tudi pri dolžini razprave smo sledili tistemu, kar smo, bom rekel, s prakso uvedli pri 21.a členu.<br>
Tako da, predlagam, da se še javite in se opredelite tudi drugi predstavniki poslanskih skupin, v zvezi z dolžino razprave.<br>
Kolega Matej T. Vatovec.<br>
<br>
<b>DR. MATEJ TAŠNER VATOVEC (PS Levica):</b> Jaz bi rad samo še enkrat pod črto, zdaj, ta sklep je predlagan po 21. členu in ne moremo vleči analogije z 21.a členom ZRLI in tu, mislim, da bi moral bit ta postopek dvofazni in jaz mislim, da se tak sklep da amandmirat in spreminjat, tako da, to je prva stvar, ki jo moramo razčistit. Se pravi, da se, v bistvu spremeni sam koncept, da gremo v dvofazni postopek. Kar se tiče pa časa, sem že omenil, da bi bilo smiselno uporabit tretji odstavek 67. člena in tudi že napovedujem, da naša poslanska skupina, če bo drugače sprejet ta časovni potek, bomo tudi to zahtevali za nas.<br>
<br>
<b>PREDSEDNIK IGOR ZORČIČ: </b>Gospe Voršič dajem besedo.<br>
<br>
<b>NATAŠA VORŠIČ:</b> Hvala lepa, gospod predsednik.<br>
Če pojasnim, kar se tiče obravnave, je ključno, da je sklep akcesoren. To pomeni, to je v vseh primerih, sklep je vezan na obstoj zakona in postopek z zakonom je že končan in to pomeni, da je Državni zbor tisti, ki odloča o utemeljenosti razlogov, ki morajo biti opredeljeni že v samem predlogu sklepa o nedopustnosti. Zato je ta postopek v tem delu, pravzaprav smiselno enak, kot pri drugem sklepu, ker gre v obeh primerih za nedopustnost, drugo pa je nujnost. Pri 21. členu ZRLI, nujnosti ni.<br>
Hvala.<br>
<br>
<b>PREDSEDNIK IGOR ZORČIČ: </b>Hvala lepa.<br>
Želi še kdo besedo? (Ne.) Če ne, bom dal na glasovanje sklepe, kot so predlagani. Ugotavljam, da ne. Zaključujem razpravo.<br>
<br>
Torej, prehajamo na glasovanje. Najprej odločamo o predlogu, da se predlog sklepa o nedopustnosti razpisa referenduma obravnava na izredni seji.<br>
Predlog sklepa se glasi: »V skladu z drugim odstavkom 58. člena Poslovnika Državnega zbora, se na dnevni red 70. izredne seje Državnega zbora uvrsti naslednja točka dnevnega reda; točka 1. – Predlog sklepa o nedopustnosti razpisa zakonodajnega referenduma o Zakonu o spremembah in dopolnitvah Zakona o izvrševanju proračunov Republike Slovenije za leti 2021 in 2022.«<br>
Kdo je za? (NSi, SDS, SNS, SMC, Desus.) Kdo je proti? (Levica.) Vzdržani? (LMŠ, SD, SAB, Nepovezani.)<br>
Ugotavljam, da je sklep sprejet.<br>
<br>
Prehajamo na odločanje o predlogu, da se 70. izredna seja skliče in izvede, kot seja na daljavo. Predlog je sprejet, če ga podprejo vodje poslanskih skupin, katerih člani predstavljajo dve tretjini vseh poslancev.<br>
Torej, prehajamo na glasovanje o naslednjem predlogu sklepa: »Sprejme se Predlog sklepa o obstoju izrednih okoliščin ter sklicu in izvedbi 70. izredne seje Državnega zbora.«<br>
Kdo je za? (NSi, SDS, SNS, SMC, SAB, LMŠ, SD, Desus.) Proti? (Levica.) Vzdržani?<br>
<br>
<b>6. TRAK (VI) 11.25</b><br>
<br>
<b>	</b>(Nadaljevanje) Vzdržani? Nepovezani. <br>
	Ugotavljam, da je sklep sprejet. <br>
	S tem zaključujem to točko dnevnega reda in 100. sejo Kolegija. <br>
	Bi pa sedaj jaz, danes nisem sklical točke razno, sem pa dobil eno pismo od LMŠ, pa se mi zdi, da je toliko pomembno, da ga bo mogoče kolega Golubović obrazložil. Namreč, danes potekajo spet seje delovnih teles. Kolega Golubović.<br>
<br>
<b>	BRANE GOLUBOVIĆ (PS LMŠ):</b> Hvala lepa. Jaz bom res poskušal biti kratek. Danes imamo plenarno sejo, začenjamo ob 13. uri in danes sta sklicani tudi dve preiskovalni komisiji. Za plenarno sejo smo vedeli 1. 4., da bo izvedena 13. 4., se pravi 12 dni se ve, da bo do te seje izredne, ki jo je sklicala opozicija, se pravi na zahtevo opozicije prišlo. Vseeno se je zgodilo to, da je koalicija sklicala dve preiskovalni komisiji in s tem onemogočila pravico poslank in poslancev opozicije, da sodelujejo na plenarnem zasedanju. Član ene od preiskovalnih komisij je naš poslanec Robert Pavšič, ki je tudi zastopnik predlagatelja oziroma nosilec te izredne seje. In to prakso, ki jo uvajate, kolegice in kolegi, ne moremo razumeti drugače kot da namerno onemogočate delo opozicije. Tako da predlagam, predsednik Državnega zbora, da se ti dve seji preiskovalnih komisij prekineta za čas plenarnega zasedanja, ker v nasprotnem primeru, če bo ta praksa postala stalnica, ne samo v nekih izrednih situacijah, ampak stalnica pomeni, da si bomo nagajali v tem državnem zboru na način, da se bodo sklicevale preiskovalne komisije v času glasovanj o pomembnih stvareh. Poglejte, kolegice in kolegi, opozicija ima pravico povedati svoje mnenje na plenarnih zasedanjih, še posebej če neko točko vodi član opozicije, ki pa je seveda tudi član preiskovalne komisije. In vi skličete v SDS celo dve preiskovalni komisiji za ta dan, kljub temu, da ste vedeli 12 dni prej, da bo prišlo do sklica izredne seje. In za nas je to v LMŠ nedopustno, protestiramo nad takšnim ravnanjem in prosimo, da dejansko se prekinejo preiskovalne komisije za čas izredne seje. Hvala lepa. <br>
<br>
<b>	PREDSEDNIK IGOR ZORČIČ:</b> Hvala lepa. Smo pod točko razno. Potem bom se še vrnil nazaj danes, je pač neka posebna situacija. Kolega Šiško ima prvi besedo. <br>
<br>
<b>	DUŠAN ŠIŠKO (PS SNS):</b> Hvala. Ja, jaz se strinjam z Branetom, da v času izrednih in rednih sej ni ne komisij, ne odborov. Ampak ker sem danes pač nadomestni član na eni izmed teh komisij, sem dobil informacijo, da so zaslišujoče osebe vabljene že prej. Sedaj ne vem, kako je to možno. Ampak kljub temu, ko se je Poslovnik spreminjal pa ne vem kdo je bil tisti, da je rekel, da so lahko te komisije in kljub temu, če so redne ali izredne seje. Zraven tega me pa še moti, da predsednik Državnega zbora reče, da zunanjih naj ne bi vabili in vemo, da v času korone določeni odbori so imeli kljub temu seje in tudi vabljene. Izgleda, da nekateri se držimo tega, da tudi ne skličemo. Jaz, recimo, Komisije za Slovence po svetu in zamejstvu, včeraj sem imel… vem Matjaž, tebi ni to važno. Določeni pa zaradi ene stvari, zaradi enega roga, ko sploh ni tema Državnega zbora pa pride tukaj 30, 40 zunanjih notri. To je važno. Zato mislim, da se moramo tudi enega reda držati, predsednik. Hvala. <br>
<br>
	<b>PREDSEDNIK IGOR ZORČIČ:</b> Hvala lepa. Jaz ne bi razširil te razprave na vabljene. To se lahko jutri v okviru posveta pogovorimo tudi o tem. Namreč, to smo dali nekakšna navodila v zvezi s tem vprašanjem in omogočili tudi to, da zunanji vabljeni sodelujejo preko avdio-video konference in podobno. Je pa vprašanje na mestu. To, kar se pojavlja, baje že od konca drugega mandata, prejšnjega mandata, to je, da se sklicujejo seje preiskovalnih komisij oziroma delovnih teles med plenarnimi sejami, kar se mi zdi pa v bistvu nedopustno. <br>
<br>
<b>7. TRAK: (NB) – 11.30</b><br>
<br>
	(Nadaljevanje): Kolega Kricec. <br>
<br>
<b>DANIJEL KRIVEC (PS SDS):</b> Hvala predsednik za besedo. <br>
	Do neke mere se lahko s kolegom Golubovičem strinjam glede tega, vendar v Poslovniku smo to možnost dopustili, takrat smo se vsi strinjali, da je med sejami možna tudi preiskovalna komisija, dejstvo pa je, da smo na vašo pobudo tudi v času lockdowna vse stvari prestavili za praktično deset dni in s tega naslova so se tudi te preiskovalke, ki so zdaj predej zgužvane, to se strinjam, tudi za naše poslance to ni najbolj ugodno, vendar termini, ki so dopuščeni znotraj Državnega zbora zaradi dvoran zaradi vsega, pač ne omogočijo neke proste izbire in je treba termine izkoristiti, treba je pa vedeti, tudi neki poslovniški roki veljajo za vse in tako kot je bilo prej omenjeno, tudi na preiskovalne komisije so ljudje vabljeni, dobili so vabila in bi bilo zdaj zelo težko to prestaviti. Se pa strinjam, da se to za naprej poskuša mogoče doreči in da je čim manj teh preiskovalnih komisij v času seje. Ta gužva, ki je zdaj, pa je dejstvo, da je bila nekako soglasno sprejeta znotraj tako koalicije kot opozicije, da se ta lockdown upošteva, in da se te seje, ki so bile predvidene v prejšnjih dveh tednih, premaknejo na neke kasnejše termine in sklicana so pač zdaj, ko je ta možnost dana, tako da, lahko se do ene mere strinjam, ne moremo pa tega zdaj spreminjati. <br>
<br>
<b>	PREDSEDNIK IGOR ZORČIČ:</b> Hvala lepa.<br>
	Kolega Golubovič. <br>
<br>
<b>	BRANE GOLUBOVIĆ (PS LMŠ):</b> Jaz bi razumel, da gre za neko izredno situacijo, da bi v petek sklicali za torek izredno sejo, plenarno, in bi zelo težko prestavil zaslišanja. Celo poskušal bi razumeti. 1. 4., pa smo se na Kolegiju predsednika Državnega zbora oziroma posvetu predhodno vsi strinjali, da se prestavijo vse stvari in naloga vodje poslanske skupine je, da obvesti svoje poslance, da temu primerno ukrepajo tudi s svojimi delovnimi telesi oziroma s svojimi aktivnostmi. Preiskovalna komisija bi se lahko včeraj začela in bi opravili včeraj določene stvari in v sredo nadaljevali, tako kot, če prav razumem, nadaljuje z delom preiskovalna komisija  v sredo. Jaz kolega enostavno tega kar ste naredili, ne morem razumeti drugače, kot da ovirate našega Roberta Pavšiča, ki je član preiskovalne komisije, da se mora odločati kje bo svojo ustavno pravico izvajal, ali na preiskovalni komisiji ali na plenarnem zasedanju katerega je on nosilec predlagatelja. Veste, vi ste ga spravili v zelo zoprni položaj in po vsej verjetnosti namerno, ne naključno, glede na to, da je bilo dvanajst dni časa, da se napiše, en dan bi se lahko napisalo tekst, drugi dan bi se ga lahko dalo v kuverto, tretji dan bi se ga poslalo na pošto in četrti dan bi dobili vsi vabljeni predlog, da se prestavi njihovo zaslišanje in to še zmeraj sedem dni prej, osem dni prej. Ne govorimo o izredni situaciji. Bi jo razumeli, tega pa zdaj enostavno ne moremo razumeti in v kolikor se bo odvilo, da bo preiskovalna komisija se peljala in seja Državnega zbora peljala, bomo vsekakor potegnili določene poteze, ki jih imamo v skladu s Poslovnikom in pa s tem, in pa seveda, prevzeli to prakso, ki ste jo uvedli, danes ki jo uvaja ta Kolegij, tudi v opoziciji in se ne bomo več ozirali ali poteka redna ali izredna seja, ampak se bomo oziroma na to ali imamo naši ljudje takrat čas, da preiskovalno komisijo izvedejo ali ne ali bo to v času glasovanja ali ne, nas ne bo več brigalo, ker boste vi to prakso uveljavili. <br>
<br>
<b>	PREDSEDNIK IGOR ZORČIČ:</b> Hvala lepa. Kolega Krivec. <br>
<br>
<b>	DANIJEL KRIVEC (PS SDS):</b> Kolega Golubović, ta praksa velja že in se tudi izvaja. Bi pa rad opozoril na eno stvar, tako da ne bodo gledalci pač mislili, da je tako kot vi pravite. Vi veste in tudi za gledalce je treba povedati, da vsak član preiskovalne komisije ima tudi nadomestnega člana, tako da to izgovarjanje, da nekdo nekje ne more biti prisoten, pač ne velja tako kot velja za odbore, velja tudi za preiskovalne komisije, da se znotraj poslanske lahko uredi nadomeščanje za tistih par minut, ko nekdo ne more biti na eni plenarki ali pa obratno. Tako da, malo razumevanja za vse. <br>
<br>
<b>	PREDSEDNIK IGOR ZORČIČ:</b> Kolega Golubović, imate besedo. <br>
<br>
<b>8. TRAK: (TB) – 11.35</b><br>
<br>
	<b>BRANE GOLUBOVIĆ (PS LMŠ):</b> Glede na to, da ste omenil gledalce in vseskozi sem mislil, da debatiramo mi zato, da najdemo rešitev, ampak za gledalce, naj vas obvestim, da je Poslanska skupina LMŠ prijavila samo 8 poslancev k razpravi, od 14 možnih in od tega sta obadva poslanca, ki sodelujeta na preiskovalni komisiji, prijavljena k razpravi in še enkrat bom rekel, namerno ste speljali zgodbo na način, da ste onemogočili dvema poslancema LMŠ-ja oziroma želite onemogočit, sodelovat ali na preiskovalni komisiji ali pa na plenarnem zasedanju in to tisti komisiji, kjer preiskuje vladna koalicija nakup zaščitne in medicinske opreme, sama sebe in zato delate to, če že želite. / nerazumljivo/<br>
<br>
	<b>PREDSEDNIK IGOR ZORČIČ:</b> Hvala lepa.<br>
	Kolega Jurša, pa, jaz bi vas prosil, da še ostanete tu, zaradi tega, ker bo še ena pomembna informacija sledila.<br>
	Jaz se strinjam s tem, kar je bilo izpostavljenega v zvezi s sklicevanjem sej. Meni se zdi nekorektno, da se seje sklicujejo tako, da med plenarno sejo poteka še neka, kakršna koli seja preiskovalne komisije. To lahko nenazadnje naredi tudi opozicija, da takrat, ko bo koalicija zelo zainteresirana, da bo imela vse poslancu tu, odvija svojo sejo, ne vem, neke preiskovalne komisije, na primer, takrat, ko se bo glasovalo o nedopustnosti referenduma in podobno.<br>
	Skratka, jaz predlagam, apeliram na vse vodje poslanskih skupin, da pri svojih poslancih, ki vodijo preiskovalne komisije oziroma druga delovna telesa, da jih vodijo, da apelirate, pri njih, na način, da bodo delovna telesa vodili takrat, ko ne bo plenarnih sej.<br>
	Zaključujem to točko dnevnega reda.<br>
<br>
Moram pa na obvestilo služb <b>odpret nazaj točko, št. 1., torej, v zvezi z dogovorom o sklicu izredne seje Državnega zbora,</b> moram izpostavit to, da so me službe opozorile, da ko smo glasovali o sklepu, da se predlog, torej, o predlogu, da se Predlog sklepa o nedopustnosti razpisa referenduma obravnava na izredni seji, da ni bilo dovolj glasov.<br>
Torej, bilo jih je 45. Očitno moramo biti bolj natančni. Za so glasovali SDS, SMC, NSi, Desus in SNS, kar znaša 45 glasov. Nismo imeli, mislim, da ni navzočih predstavnikov manjšin, skratka, glede na to predlagam, da se vloži zahteva in se potem dobimo čez pol ure.<br>
Zaključujem to točko oziroma jo prekinjam.<br>
Dobimo se ob 12. uri.<br>
<br>
(Seja je bila prekinjena ob 11.38.)<br>
<br>
<b>9. TRAK: (TB) – 12.00</b><br>
<br>
	(Seja se je nadaljevala ob 12.03.)<br>
<br>
	<b>PREDSEDNIK IGOR ZORČIČ:</b> Spoštovani kolegice, kolegi!<br>
<br>
	<b>Nadaljujemo z obravnavo 1. točke – Dogovor o sklicu izredne seje Državnega zbora.</b><br>
	Ugotavljam, da je bila vložena zahteva za sklic izredne seje zbora s točko dnevnega reda 1 – Predlog sklepa o nedopustnosti razpisa zakonodajnega referenduma o Zakonu o spremembah in dopolnitvah Zakona o izvrševanju proračunov Republike Slovenije za leti 2021 in 2022.<br>
	Razpravo smo že opravili, tako da prehajamo na odločanje in sicer, ponovno odločamo o Predlogu sklepa <br>
<br>
<b>10. TRAK: (DAG) – 12.05</b><br>
<br>
<b>	</b>(nadaljevanje) o sklicu in izvedbi 70. izredne seje na daljavo. Odločamo o besedilu predloga sklepa, ki ste ga prejeli s sklicem seje kolegija, z eno spremembo, in sicer, v prvem odstavku besedilo »sklicana na podlagi sklepa, sprejetega skladno z drugim odstavkom 58. člena Poslovnika Državnega zbora,« se nadomesti z besedilom »sklicana na podlagi zahteve skupine poslank in poslancev s prvopodpisanim Danijelom Krivcem, vložena skladno s prvim odstavkom 58. člena Poslovnika Državnega zbora.« Predlog je sprejet, če ga podprejo vodje poslanskih skupin, katerih člani predstavljajo dve tretjini vseh poslancev. <br>
	Postopkovni predlog, kolega Matej T. Vatovec. <br>
<br>
	<b>DR. MATEJ TAŠNER VATOVEC (PS Levica): </b>Hvala, predsednik. Malo je nenavadno to vse skupaj. Mi smo imeli sklican kolegij, prej, kajne, smo pač tudi konzumirali to prvo točko, izglasovali smo, izredna seja ni bila sklicana. In zdaj ste vi prekinili kolegij in obravnavamo zahtevo za sklic izredne seje koalicijskih poslanskih skupin. Ampak jaz mislim, da bi to moralo biti opravljeno na neki novi seji kolegija, ne pa na neki, mislim, po prekinjeni prvi točki, ki je bila v bistvu že konzumirana. Tako se mi ta zadeva zdi malo nenavadna, kar se tega tiče. <br>
	Druga stvar, pa še enkrat opozarjam. Jaz mislim, da bi ta postopek moral biti dvofazni. Če je predlagatelj sklepa po 21. členu ZRLI lahko kdorkoli od kvalificiranih predlagateljev, potem mora biti Državni zbor tisti, ki ta postopek vodi, in lahko to stvar tudi spreminja. Če samo karikiram. Ne vem, nekdo pripravi pobudo za razpis referenduma, vsaka poslanska skupina lahko potemtakem predlaga sklep o nedopustnosti in – kaj potem? - Državni zbor ne more o tem nič drugega reči, kot da se strinja ali pa ne strinja. Tako tu mislim, da res drsimo v neko zelo sivo cono tega, kar se tu gremo s prepovedjo referenduma. In še enkrat poudarjam, Državni zbor mora imeti to avtonomijo, da o tem široko razpravlja in tak sklep tudi spreminja. In tu je bistvena razlika med 21. členom in 21.a členom ZRLI. In to še enkrat izpostavljam. <br>
	Kar se tiče najave časa za razpravo. Če bo vseeno ta sklep sprejet, čeprav mislim, da je postopkovno zelo sporno vse skupaj, zahtevam za Poslansko skupino Levica po tretjem odstavku 67. člena prijavo časa za razpravo glede na število poslancev. <br>
<br>
	<b>PREDSEDNIK IGOR ZORČIČ: </b>Postopkovno, gospod Han.<br>
<br>
	<b>MATJAŽ HAN (PS SD): </b>Je bil lapsus mogoče, predsednik, pri vas, ko ste rekli, da je treba sprejeti z dvotretjinsko večino prisotnih.<br>
<br>
<b>	PREDSEDNIK IGOR ZORČIČ: </b>Ne, ker imamo zahtevo. Zdaj odločamo samo o tem, da bo še izredna seja na daljavo. <br>
<br>
	<b>MATJAŽ HAN (PS SD): </b>Aha, pardon.<br>
<br>
<b>	PREDSEDNIK IGOR ZORČIČ: </b>Samo o tem odločamo, ker imamo itak zahtevo. <br>
	Kolegica Tina Heferle.<br>
<br>
	<b>TINA HEFERLE (PS LMŠ): </b>Tudi jaz imam postopkovno vprašanje, ki se navezuje tudi na predlog kolega Mateja. Če mi zavzamemo stališče, da se sklep, ki ga bomo obravnavali, obravnava, recimo, na podlagi 169.a člena poslovnika, ker namreč samo po tej analogiji lahko sprejmemo stališče, da je Vlada lahko predlagatelj sklepa o nedopustnosti referenduma, je po mojem mnenju res primerno, da se opravi dvofazni postopek. Ker tudi, recimo, ko imamo predlog kakšne resolucije, deklaracije, odloka ali pa kakšnega drugega sklepa, kjer se obravnava po tem členu poslovnika, vemo, da imamo najprej obravnavo resolucije na odboru, pa potem na plenarni seji, pa sklepa na odboru, pa potem na plenarni seji. Tako je postopkovni predlog gospoda Vatovca popolnoma na mestu in je v skladu s poslovnikom. Tako je dvofazni postopek tu še kako v bistvu nujen, če želimo vsi spoštovati formalnosti, ki veljajo v tej hiši. <br>
<br>
<b>	PREDSEDNIK IGOR ZORČIČ: </b>Hvala lepa. <br>
	V zvezi z dvofaznostjo smo že povedali nekaj v prejšnjem delu te seje. Ne vem, če želite, lahko gospa Voršič še enkrat ponovi zadevo, torej, izpostavi pomen akcesornosti tega postopka, glede na zakon, ki je bil vložen. Ampak to je ta razlog, zakaj smo pri enofaznem postopku, tako se pridružujem temu mnenju, ki ga je dala predhodno Zakonodajno-pravna služba. <br>
	Predlagam, da gremo na glasovanje o sklepu, <br>
<br>
<b>11. TRAK: (SB) – 12.10</b><br>
<br>
	(nadaljevanje) če se strinjate. Torej, na glasovanje dajem naslednji predlog sklepa. Sprejme se predlog sklepa o obstoju izrednih okoliščin ter sklicu in izvedbi 70. izredne seje Državnega zbora z navedeno spremembo.<br>
	Kdo je za? Obrazložitev glasu, kolega Matej. T. Vatovec.<br>
<br>
<b>	DR. MATEJ TAŠNER VATOVEC (PS Levica):</b> Jaz bom temu sklepu nasprotoval tudi tako kot sem nasprotoval sklicu, prejšnjemu poskusu sklica te izredne seje, ker mislim, da je v nasprotju z nekimi osnovnimi demokratičnimi standardi in tudi način na katerega se tako na vrat na nos preprečuje referendum, ki ni po vsebini sploh predmet Zakona o izvrševanju proračunov Republike Slovenije, govorimo o nabavi orožja oziroma o porabi 780 milijonov evrov za nabave orožja in je popolnoma v nasprotju z vsakršnim smislom Zakona o izvrševanju proračunov in to je tudi problematično od tega zakona, zaradi česar se je tudi zbralo 10 tisoč podpisov za pobudo za razpis referenduma in v Levici ne bomo sodelovali pri tovrstnih izigravanjih demokratičnih standardov in tudi podrejanju Državnega zbora tem nameram Vlade.<br>
<br>
<b>	PREDSEDNIK IGOR ZORČIČ:</b> Še kdo? Ne. <br>
	Na glasovanje dajem naslednji predlog sklepa. Torej, sprejme se predlog sklepa o obstoju izrednih okoliščin ter sklicu in izvedbi 70. izredne seje Državnega zbora za navedeno spremembo.<br>
	Kdo je za? (NSi, SNS, SDS, SMC, DeSUS.) <br>
	Ugotavljam, da predlog ni sprejet.<br>
	Ker predlog ni bil sprejet bo sklicana običajna seja. Odločiti moramo o času za najavo. <br>
Torej, na glasovanje dajem naslednji predlog sklepa. Poslanske skupine lahko najavijo do 5 minut za predstavitev stališča ter skladno z drugim odstavkom 67. člena Poslovnika Državnega zbora do 10 minut za razpravo. Vlada kot predlagatelj predloga sklepa ima za dodatno obrazložitev predloga sklepa na voljo po 5 minut, za razpravo pa po 10 minut. Postopkovni predlog? Kolega Matej T. Vatovec.<br>
<br>
<b>DR. MATEJ TAŠNER VATOVEC (PS Levica):</b> Še enkrat, da slučajno ne bo šlo mimo. V Poslanski skupini Levica na podlagi tretjega odstavka 67. člena zahtevamo najavo časa skladno s številom poslancev pomnoženo krat 5 minut.<br>
<br>
<b>	PREDSEDNIK IGOR ZORČIČ:</b> Okej. Še kdo? Ne. Potem dajem na glasovanje naslednji predlog sklepa. Torej, poslanske skupine lahko k točki dnevnega reda najavijo čas skladno s tretjim odstavkom 67. člena Poslovnika Državnega zbora. Vlada lahko kot predlagatelj za dopolnilno obrazložitev predloga sklepa najavi do 5 minut, za razpravo pa do 30 minut.<br>
	Kdo je za? Soglasno? Ne. (Levica, LMŠ, DeSUS, SAB.)<br>
	Ugotavljam, da predlog ni sprejet.<br>
	Torej, potem dajem še enkrat na glasovanje ta predlog, ki sem ga uvodoma navedel, to je poslanske skupine lahko najavijo do 5 minut za predstavitev stališč ter skladno z drugim odstavkom 67. člena Poslovnika Državnega zbora do 10 minut za razpravo. Vlada kot predlagatelj predloga sklepa ima za dodatno obrazložitev predloga sklepa na voljo po 5 minut, za razpravo pa po 10 minut. Glasujemo še o tem predlogu sklepa glede na to, da prejšnji predlog sklepa ni bil izglasovan.<br>
	Kdo je za? Postopkovni predlog. <br>
<br>
<b>	DR. MATEJ TAŠNER VATOVEC (PS Levica): </b>Eno vprašanje bi imel. Zdaj, tretji odstavek 67. člena jasno določa, da lahko poslanska skupina zahteva, da se razpravo poslanskih skupin pri posamezni točki upošteva tako, da se pomnoži čas poslancev in ni tukaj v bistvu nobena odločitev Kolegija potrebna. Se pravi samo me zanima, če bo za poslansko skupino Levica ta člen Poslovnika upoštevan pri sklicu izredne seje?<br>
<br>
<b>	PREDSEDNIK IGOR ZORČIČ:</b> Ta člen bo za Poslansko skupino Levica v skladu s tretjim odstavkom 67. člena upoštevan <br>
<br>
<b>12. TRAK: (TB) – 12.15</b><br>
<br>
	(nadaljevanje) upoštevan. Za Poslansko skupino Levica.<br>
	Torej, gremo na glasovanje.<br>
Glasujemo.<br>
Kdo je za? (NSi, SDS, SNS, SMC, Desus.) Kdo je proti? (?) Vzdržan? (Levica in Nepovezani poslanci.)<br>
/ izklop mikrofona/ / vklop mikrofona/<br>
Ugotavljam, da sklep ni sprejet.<br>
Torej, bo razprava potekala na podlagi sprotne prijave.<br>
Torej, zaključujem to točko dnevnega reda in … / oglašanje iz dvorane/<br>
Postopkovni predlog, kolega Matej T. Vatovec.<br>
<br>
<b>DR. MATEJ TAŠNER VATOVEC (PS Levica):</b> Predsednik, jaz bi zdaj rad vedel, kako se bomo poslanske skupine pripravile na to sejo? Sprejeli, mislim, pač, po Poslovniku naši poslanski skupini zdaj pripada 40 minut. Noben sklep ni bil sprejet glede tega, kako bo potekal čas za razpravo, kako bo ta seja danes potekala… / oglašanje iz dvorane/<br>
<br>
<b>PREDSEDNIK IGOR ZORČIČ:</b> Hm, sprotne prijave bodo na voljo. Vsak poslanec bo imel po 5 minut. To je to.<br>
Hvala lepa. Zaključujem to točko dnevnega reda in 100. sejo Kolegija.<br>
<br>
<b>Seja se je končala 13. aprila 2021 ob 12.17.</b>