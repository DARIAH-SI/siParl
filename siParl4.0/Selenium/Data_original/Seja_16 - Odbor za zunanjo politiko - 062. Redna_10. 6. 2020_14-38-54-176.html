<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZUNANJO POLITIKO</font></b><br>
<b><font size="4">62. redna seja</font></b><br>
<br>
<b><font size="4">(10. junij 2020)</font></b><br>
</p></div><br>
<b><font size="4">Sejo je vodila Monika Gregorčič, predsednica Odbora za zunanjo politiko.</font></b><br>
<b><font size="4">Seja se je začela ob 11.02 uri.</font></b><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Spoštovane kolegice in kolegi, lepo pozdravljeni. Pričenjam 62. sejo Odbora za zunanjo politiko. Obveščam vas, da sem prejela naslednja pooblastila o nadomeščanju opravičeno odsotnih članov odbora, in sicer gospa Lidija Ivanuša nadomešča gospo Evo Irgl iz Poslanske skupine SDS, gospod Gregor Perič nadomešča mag. Branislava Rajića iz Poslanske skupine SMC in gospod Jože Lenart nadomešča gospo Lidijo Divjak Mirnik iz Poslanske skupine Liste Marjana Šarca. </font><br>
<font size="4">	Vse prisotne lepo pozdravljam, še posebej ministra za zunanje zadeve dr. Anžeta Logarja, državnega sekretarja iz Ministrstva za zunanje zadeve gospoda mag. Gašperja Dolžana ter predstavnico Urada predsednika Republike gospo Smiljano Knez. </font><br>
<font size="4">	Prehajamo na določitev dnevnega reda seje odbora. S sklicem ste prejeli dnevni red. Ker v poslovniškem roku nisem prejela predlogov za njegovo spremembo, je določen takšen dnevni red seje kot ste ga prejeli s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO.</font></b><font size="4"> Enako kot že na zadnji redni seji bi vas želela spomniti, da ustna predstavitev poslanskega vprašanja ne sme trajati več kot tri minute, dopolnilno vprašanje poslanca lahko traja največ dve minuti, poslanec pa lahko na eni seji postavi največ dve ustni vprašanji ministru. </font><br>
<font size="4">	Ravno tako predlagam, da poberemo prvi sklop vprašanj – pet vprašanj, nato dobi besedo za odgovore minister in nato nadaljujemo v kolikor bo še interes po tem ritmu. </font><br>
<font size="4">	Kdo želi  besedo? Imam že prijavljene. Prvi je na vrsti za postavitev vprašanja mag. Andrej Rajh, za njim gospod Matjaž Nemec. Izvolite</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa za besedo, predsedujoča. Spoštovani minister! Te dni, to je natančneje od 4. 6. 2020, mineva 100 let od podpisa trianonske mirovne pogodbe, s katero so bile določene meje Madžarske s sedanjimi sosednimi državami. Na takratni mirovni konferenci po koncu prve svetovne vojne so razdelili ozemlje poraženega razpadlega imperija in za nas Slovence je to zelo pomemben dogodek, saj smo takrat priključili Prekmurje matični domovini. Meja med Slovenijo in njenimi predhodnicami ter Madžarsko je na tem delu od takrat bila jasno in nedvoumno določena. </font><br>
<br>
<b><font size="4">2. TRAK: (ES) – 11.05</font></b><br>
<br>
<font size="4">	(nadaljevanje) Zato toliko bolj v oči bode dogodek, ki se je zgodil minuli četrtek, in seveda ni osamljen. Spomnimo. Predsednik madžarske vlade Viktor Orban je odkril spomenik, na katerem je vgraviran zemljevid velike Madžarske z navedenimi 12.500 imeni mest in naselij, ki so do leta 1920 bila del tedanje Ogrske oziroma kasneje govorimo o Madžarski. Zato je zelo zaskrbljujoča njegova izjava, ki jo je po poročanju medijev izrekel ob koncu svojega govora ob zemljevidu velike Madžarske, v katerem je navedel, da je srečen, da bo s Slovaki, Hrvati, Srbi in Slovenci gradil skupno prihodnost. </font><br>
<font size="4">	In kakšno prihodnost si on to zamišlja, verjetno posebej priča napis na tem spomeniku. Madžarska do Reke, torej govorimo o današnjem hrvaškem pristanišču. In te besede so toliko bolj nesprejemljive, saj jih je izrekel ob spomeniku, za katerega je madžarska vlada plačala 16 milijonov evrov. Torej ne gre za neki spat? ali pa nepremišljeno dejanje. Gre za načrtno dejanje, za izbrane besede, ki jih je ob tem dogodku poslal v svet svojim sosedam. </font><br>
<font size="4">	Na njegove besede se je s protestno noto odzval uradni Zagreb, ki je madžarskemu veleposlaniku zaradi napisa na plošči spomenika, ki poudarjam je stal 16 milijonov evrov, omenjal Reko v kontekstu madžarskega ozemlja. </font><br>
<font size="4">	V posebni zadregi se je pa znašel tudi madžarski veleposlanik v Srbiji, ki se je sprenevedal, da se je Viktor Orban ob takem spomeniku sploh slikal.</font><br>
<font size="4">	Spoštovani zunanji minister, slovensko zunanje ministrstvo na to provokacijo ni reagiralo, zato vas pozivam, da tudi tu pred tem Državnim zborom, pred tem odborom podate jasno izjavo in obsodite te provokacije.</font><br>
<font size="4">	Spomnimo se ob tem tudi na številne interese, ki jih ima Madžarska. V Prekmurju kupuje kmetijska zemljišča, vlaga v kulturno in športno infrastrukturo, ima tudi gospodarske interese. Pa nenazadnje tudi medijske interese. Ne pozabimo, da je preko vlaganj oziroma posojila v podjetju Drugi tir hotelo izvajati interese v Luki Koper in v slovenskem železniškem omrežju. Spomnimo se, da gre za kritično infrastrukturo, ki bi morala biti podvržena posebnemu varovanju nacionalnih interesov in ob tej priliki bi rad tukaj posebej izpostavil modra dejanja Alenke Bratušek, ki je takemu udejstvovanju teh partnerjev rekla ne. </font><br>
<font size="4">	Spoštovani minister, prosim za vaš odgovor in jasno obsodbo. </font><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa. Preden nadaljujemo še eno obvestilo o pooblastilu, in sicer poslanec gospod Jani Möderndorfer nadomešča gospoda Marjana Šarca iz Poslanske skupine LMŠ. </font><br>
<font size="4">	Sedaj, ker se je gospod Matjaž Nemec odjavil, dobi besedo za vprašanja gospod Nik Prebil. Izvolite.</font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, predsednica. Kolegice in kolegi, minister! Danes imam samo eno kratko vprašanje, ki se nanaša na predsedovanje. Poglejte, Nemčija bo čez približno tri tedne prevzela predsedovanje Sveta Evropske unije in danes je jasno, da bo to nemško predsedovanje močno zaznamovale posledice te koronske krize, da se bomo morali dokaj hitro osredotočiti na nadaljnja pogajanja z Združenim kraljestvom glede dokončanja postopka BREXITA in nadaljnjih odnosov in pa seveda na pogajanja o večletnem finančnem okviru, ki tudi terja čimprejšnjo rešitev. </font><br>
<font size="4">	Glede na to, da je do začetka slovenskega predsedovanja s tem še dobrih dvanajstih mesecev, me zanima, če se potem jasno </font><br>
<br>
<b><font size="4">3. TRAK: (ES) – 11.10</font></b><br>
<br>
<font size="4">	(nadaljevanje) določene prioritete, ker nazadnje ste na zaslišanju dejali, da boste določene stvari posodobili in spremenili. Torej, kaj ste uvrstili dodatno med prioritete našega predsedovanja? Kako se na to pripravlja Vlada? Kako je uredila odnos med Ministrstvom za zunanje zadeve in kabinetom predsednika Vlade glede predsedovanja? Ali ste že določili vodjo projekta predsedovanja in kdo to je? Zanima pa me še, glede na to, da je naša Vlada takrat med predsedovanje uvrstila košarico mest, to pomeni, da bi nekako po vseh regijah se dogodil en dogodek, ki je nižje od ministrskega. Me zanima, če to ostaja in na kakšen način se bo to izvajalo? Toliko zaenkrat. Hvala lepa.</font><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa. Naslednji je na vrsti gospod Gregor Perič, za njim bo na vrsti gospod Franci Kepa, potem pa bo besedo dobil minister za odzive. Hvala.</font><br>
<br>
<font size="4">	</font><b><font size="4">GREGOR PERIČ (PS SMC): </font></b><font size="4">Hvala lepa za besedo, predsednica. Kolegice, kolegi, minister, lep pozdrav vsem. </font><br>
<font size="4">	Moje vprašanje je predvsem vezano na mejno problematiko oziroma možnost prehajanja meja. V preteklih dneh in tednih smo videli, da je bilo na tem področju veliko vsakovrstnih napetosti, tudi interesov posameznih držav, da bi meje ostale zaprte, zato da bi omejile pretok določenih turistov in bi jih ohranile znotraj svojih meja, kar je sicer zelo zanimiv interes, verjamem pa, da ni ravno v duhu evropske ideje. Bil je narejen tudi nek napredek. Torej, lahko prehajamo nemoteno Slovenci na Hrvaško in iz Hrvaške nazaj. Ravno tako z Madžarsko. Od petka naprej so se te bariere tudi z Avstrijo umaknile. Vprašanje pa ostaja Italija. Vemo, da je imela zelo veliko težav s korona krizo in z epidemiološko situacijo, ni pa povsod situacija ista, zato me tudi v duhu nedavnega srečanja med obema zunanjima ministroma, ko ste se, minister Logar, srečali z vašim kolegom Dimajem?, zanima kakšna so vaša predvidevanja oziroma kakšni obeti so predvsem v smislu tega kdaj bodo lahko italijanski državljani, zlasti tisti, ki prihajajo iz območij, ki nimajo težav s korona virusom, nemoteno spet prihajali v Slovenijo. Če vzamem en regionalni časopis, mislim, da je od včeraj, od torka, Primorske novice, da se igralnice že odpirajo kljub temu, da je ta pretok Italijanov v Slovenijo še nekoliko omejen oziroma omejen na tiste, ki imajo zgolj nepremičnine pri nas. Ko bo to pač možno, če ste predvidevali, da ostanejo še kakšne morebitne varovalke, v kolikor bi se ta varnostna oziroma zdravstvena slika tudi v prihodnje spremenila. Hvala lepa za odgovor.</font><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa. Še gospod Franci Kepa. Izvolite.</font><br>
<br>
<font size="4">	</font><b><font size="4">FRANCI KEPA (PS SDS):</font></b><font size="4"> Hvala za besedo, predsedujoča. Vprašal bi glede prehodov delavcev iz Bosne in Hercegovine. Kakšno je sedaj stanje in kako je sedaj uradno zadeva in dolžina karanten po prehodu delavcev iz Bosne? </font><br>
<font size="4">	Drugo vprašanje pa je ali je kakšen predvideni uradni obisk v ZDA oziroma obratno? Ali bomo kaj v kratkem videli našo prvo damo ZDA? Hvala.</font><br>
<br>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa. Besedo za odgovore dajem ministru za zunanje zadeve dr. Anžetu Logarju. Izvolite.</font><br>
<br>
<font size="4">	</font><b><font size="4">DR. ANŽE LOGAR:</font></b><font size="4"> Se opravičujem. Hvala, predsednica.</font><br>
<font size="4">	Kar se tiče vprašanja gospoda Rajha v zvezi obletnico podpisa trianona. Kot veste meje evropskih držav in evropske etnične meje so se v stoletjih na tem delu sveta spreminjale. Recimo, tudi slovensko narodnostno ozemlje ni enako </font><br>
<br>
<b><font size="4">4. TRAK: (ES) – 11.15</font></b><br>
<br>
<font size="4">	(nadaljevanje) zunanjim mejam Republike Slovenije. Celo prva zgodovinska politična tvorba Slovencev je imela center zunaj meja današnje Slovenije. Po prvi svetovni vojni so se sklepale mirovne pogodbe in etnično načelo je bilo takrat glavno načelo, ki naj bi določal potem določitev tistih meja, v bistvu načelo samoodločbe narodov in pariška mirovna konferenca, v katero je bila podpisana trianonska pogodba, ki jo vi omenjate, je za slovenski narod, kot ste pravilno ugotovili, pomenila združitev Slovencev z matičnim narodom. To praznujemo kot državni praznik. Ravno prejšnje leto smo obeležili 100. Letnico tega dogodka. </font><br>
<font size="4">	Kot narod, ki je bil v preteklosti soočen s številnimi zgodovinskimi krivicami, na nek način razumemo, da poprava krivic nekoga v nekom drugem vzbudi občutek nastanka nove krivice. Razvoj kaže, da mirovne pogodbe po prvi svetovni vojni niso rešile vseh občutkov krivic, ki se v posameznih narodih čutijo. Zgodovinarji govorijo o takoimenovani tragediji srednje Evrope, katere rane so se celile zelo počasi oziroma se mestoma še celijo. Zato pri obravnavi teh zgodovinskih spominov ali pa zgodovinskih dejstev naših sosedov vsi potrebujemo, predvsem pa drug od drugega pričakujemo veliko mero strpnosti in razumevanja. </font><br>
<font size="4">	Zgodovinske pogodbe, zgodovinski zemljevidi, zgodovinski spomini ne morejo biti podlaga za kakovostne sodobne mednarodne odnose, predvsem pa ne smejo postavljati ovir za kakovostne in tesne odnose, zlasti ne med sosedi. </font><br>
<font size="4">	Prav sedanja korona kriza je pokazala kako pomembno je sodelovanje med narodi, kako pomembno je sodelovanje med srednjeevropskimi narodi in kako smo prizadeti kadar je treba zaradi višje sile meje zapirati. </font><br>
<font size="4">	Slovenija ne more in noče zapovedovati zgodovinskega spomina. Poskrbeti pa moramo, da naša spominjanja potekajo v duhu skupnih evropskih vrednot, dobrih sosednih odnosov in spoštovanja zgodovine drugih držav oziroma narodov. </font><br>
<font size="4">	Prej ste v vprašanju rekli kako je MZZ na to provokacijo reagiralo. Že večkrat sem poudaril, da MZZ na provokacije ne odreagira, ker so ravno namenjene temu, da se provocira. MZZ v tem primeru gradi predvsem na odnosih v duhu evropskega sodelovanja. </font><br>
<font size="4">	V okviru tega sem ob tem dogodku, to lahko povem, govoril tako z hrvaškim zunanjim ministrom kot z madžarskim zunanjim ministrom. Lahko pa rečem, da smo z Madžarsko v zadnjem tednu odprli še zadnji mejni prehod, ki je bil zaradi korona krize zaprt z betonskimi ovirami neprehoden za naše zamejske Slovence in je od sedaj naprej naša meja z Madžarsko popolnoma odprta in se veselim tvornega sodelovanja tudi v prihodnje. </font><br>
<font size="4">	Na vprašanje gospoda Prebila v zvezi z predsedovanjem. Nemško predsedstvo skupaj z Slovenijo in Portugalsko finalizira oziroma je sfinaliziralo program trija? predsedovanja. Drži kot ste izpostavili zaradi korona krize je bilo treba ta program prilagoditi. Najlepše to odseva že prvi odstavek, kjer se referira ravno na Covid-19. Pogajanja, ki so bila vodena pod prejšnjo vlado, smo v </font><br>
<br>
<b><font size="4">5. TRAK: (ES) – 11.20</font></b><br>
<br>
<font size="4">	(nadaljevanje) posameznih delih nadgradili, in sicer ravno iz izkušenj pandemije Covid-19. Kot veste je predsednik Vlade pisal nemški kanclerki in portugalskemu predsedniku v zvezi z razširitvijo teh prioritet, in sicer da se v te skupne prioritete ustavi ali pa doda posebna referenca na pripravo kriznega načrta v podobnih primerih pandemije ali pa mogoče napada z komunikacijskimi sredstvi. Na ta način smo želeli pokazati, da mora v prihodnje Evropska unija biti pripravljena na posamezne grožnje, ki lahko zamajajo ustroj delovanja Evropske unije, da se ne bo ponovilo to, kar se je ponovilo v času pandemije. </font><br>
<font size="4">	S kolegi, tako nemškim kot portugalskim, sem bil na vezi tudi v smeri, da se v program predsedovanja da referenca na potrebo po vrnitvi določenih proizvodnih struktur, ki so nujno potrebne za delovanje Evropske unije, za zagotavljanje varnosti in zdravstvene oskrbe. Da se doda posebna referenca na pomen varovanja zdravja. Drugače pa enako naprej spodbujamo digitalno in zeleno Evropsko unijo. </font><br>
<font size="4">	V okviru tega bo veliko možnosti tudi za promocijo v našo ustavo zapisane pravice do pitne vode. Tudi tu bomo morali veliko narediti na domačem prizorišču. Še enkrat v tem pogledu omenjam referenco, vsaj mojo na …. (nerazumljivo), kjer smo tudi tu v Državnem zboru sprejeli ustrezne sklepe za zaščito virov pitne vode. Verjamem, da bomo to uspešno znali predstaviti tudi v času slovenskega predsedovanja.</font><br>
<font size="4">	Kar se tiče košarice mest, kar je bilo posebej izpostavljeno, mislim, da okoli 150 dogodkov bo potekalo pod ministrski ravni v času slovenskega predsedstva, kjer bo možnost in priložnost za promocijo slovenske kulture, slovenske kulinarike, slovenske pokrajine. V tem pogledu zagotavljam, da bomo ta čas maksimalno dobro izkoristili za to promocijo.</font><br>
<font size="4">	Kar se tiče organizacijskih vidikov projekta predsedovanja. Na Ministrstvu za zunanje zadeve smo pripravili gradivo, ki naj bi šlo ta četrtek na sejo Vlade, ki v bistvu na nek način posodablja organizacijski potek ali videz ali pa sestavo projekta predsedovanja. In sicer gre v smeri uspešnega projekta iz leta 2008, torej več ali manj udejanja podobno strukturo, in sicer ožjo delovno skupino na priprave na predsedovanje, ki jo vodi predsednik Vlade in pa širšo delovno skupino za priprave predsedovanja, ki v bistvu na operativni ravni izvaja strateške sklepe, ki so sprejeti na ožji delovni skupini za predsedovanje. To pa bom vodil sam kot minister za zunanje zadeve. V pomoč obema skupinama se oblikuje tudi sekretariat za predsedovanje, kjer bo celotna ekipa pripravljala te dnevne načrte od podedovane agende do organizacije dogodkov, do organizacije prevajanj, interpretov in do priprave ostalih podlag za odločanje širše in ožje delovne skupine za predsedovanje. V okviru širše delovne skupine za predsedovanje pa bo še pet skupin. Skratka enako kot je bilo pred 12 leti in enako kot je bilo to že predvideno v prejšnjem organigramu organizacije predsedovanja. </font><br>
<font size="4">	Gospod Perič je spraševal v zvezi z prehodi mej. Kot veste, s tremi sosedami imamo že odprte meje. </font><br>
<br>
<b><font size="4">6. TRAK: (ES)</font></b><br>
<br>
<font size="4">	(nadaljevanje) Avstrija je odprla meje tako kot smo nekako se dogovarjali, kar pa v medijih ni bilo predstavljeno tako. Namreč zato, ker so se ta pogajanja dogajala za zaprtimi vrati in tu minister za zunanje zadeve striktno vztraja pri tem, da dokler ni dogovorjeno med ustreznimi ravni v posameznih državah članicah delnih informacij ne sporočamo v javnost. Ne želimo tega postopka kakorkoli oteževati recimo z nekimi delnimi informacijami, ki se lahko kasneje ne izkažejo za resnične. Kot ste lahko ugotovili je v bistvu Avstrija z nami bistveno prej odprla meje kot za Hrvaško. </font><br>
<font size="4">	To lahko rečem, da je rezultat našega diplomatskega dela, ki se ga morda na prvi pogled ne vidi, je pa vseskozi aktiven in tudi sedaj je v odnosih z Italijo zelo tesna medsebojna diplomatska korespondenca in povezave. Lahko rečem, da je bil obisk italijanskega zunanjega ministra uspešen, da smo odprli nekaj zelo pomembnih tem. Verjamemo, da bomo tudi na teh temah dosegli pomemben napredek. Lahko še enkrat rečem, da sem zelo vesel, da naša etnična manjšina govori z enim jezikom, kar bistveno pripomore k učinkovitemu dialogu z italijansko stranjo. Imam tudi obljubo italijanskega zunanjega ministra izrečeno na novinarski konferenci, da se bo osebno zavzel za reševanje odprtih problemov, s katerimi se srečuje manjšina in verjamem, da tudi kar se tiče mejnega vprašanja v kratkem to ne bo več odgovor na vprašanja za zunanjega ministra na Odboru za zunanjo politiko. </font><br>
<font size="4">	Kar se tiče vprašanja poslanca Kepe v zvezi z prehodi delavcev iz Bosne in Hercegovine. Gre za posebno izjemo v uredbi, ki tovrstne prehode omogoča. Ravno zaradi tega, ker je tu širši interes za delovno silo. Tu mislim, da ne bi smelo biti večjih težav. Po zadnjih podatkih, ki jih objavlja Nacionalni inštitut za javno zdravje, se pa tudi zdravstvena slika v Bosni in Hercegovini bistveno izboljšuje in ko bo Nacionalni inštitut za javno zdravje dal zeleno luč za uvrstitev te države na seznam držav, s katerimi je omogočen prost prehod meje, bo ta prost prehod omogočen tudi za vse državljane Bosne in Hercegovine. Še enkrat pa opozarjam, da smo zelo previdni v zvezi s tem in da uredba, ki omogoča prost prehod oziroma ki določa režime prehoda meje za posamezne države omogoča tudi korak nazaj. Zaradi ponovnega izbruha v Republiki Severni Makedoniji smo bili prisiljeni narediti korak nazaj in to kar velik korak, tako da sedaj tudi Slovenci, ki prihajajo iz Republike Severne Makedonije so dolžni v Sloveniji iti v karanteno. To govorim predvsem zato, ker še vedno ohranjamo po uredbi dvostopni postopek in mnenje Nacionalnega inštituta za javno zdravje je v bistvu podlaga za odločitev potem politične ravni, ne glede na to kaj bi si politična raven želela. Najprej zdravje državljank in državljanov Republike Slovenije, potem pa politična odločitev glede sprostitve mejnih režimov. </font><br>
<font size="4">	Kar se tiče odločitve prve dame, pa mislim, da ste, gospod Kepa, vi lokacijsko bližje glede na to iz kje prihaja njena družina. Sugeriram, da se tukaj vključi tudi parlamentarna demokracija in bližjim sugerira, da odprtost za to je. Lahko samo povem, da sem osebno pisal gospe za njen rojstni dan – aprila – in v tem duhu verjamem, da ko bo prvi obisk v Washingtonu, bomo lahko tudi uradno povabili prvo damo na obisk v Slovenijo. </font><br>
<font size="4">	Toliko, predsednica. </font><br>
<br>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa. Gospod Nik Prebil, ste želeli? Ne. V novem krogu v nadaljevanju najprej besedo dobi mag. Meira Hot, potem pa za njo gospod Nemec. Izvolite.</font><br>
<br>
<font size="4">	</font><b><font size="4">MAG. MEIRA HOT (PS SD):</font></b><font size="4"> Hvala lepa, spoštovana gospa predsednica. Spoštovani gospod minister, kolegice in kolegi, lep pozdrav. </font><br>
<br>
<b><font size="4">7. TRAK: (ES) – 11.30</font></b><br>
<br>
<font size="4">	(nadaljevanje) Za Slovence v Italiji bo letošnje leto še posebej slavnostno in pomembno, saj po 100 letih Narodni dom v Trstu ponovno prihaja v last slovenske narodne manjšine. Vrnitev Narodnega doma v tem letu je pa iz simbolnega vidika še posebej pomembno za izboljšanje odnosov med Slovenci in Italijani, saj mineva 100 let od njegovega požiga. Dogovor o vrnitvi Narodnega doma naj bi 13. 7. 2020 simbolno potrdila tudi predsednika republike, torej gospod Borut Pahor in gospod Sergio Matarela?, in tako izrazila nov začetek boljših odnosov med Slovenijo in Italijo. </font><br>
<font size="4">	Na žalost pa dogodek, ki bi moral simbolno predstavljati začetek novega obdobja odnosov med Slovenijo in Italijo ni ostal brez odziva skrajne italijanske desnice. Na pobudo postfašistične stranke Bratje Italije, ki je v mestni upravi članica koalicije, je tržaška občinska uprava razglasila nov praznik, 12. 6. 2020, dan, ko so leta 1945 jugoslovanski partizani zapustili Trst. </font><br>
<font size="4">	Praznovanje praznika osvoboditve izpod Jugoslavije je neposredno povezan z vračanjem Narodnega doma Slovencem v Italiji, saj predstavlja odločno stališče proti vračanju doma Slovencem v Trstu. Po mnenju mnogih zamejcev v Italiji praznik obuja stare konflikte in vnaša ponovne razdore med slovensko manjšino in italijanskim večinskim prebivalstvom. Razglasitev praznika je na simbolni ravni dokaz, da sta sovraštvo in nestrpnost proti Slovencem v Italiji žal še vedno prisotna. Odločno na stališču postfašistične stranke proti vračanju Narodnega doma Slovencem bi pričakovali tudi odločen odgovor in protest proti praznovanju praznika s strani slovenskega zunanjega ministrstva. Namesto tega pa je zunanje ministrstvo v svojem odgovoru z dne, 29. 5. 2020, ki je bil objavljen na spletnih straneh slovenskega konzulata v Trstu zapisalo zgolj to, da gre pri razglasitvi praznika za samostojno odločitev tržaške občinske uprave ter da se je pri takšnih dogodkih potrebno sklicevati, citiram, na skupno poročilo slovensko-italijanske zgodovinsko-kulturne komisije z leta 2000, ki je edinstven dokument usklajenih strokovnih pogledov na zgodovino dveh sosednjih evropskih narodov, ki jih druži skupna tragična zgodovina zadnjega stoletja.</font><br>
<font size="4">	Od Ministrstva za zunanje zadeve bi pričakovali bolj odločen odziv in odgovor na razglasitev praznika, ki razdvaja in izraža nestrpnost zoper slovensko manjšino. Zato me zanima ali se bo Ministrstvo za zunanje zadeve vseeno odzvalo tudi na kakšen drugačen način ob prihajajočem praznovanju 12. 6. 2020 oziroma ali boste odločno nastopili zoper potvarjanje, zoper spreobračanje zgodovine, ki ga ta novi praznik pooseblja. Hvala.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. Gospod Matjaž Nemec, za njim pa potem gospod Nik Prebil. Izvolite.</font><br>
<br>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala lepa, predsedujoča. Spoštovani minister, vseeno si bom dovolil, da vas prosim še bolj podrobno odgovorite na tisto vprašanje, ki ga je postavil že kolega Andrej Rajh. Govorimo o jasnih izraženih teritorialnih težnjah sosednje Madžarske. Se opravičujem za grobost, ampak dejansko smo priča že tretjemu poizkusu tokrat z veliko slovesnostjo. Tudi sami v Republiki Sloveniji, kot ste omenili v odgovoru, smo deležni tovrstnih slovesnosti. Naj dam primer, ko govorimo o zahodni meji. Veliko prireditev se soorganizira tudi skupaj z italijanskimi kolegi in vselej se nagovarja v negativnem smislu ideologije, nikdar pa posamezne države. </font><br>
<font size="4">	Kolikor sam spremljam mednarodne medije se je to početje nekoliko dotaknilo drugih držav v večji meri kot Republike Slovenije. Naj omenim Srbijo ali pa celo Hrvaško, kajti na teh obeležjih ne gre za obeležitev tragičnega dogodka izpred 100 let, ampak na primer na Hrvaškem je bil v veliki pozornosti deležen sam zapis kot je Reka, Madžarska do Jadranskega morja. To ne gre za simpatično interpretacijo Srbije do Tokia, ampak dejansko gre za resno izražene težnje po teritorialnem ozemlju. </font><br>
<font size="4">	Naj spomnim. Tega so deležne štiri evropske države. Gre za Avstrijo, Slovaško, Romunijo in Hrvaško ter Slovenijo, oziroma pet držav, ter Srbijo in Ukrajino, dve izven evropske države, v katerih poteka razprava o </font><br>
<br>
<b><font size="4">8. TRAK: (ES) – 11.35</font></b><br>
<br>
<font size="4">	(nadaljevanje) poveličevanju velike Madžarske in po težnjah po teritorialnem ozemlju. </font><br>
<font size="4">	Spoštovani minister, vseeno bi vas povprašal, glede na to, da ste omenili, da ste se pogovarjali tako kot s hrvaškim in z madžarskim zunanjim ministrom, kaj vam je predvsem madžarski minister povedal v obran takemu početju. Torej kakšna je njihova interpretacija, če želite lahko tudi zasebna komunikacija z ministrom, o tovrstnem dogajanju. Ponavljam, ne gre za prvo, ne gre za pojav, ampak gre za jasno izraženo težnjo ene od evropskih držav po odpiranju bolečih ran izpred 100 let. Samo predstavljamo si kaj bi bilo, če bi se to dogajalo na Dunaju, v Rimu ali pa v kateri drugi evropski prestolnici. Hvala lepa.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. V tem sklopu je prijavljen še gospod Nik Prebil. Izvolite.</font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa. Samo eno dopolnitev bi dal, ki se mi je vmes porodila. Namreč, zelo dobro je, da se meje odpirajo tudi z našo sosedo Avstrijo. Bi pa tukaj še nekaj dodal. Namreč evropska komisarka za notranje zadeve, pa verjetno bi na to vprašanje verjetno odgovarjal tudi minister za notranje zadeve, Ela Johansson? je pred dnevi pozvala, da se do konca meseca ukinejo vse kakršnekoli kontrole na mejah schengna in me tukaj zanima glede na to, da se je prejšnji minister za notranje zadeve Poklukar močno zavzemal in zagovarjal stališče Slovenije, ki je zagovarjalo to, da se kakršnekoli kontrole na meji z Avstrijo nemudoma prekinejo, ker za njih ni razloga. Nenazadnje je to tudi poudarjala predsednica Evropske komisije. Zanima me ali te sprostitve pomenijo, da lahko s poletjem pričakujemo popolno ukinitev notranjih kontrol na meji z Avstrijo, kar pomeni tukaj tudi njihovo varovanje meje proti nezakonitim prehodom. Hvala. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Besedo sedaj za odgovore dajem ministru za zunanje zadeve. Izvolite.</font><br>
<br>
<font size="4">	</font><b><font size="4">DR. ANŽE LOGAR:</font></b><font size="4"> Hvala, predsednica. Poslanka Hot je pravilno ocenila pomen vrnitve Narodnega doma v Trstu 100 let po njegovem požigu. Gre za simbolno dejanje dimenzije, ki se jo težko predstavljamo. Si jo pa zelo lepo predstavljajo naši zamejci, ki živijo v tistem delu. Niso čisto mirni in pomirjeni, to vam lahko zagotovim, kajti kot pravijo v politiki situacija ni nikoli tako zagotova, da je ne bi mogli uničiti oziroma poslabšati. To je treba imeti v vidu zelo natančno, ko govorimo o naših odnosih z našo zahodno sosedo.</font><br>
<font size="4">	Vprašanje vrnitve Narodnega doma je bilo deset let nazaj znanstvena fantastika zaradi vključitve najvišjih ravni. Tu je treba izrecno pohvaliti delo predsednika republike. Pa bo vendarle v letu 2020, torej 100 let po tem, prišlo do tega simbolnega dejanja. To je dogodek brez primere v tem delu Evrope in ravno kaže na to kako boleče delitve iz preteklosti lahko z pravilnim pristopom na koncu rezultirajo v nekaj s čimer se obe strani strinjata in sta pripravljeni to storiti. </font><br>
<font size="4">	In zato pozivam vse, da v odnosih in izjavah ohranijo trezno glavo in so maksimalno strpni in da ne reagirajo na provokacije, ki se v tem delu lahko do 13. 7. 2020 še kar naprej pojavljajo.</font><br>
<font size="4">	Ministrstvo za zunanje zadeve bo tako ravnalo in Ministrstvo za zunanje zadeve bo naredilo vse, kar je v njegovi moči, da se ta dogodek uspešno zaključi. Tudi sam se bom udeležil te slovesne predaje.</font><br>
<font size="4">	Še enkrat ponavljam pogovarjal sem se na posebnem sestanku pred obiskom gospoda Dimaja? tudi s predstavniki manjšine</font><br>
<br>
<b><font size="4">9. TRAK: (ES) – 11.40</font></b><br>
<br>
<font size="4">	(nadaljevanje) in vsi nam polagajo na dušo in srce naredite vse, da ne bo kakšnega šuma do predaje tega doma. </font><br>
<font size="4">	Gospoda Nemca zanima kakšna je reakcija na jasno teritorialno težnjo Madžarske po slovenskem ozemlju. Moram reči, da te težnje ne vidim. Lahko rečem, da imata države dobre odnose, da so bili ti dobri odnosi potrjeni tudi v času prejšnje vlade, da niso bili popolnoma nič drugačni kot so danes. Na zadnjem sestanku z madžarskim zunanjim ministrom smo rešili nekatere stvari, ki so bile nerešene dosedaj. Morda bo lahko kdaj o tem spregovoril tudi gospod poslanec Horvat. Dogovorili smo se, da bo Madžarska sprostila sredstva s posebnega sklada za našo manjšino na Madžarskem, kar do sedaj ni bilo in da bomo s posebno tenkočutnostjo in tudi posebno pozornostjo spremljali tudi nadaljnji status in stanje v območju porabskih Slovencev, kar je še posebej pomembno v prihajajočem letu 2021, kjer bo ponovno nacionalno štetje na Madžarskem in upam, da se bo takrat čimveč prebivalcev razglasilo za Slovence, ker bo to bistveno okrepilo tudi vlogo porabskih Slovencev na Madžarskem. </font><br>
<font size="4">	Sem pa že opozoril v prejšnjem odgovoru, da gre v teh primerih za boleča vprašanja, ker se rane še niso popolnoma celile, ampak da moramo vsi skupaj ravnati na ta način, da bodo te rane zaceljene in da je ravno Evropska unija in medregionalno sodelovanje najboljši recept zato, da se preseže delitve iz preteklosti.</font><br>
<font size="4">	Glede vprašanja gospoda Prebila. Meje Schengna. Strinjam se z vami. Tudi sam mislim, da se morajo te kontrole umakniti. To minister za zunanje zadeve vseskozi opozarja na to na vseh nivojih. Pandemija Covid-19 je bil nek razlog za začasno derogacijo? Schengna. Tudi v času pospešenih migracij obstajajo neki razlogi za to, vendar pa Ministrstvo za zunanje zadeve vseskozi pravi, da če ni nekih podobnih razlogov, ni realnih argumentov za ohranjanje mejnih kontrol na naši severni meji. Lahko povem, da 16. 6. 2020 potujem na Dunaj, kjer se bom srečal z nekaterimi zunanjimi ministri na povabilo avstrijskega zunanjega ministra. 22. 6. 2020 pa prav tako prihaja avstrijski zunanji minister v Slovenijo, ker bodo to teme o katerih bova govorila z neko jasno intenco Ministrstva za zunanje zadeve, da se te meje čimprej sprostijo tako kot velja schengenski zakonik. </font><br>
<font size="4">	Toliko. Hvala.</font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Ker ni več interesa, to točko dnevnega reda zaključujem in se ministru za zunanje zadeve lepo zahvaljujem za vse podane odgovore in pojasnila. Hvala lepa.</font><br>
<font size="4">	</font><br>
<font size="4">	Prehajamo na </font><b><font size="4">2. TOČKO DNEVNEGA REDA – MEDNARODNA DEJAVNOST DRŽAVNEGA ZBORA.</font></b><font size="4"> Dne 20. 5. 2020 sem na vodje poslanskih skupin naslovila prošnjo za ponovni premislek o sestavi stalnih delegacij Državnega zbora v mednarodnih organizacijah in institucijah za preostanek mandatnega obdobja. Odbor za zunanjo politiko namreč na podlagi 275. člena poslovnika in 18. člena Pravilnika o mednarodni dejavnosti predlaga sestavo delegacij, ki jo nato določi Kolegij predsednika Državnega zbora. </font><br>
<font size="4">	Sporočam vam, da do tega trenutka nisem prejela nobenih predlogov za spremembo delegacij in tako ostane predlog v prvotni obliki.</font><br>
<br>
<b><font size="4">10. TRAK: (ES) – 11.45</font></b><br>
<br>
<font size="4">	(nadaljevanje) Iz tega predloga, ki ste ga dobili kot sejno gradivo, je ponovno razvidno, da pri imenovanih delegacijah parlamentarne skupščine OVSE, parlamentarne dimenzije srednjeevropske pobude ter parlamentarne unije, pogoju o ustrezni zastopanosti obeh spolov ni zadoščeno. Zato sedaj odpiram razpravo in obveščam, da je tudi tekom obravnave te točke še možno predlagati morebitne spremembe. </font><br>
<font size="4">	Ker interesa za razpravo ni, zaključujem razpravo in prehajamo na odločanje. Ob tem pa vas obveščam, da bomo glasovali z običajnimi glasovalnimi napravami oziroma sistemom na vaših mizah. </font><br>
<font size="4">	Na glasovanje tako dajem predlog sestave delegacije Parlamentarne dimenzije srednjeevropske pobude. Gospod Prebil, postopkovno.</font><br>
<br>
<font size="4">	</font><b><font size="4">NIK PREBIL (PS LMŠ):</font></b><font size="4"> Predsednica, hvala lepa. Glede na to, da ste prešli na glasovanje, me samo zanima glede na to, da te zahteve mednarodnih organizacij o ravnoteženosti spolov ni zadoščeno, me zanima kaj se bo sedaj zgodilo, ko bomo te delegacije ustanovili in ne bodo funkcionalne, ali kako. Me pa žalosti, da se v koaliciji niste uspeli dogovoriti za zamenjavo enega člana. </font><br>
<br>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Naj pojasnim. Na glasovanje bodo šli prvotni predlogi sestave delegacij. To ni prvič, da ni prišlo do neke ustrezne oziroma zaželene spolne sestave. Ravno zaradi tega je, kar je bilo v pristojnosti Odbora za zunanjo politiko, bilo storjeno z dodatnim pozivom vodjem vseh poslanskih skupin, tako koalicije kot opozicije in ker ustreznega odziva ni bilo nekako ni druge opcije kot, da te delegacije ustanovimo. Bodo pa zaradi tega vseeno funkcionirale. </font><br>
<font size="4">	Na glasovanje torej dajem predlog sestave delegacije Parlamentarne dimenzije srednjeevropske pobude v sestavi kot je bila predložena: dr. Franc Trček, Poslanska skupina SD, kot vodja, gospod Tomaž Lisec, Poslanska skupina SDS kot član, gospod Vojko Starović Poslanska skupina SAB kot član, gospod Zmago Jelinčič Plemeniti Poslanska skupina SNS kot nadomestni član ter gospod Nik Prebil Poslanska skupina LMŠ kot nadomestni član. </font><br>
<font size="4">	Pričenjam glasovanje. Glasovanje poteka. Zaključujem glasovanje.</font><br>
<font size="4">	Kdo je za? (15 članov.) Je kdo proti? (Nihče.)</font><br>
<font size="4">	Ugotavljam, da je predlog sestave sprejet.</font><br>
<font size="4">	Odločali bomo sedaj o sestavi delegacije Parlamentarne skupščine OVSE. V sestavi kot je navedena v predlogu, in sicer: gospod Gregor Perič Poslanska skupina SMC kot vodja delegacije, gospod Ferenc Horvŕth Poslanska skupina IMNS kot član ter gospod Andrej Černigoj Poslanska skupina NSi kot član. Za nadomestne člane pa so predlagani: gospod Zmago Jelinčič Plemeniti Poslanska skupina SNS, gospod Marko Bandelli Poslanska skupina SAB ter mag. Bojana Muršič Poslanska skupina SD.</font><br>
<font size="4">	Prehajamo na glasovanje. Glasovanje poteka. Zaključujem glasovanje.</font><br>
<font size="4">	Kdo je za? (16 članov.) Je kdo proti? (Nihče.)</font><br>
<font size="4">	Ugotavljam, da je predlog sestave sprejet.</font><br>
<font size="4">	Odločali bomo še o sestavi delegacije Interparlamentarne unije v sestavi kot je bila predložena. In to je skladno s poslovnikom nacionalne skupine Interparlamentarne unije je po funkciji vodja delegacije predsednik ali podpredsednik Odbora za zunanjo politiko. Torej bi bila vodja delegacije sama. Za člana pa sta predlagani gospa Iva Dimic Poslanska skupina NSi ter gospa Maša Kociper Poslanska skupina SAB. </font><br>
<font size="4">	Začenjam glasovanje. Glasovanje poteka. Zaključujem glasovanje.</font><br>
<font size="4">	</font><br>
<b><font size="4">11. TRAK: (ES) – 11.50</font></b><br>
<br>
<font size="4">	(nadaljevanje) Kdo je za? (16 članov.) Je kdo proti? (Nihče.)</font><br>
<font size="4">	Ugotavljam, da je tudi ta predlog sestave sprejet.</font><br>
<font size="4">	S tem zaključujem to točko dnevnega reda.</font><br>
<br>
<font size="4">	Prehajamo še na </font><b><font size="4">3. TOČKO DNEVNEGA REDA – RAZNO.</font></b><font size="4">	 Želi kdo besedo? Ugotavljam, da ne.</font><br>
<font size="4">	Potem zaključujem tudi to točko dnevnega reda in s tem 62. sejo Odbora za zunanjo politiko. Vsem se zahvaljujem in vam želim lep dan. </font><br>
<br>
<b><font size="4">Seja je bila končana 10. junija 2020 ob 11.50 uri.</font></b>