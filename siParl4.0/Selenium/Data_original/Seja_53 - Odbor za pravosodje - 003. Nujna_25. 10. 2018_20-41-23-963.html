<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE</font></b><br>
<b><font size="4">3. nujna seja</font></b><br>
<br>
<b><font size="4">(25. oktober 2018)</font></b></p></div><br>
<b><font size="4">Sejo je vodil mag. Dejan Kaloh, podpredsednik Odbora za pravosodje.</font></b><br>
<b><font size="4">Seja se je pričela ob 12.03.</font></b><br>
<br>
<b><font size="4">	PODPREDSEDNIK MAG. DEJAN KALOH:</font></b><font size="4"> Lep pozdrav. Vse članice in člane odbora, vabljene ter vse ostale prisotne lepo pozdravljam.</font><br>
<font size="4">	Pričenjam 3. nujno sejo Odbora za pravosodje, ki jo bom vodil po pooblastilu predsednika odbora, gospoda Jerneja Vrtovca, ki je službeno odsoten.</font><br>
<font size="4">Obveščam vas, da so zadržani in se seje ne morejo udeležiti naslednji članice in člani odbora: torej, kot že rečeno, gospod Jernej Vrtovec ter članica odbora, Eva Irgl.</font><br>
<font size="4">Ker k dnevnemu redu seje ni bilo predlogov za razširitev oziroma za umik katere od predlaganih točk, je določen dnevni red seje, kot je bil predlagan s sklicem in kot ga tudi imate pred seboj.</font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – OBRAVNAVA POBUDE ZA ZAČETEK POSTOPKA ZA OCENO USTAVNOSTI PRVEGA ODSTAVKA 44. ČLENA IN 45. ČLENA ZAKONA O SODNIŠKI SLUŽBI (U-I-78/16), KI JO BOMO OBRAVNAVALI NA PODLAGI DRUGEGA ODSTAVKA 265. ČLENA POSLOVNIKA DRŽAVNEGA ZBORA.</font></b><br>
<font size="4">Na voljo imamo naslednje gradivo, sestavljeno iz treh zadev, pobudo z dne 9. aprila 2018, mnenje Zakonodajnopravne službe, z dne 22. 10. 2018 in mnenje vlade, z dne 7. 6. 2018.</font><br>
<font size="4">K tej točki dnevnega reda so bili vabljeni Zakonodajnopravna služba in predstavniki Ministrstva za pravosodje.</font><br>
<font size="4">Želi besedo predstavnica Zakonodajnopravne službe, gospa Katarina Kralj? Izvolite.</font><br>
<br>
<b><font size="4">KATARINA KRALJ:</font></b><font size="4"> Hvala za besedo, gospod podpredsednik.</font><br>
<font size="4">V Zakonodajnopravni službi smo pripravili odgovor na pobudo višje sodnice za presojo ustavnosti omenjenih določb Zakona o sodniški službi, ki urejata uvrstitev sodnika v plačni razred ob njegovi izvolitvi.</font><br>
<font size="4">Odgovor bom samo na kratko povzela, več si lahko preberete v opisnem mnenju. Pobudnica potrjuje, da je izpodbijana ureditev protiustavna iz treh razlogov: ker naj bi bila nepopolna, saj ne vsebuje </font><br>
<br>
<b><font size="4">2. TRAK (VI) 12.05</font></b><br>
<br>
<font size="4">	(nadaljevanje) posebnih določb po uvrstitvi v plačni razred za tiste sodnike, ki so ponovno izvoljeni za sodnika, potem ko jim je vmes sodniška funkcija že prenehala, drugič,  ker naj bi kršila načelo enakosti pred zakonom, saj brez razumnih razlogov neenako obravnava sodnike, ki so nepretrgoma v kariernem sistemu in sodnike, ki jim je vmes sodniška funkcija prenehala in tretjič, ker ne omogoča več, da bi se sodnika ob izvolitvi uvrstilo v višji plačni razred od izhodiščnega. V odgovoru Državnega zbora zavračamo te očitke in navajamo argumente v prid ustavne skladnosti izpodbijanih določb. Tako navajamo razloge v prid zaključku, da so izpodbijane določbe jasne in določne, da ne kršijo načela enakosti pred zakonom, da sodnik v primeru ponovne izvolitve nima pridobljene pravice do upoštevanja sodniških, ki jih je recimo pridobil pri prejšnjem izvajanju sodniške funkcije. In da, četrtič, iz ustavne sodne presoje izhaja, da je zagotovljeno varstvo sodnika pred znižanjem plače samo med časom trajanja sodniške službe. V odgovoru tudi izčrpno prikažemo, kako je nastajala izpodbijana ureditev, in sicer od sprejema osnovnega zakona leta 1994 do zadnje novele v letu 2009, ki je izpodbijano ureditev uvedla. Ugotavljamo, da se je ta ureditev spreminjala, in sicer v odvisnosti od vsakokratne presoje, ki je ob noveli ocenil, zakonodajalca, seveda, ali so takšne spodbude še potreb ne in če so, za katera sodišča in iz katerih razlogov. In pri zadnji noveli, ki je to izpodbijano ureditev uvedla je zakonodajalec ocenil, da takšne določbe niso več potrebne, ker je novela Zakona o sistemu plač v javnem sektorju, ki je bila sprejeta istočasno, uvrstila sodnike ob izvolitve v bistveno višje plačne razrede. Zakonodajalec je torej imel razumne razloge za izpodbijanje ureditev. </font><br>
<font size="4">	Naj na koncu zaključim, gre za vprašanje, ki sodi v polje proste presoje zakonodajalca, zato je ustavno skladna vsaka ureditev, za katero obstajajo razumni razlogi. Ustavno sodna presoja na tem področju pa je nujno zadržana. Tako da mi predlagamo, da Državni zbor oceni, da je izpodbijana ureditev skladna z Ustavo in da je torej pobuda neutemeljena. Hvala. </font><br>
<br>
<b><font size="4">	PODPREDSEDNIK MAG. DEJAN KALOH:</font></b><font size="4"> Gospa Kralj, hvala za vaše izvajanje. </font><br>
<font size="4">	Želi besedo predstavnik Ministrstva za pravosodje?</font><br>
<br>
<b><font size="4">	GREGOR STROJIN:</font></b><font size="4"> Hvala. Tudi Vlada Republike Slovenije meni, da je izpodbijane določbe ne kršijo načela enakosti pred zakonom po drugem odstavku 14. člena Ustave. Splošno načelo enakosti se te določbe Ustave terja, da zakonodajalec bistveno enake položaje ureja enako. Če pa se zakonodajalec odloči za različno urejanje položajev mora za razlikovanje obstajati razumen razlog. Vprašanje položaja ustavne pritožnice je presojalo tudi že Vrhovno sodišče in pri svoji odločitvi v sodbi zavzelo stališče, da ustavni pritožnici ni bila kršena pravica do enakosti po zakonu. To odločitev je obrazložila s tem, da so vsi novoizvoljeni sodniki v enakem položaju, posledično so torej vsi izvoljeni v začetni, v tem primeru 55. plačni razred. Nadalje, Vrhovno sodišče meni, da gre za kršitev načela enakosti pred zakonom namreč le, če so bistveno enakem položaji brez razumnega razloga urejeni različno. Ta primer pa ni tak. </font><br>
<font size="4">	Glede očitka ustavne pritožnice v delu, da ustavni pritožnici ob novi oziroma ponovni izvolitvi v sodniško funkcijo pri uvrstitvi v plačni razred ni bilo upoštevano njeno sodniško delo in posledično to dejstvo ni bilo upoštevano pri uvrstitvi v plačne razrede, Vlada pojasnjuje, da na prosto sodniško mesto lahko kandidira vsak, ki izpolnjuje splošne pogoje za izvolitev in posebne pogoje za izvolitev oziroma imenovanje na sodniško mesto kot jih določa zakon o sodniški službi. Izbira najbolj ustreznega kandidata za zasedbo prostega sodniškega mesta temelji izključno na presoji izpolnjevanja z zakonom vnaprej predpisanih kriterijev, natančnejši potek postopka, kriteriji za izbor kandidatov. To določajo merila za izbiro kandidatov na sodniško mesto, ki jih je Sodni svet sprejel 9. novembra 2017. Kriterij izpolnjevanja delovnih sposobnosti in strokovnega znanja se med drugim ugotavlja tudi ob upoštevanju kandidatov do tedanjih delovnih izkušenj in dosedanjega dela po opravljenem pravniškem državnem izpitu. </font><br>
<br>
<b><font size="4">3. TRAK (VI) 12.10</font></b><br>
<br>
<font size="4">	(nadaljevanje) V konkretnem primeru so v postopku izbire tako bile upoštevane tudi predhodne delovne izkušnje, ki jih je ustavna pritožnica pridobila v preteklosti kot sodnica. Predhodne pravniške in s tem tudi sodniške izkušnje se nedvomno upoštevajo v okviru kriterijev za izbiro med kandidati za izvolitev. Če je posameznemu sodniku funkcija prenehala sodniško službo ponovno nastopi le, če je ponovno izvoljen pod enakimi pogoji kot vsi drugi kandidati, ki pred tem še niso opravljali sodniške funkcije. S prenehanjem sodniške službe sodnik ne ohrani nobenih pravic iz položaja v katerem je bil, ko je opravlja sodniško službo. Izjema pri tem je le pravica do predčasne upokojitve. Posledično ob ponovni izvolitvi sodnika ne moremo govoriti o pridobljeni pravici do upoštevanja sodniških izkušenj pri uvrstitvi v plačni razred. Ta ureditev po zakonu o sodniški službi po mnenju Vlade ni v neskladju z Ustavo. Ureditev o vprašanju upoštevanja že pridobljenih pravic do plače ob ponovni izvolitvi v sodniško funkcijo namreč sodi v polje proste presoje zakonodajalca. Hvala. </font><br>
<br>
<font size="4">	</font><b><font size="4">PODPREDSEDNIK MAG. DEJAN KALOH:</font></b><font size="4"> Hvala, gospod državni sekretar, za vaše izvajanje. 	</font><br>
<font size="4">	Želi kdo od članic in članov odbora razpravljati o mnenju Zakonodajno-pravne službe o navedeni pobudi? Ugotavljam, da ne. Se pravi, zaključujem razpravo in prehajamo na odločanje. </font><br>
<font size="4">	Na podlagi 265. člena Poslovnika Državnega zbora dajem na glasovanje naslednje mnenje: »Odbor za pravosodje podpira mnenje Zakonodajno-pravne službe o pobudi za oceno ustavnosti prvega odstavka 44. člena in 45. člena Zakona o sodniški službi.« Glasujemo. </font><br>
<font size="4">	Kdo je za? (6 članov.) Je kdo proti? (Nihče.)</font><br>
<font size="4">	Ugotavljam, da je mnenje sprejeto. </font><br>
<font size="4">	Odbor bo pripravil poročilo v katerega bo sprejeto mnenje vključeno in ga poslal tudi Zakonodajno-pravni službi, ki bo v skladu 266. členom Poslovnika Državnega zbora, pripravila odgovor za Ustavno sodišče. 	</font><br>
<font size="4">	Zaključujem to točko dnevnega reda. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA, NA OBRAVNAVO ZAHTEVE VIŠJEGA SODIŠČA V MARIBORU ZA OCENO USTAVNOSTI TRETJEGA ODSTAVKA 73. ČLENA ZAKONA O IZVRŠBI IN ZAVAROVANJU Z OZNAKO UI 446/18, </font></b><font size="4">ki jo bomo obravnavali na podlagi drugega odstavka 265. člena Poslovnika Državnega zbora. Na voljo imamo naslednje gradivo: zahtevo z dne 21. 8. 2018, mnenje Zakonodajno-pravne službe z dne 22. 10. 2018 in mnenje Vlade z dne 22. 10. 2018. K tej točki dnevnega reda so bili prav tako vabljeni Zakonodajno-pravna služba in Ministrstvo za pravosodje. </font><br>
<font size="4">	Želi besedo predstavnica Zakonodajno-pravne službe gospa Sladjana Ješić? Izvolite. </font><br>
<br>
<b><font size="4">	SLADJANA JEŠIĆ:</font></b><font size="4"> Hvala, predsedujoči. Lep pozdrav vsem skupaj. </font><br>
<font size="4">	Mnenje Zakonodajno-pravne službe ste prejeli, zato ga bom samo na kratko predstavila. </font><br>
<font size="4">	Kot ste že povedali, Višje sodišče v Mariboru izpodbija določbo tretjega odstavka 73. člena Zakona o izvršbi in zavarovanju. Zatrjuje neskladnost s pravico do sodnega varstva iz 23. člena Ustave. Po mnenju Višjega sodišča se kot sporni kažeta dve zakonski rešitvi. Prva je glede določitve varščine v primeru odloga izvršbe na predlog tretjega, in sicer sodišče si zakonsko določbo razlaga tako, da je varščina obvezna v vsakem primeru kadar jo zahteva upnik. Torej, da sodišče mora zgolj že določiti višino varščine, ne pa presojati o njeni upravičenosti, kar predstavlja prekomeren poseg v pravice tretjega, seveda, po mnenju višjega sodišča. Državni zbor kot nasprotni udeleženec v tem postopku meni, da izpodbijana določba ni v neskladju z Ustavo, torej menimo, da je ustavno skladna, le da jo je treba razlagati pravilno in ustavno skladno, kar je tudi temeljna naloga sodišč. </font><br>
<font size="4">	V mnenju smo proučili in predstavili genezo izpodbijane določbe oziroma celotnega 73. člena, ki ima tri odstavke. V prvih dveh odstavkih so določeni pogoji za odlok izvršbe. V tretjem odstavku pa možnost določitve varščine. Odlok izvršbe na predlog tretjega in institut varščine sta </font><br>
<br>
<b><font size="4">4. TRAK (VI) 12.15</font></b><br>
<br>
<font size="4">	(Nadaljevanje) neločljivo povezana, zato je tudi treba varščino zmeraj presojati v kontekstu odloga. Prav tako smo v mnenju podrobno navedli jezikovno, teleološko in tudi logično razlago izpodbijane določbe. Ključna ugotovitev je, da so bili z novelo A določeni strožji pogoji za določitev varščine, vendar opozarjamo, da so bili takrat pogoji za odlok izvršbe določeni precej ohlapno oziroma bili so protiustavni, kot je to kasneje ugotovilo Ustavno sodišče. Zato je z novelo C prišlo tudi do sprememb pogojev za odlok izvršbe na predlog tretjega in sta v bistvu takrat nastala ta prvi in drugi odstavek 73. člena. Tretji odstavek, ki določa varščino, možnost postavitve varščine, pa je se v bistvu z novelo C ni spreminjal, ampak samo zaradi sprememb prvih dveh odstavkov po našem mnenju ni postal protiustaven, temveč je, lahko bi rekli, izgubil na strogosti. </font><br>
<font size="4">	Nadalje v mnenju tudi navedemo kakšna je, po našem mnenju, pravilna razlaga. Ker to izhaja iz mnenja je ne bi sedaj povzemala. Dotaknila bi se še druge zakonske rešitve, ki se zdi Višjemu sodišču sporna, to pa je izključitev vsebinske presoje pravice tretjega v izvršilnem postopku. Torej, da mora tretji tudi takrat kadar svojo pravico izkazuje skoraj z gotovostjo to uveljavljati v pravdi, če ji upnik ugovarja. Glede tega smo v mnenju poudarili, da je v polju proste presoje zakonodajalca odločitev v kateri postopek bo določeno zadevo uvrstil. Predstavimo tudi stvarne in razumne razloge, ki so zakonodajalca vodili do tega, da je izključil vsebinsko presojo v izvršilnem postopku. Torej, ker tretji res ne more doseči, da bi izvršilno sodišče njegov ugovor vsebinsko obravnavalo, zakon ponuja protiutež temu v obliki instituta odloga izvršbe na predlog tretjega in s tem se, po mnenju Državnega zbora, lahko doseže zadostno varstvo pravic za tretjega. </font><br>
<font size="4">	Zato menimo in upamo, da bo odbor podprl naše mnenje. Hvala. </font><br>
<br>
<font size="4">	</font><b><font size="4">PODPREDSEDNIK MAG. DEJAN KALOH:</font></b><font size="4"> Hvala, gospa Ješić za povzetek mnenja vaše službe. Želijo besedo tudi predstavnik Ministrstva za pravosodje? Državni sekretar, izvolite. </font><br>
<br>
<b><font size="4">	GREGOR STROJIN:</font></b><font size="4"> Hvala. Na kratko, bilo je že dovolj obširno tudi oziroma dovolj dobro predstavljeno tudi mnenje Zakonodajno-pravne službe Državnega zbora. 	</font><br>
<font size="4">	Mnenje Vlade, sodišče lahko na predlog tretjega, ki je zahteval, da se izvršba na določen predmet izreče za nedopustno odloži izvršbo glede tega predmeta, če tretji izkaže obstoj svoje pravice na predmetu izvršbe oziroma če kot verjetno izkaže obstoj svoje pravice in nastanek nenadomestljive ali težko nadomestljive škode s takojšnjo izvršbo. </font><br>
<font size="4">	Tretji odstavek 73. člena Zakona o izvršbi in zavarovanju, ki se v tem primeru izpodbija z zahtevo za oceno ustavnosti, določa, da sodišče na upnikov predlog postavi za odlok izvršbe še pogoj, da tisti, ki zahteva odlok položi varščino, razen če bi bilo s tem ogroženo njegovo preživljanje ali preživljanje njegovih družinskih članov. Takšna ureditev varščine velja že od uveljavitve zakona o spremembah in dopolnitvah zakona o izvršbi in zavarovanju, torej novele A v letu 2002(?). Odlok izvršbe kot tak predstavlja zastoj v postopku in lahko močno poseže v možnost upnika za poplačilo terjatev. Varščina je namenjena varovanju upnikove pravice do sodnega varstva in učinkovite izvršbe. Z njeno določitvijo pride do izravnave procesnega položaja v prid upnika, saj tretji z varščino zagotovi ustrezne garancije, tako da v primeru, če njegove trditve ne bi bile dokazane izvršba ne bi bila manj učinkovita in se s tem prepreči nastanek škode za upnika, ki bi nastal zaradi takšnega neutemeljenega zastoja v izvršilnem postopku. Sodišče je tisto, ki skladno z zakonom odloči o načinu določitve varščine. To mora storiti na ustavno skladen način. Zakon sam ne predpisuje kako visoka mora biti varščina. Namen varščine je, da se zagotovi poplačilo upnikove terjatve v primeru, da je ugovor oziroma tožba na nedopustnost izvršbe, ki jo vloži tretji, neuspešna. Predmet izvršbe pa je v vmesnem času zaradi odloga lahko izgubil na vrednosti. Zato je sodišče tisto, ki odloči kakšna bo višina varščine, pri čemer le-te ne določi glede na vrednost predmeta, </font><br>
<br>
<b><font size="4">5. TRAK (VI) 12.20</font></b><br>
<br>
<font size="4">	(nadaljevanje) ampak glede na višino zavarovane terjatve, glede na dejstvo kolikšno vrednost se lahko izgubi in glede verjetnost nastopa nevarnosti, da bo zaradi takšnega odloga na predlog tretjega sploh prišlo do neutemeljenega zastoja v postopku. </font><br>
<font size="4">	Zakonodajno-prav na služba Državnega zbora v svojem mnenju prav tako meni, da je zahteva za oceno ustavnosti neutemeljena in da veljavna ureditev ni v neskladju z Ustavo, saj je možna ustavnopravno ustrezna razlaga teh določb, pri čemer Zakonodajno-pravna služba v svojem mnenju navaja še dodatne razloge zakaj je zahteva za oceno ustavnosti neutemeljena. Vlada pa na podlagi obrazloženega meni, da je zahteva Višjega sodišča za oceno ustavnosti tretjega odstavka 73. člena Zakona o izvršbi in zavarovanju neutemeljena. </font><br>
<br>
<font size="4">	</font><b><font size="4">PODPREDSEDNIK MAG. DEJAN KALOH:</font></b><font size="4"> Hvala, gospod državni sekretar za predstavitev mnenja Vlade. </font><br>
<font size="4">	Želi sedaj kdo od članic in članov odbora razpravljati o mnenju Zakonodajno-pravne službe o navedeni zahtevi? Ni zainteresiranih. Zaključujem razpravo in prehajamo na odločanje. </font><br>
<font size="4">	Na podlagi 265. člena Poslovnika Državnega zbora dajem na glasovanje naslednje mnenje: »Odbor za pravosodje podpira mnenje Zakonodajno-pravne službe o zahtevi Višjega sodišča v Mariboru za oceno ustavnosti tretjega odstavka 73. člena Zakona o izvršbi in zavarovanju.« Glasujemo. </font><br>
<font size="4">	Kdo je za? (7 članov.)Je kdo proti? (Nihče.)</font><br>
<font size="4">	Ugotavljam, da je mnenje sprejeto. </font><br>
<font size="4">	Odbor bo pripravil poročilo v katerega bo sprejeto mnenje vključeno in ga poslal Zakonodajno-pravni službi, ki v skladu z 266. členom Poslovnika Državnega zbora pripravi odgovor za Ustavno sodišče.</font><br>
<font size="4">	Zaključujem to točko dnevnega reda in današnjo sejo odbora ter želim še naprej uspešen delovni dan. Hvala lepa. </font><br>
<br>
<b><font size="4">Seja je bila končana 25. oktobra 2018 ob 12.22.</font></b>