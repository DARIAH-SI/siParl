<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br>
<b><font size="4">1. nadaljevanje 14. seje</font></b><br>
<br>
<b><font size="4">(14. januar 2021)</font></b></p></div><br>
<br>
<b><font size="4">Sejo je vodila Iva Dimic, predsednica odbora.</font></b><br>
<b><font size="4">Seja se je začela ob 9. uri.</font></b><br>
<br>
<b><font size="4">1. TRAK: (TB)</font></b><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Dobro jutro, dober dan, spoštovani vsi člani in članice odbora, ter vabljeni! En res lep dober dan!</font><br>
<font size="4">	Pričenjam prvo nadaljevanje 14. redne seje Odbora za izobraževanje, znanost, šport in mladino.</font><br>
<font size="4">Obveščam vas, da kot nadomestni poslanec, Leona Merjasca nadomešča mag. Elena Zavadlav Ušaj in Lidijo Divjak Mirnik nadomešča Nik Prebil, ter Branislava Rajića nadomešča Gregor Perič.</font><br>
<font size="4">	Ostali smo torej pri razpravi o 1. členu. Imeli smo še eno prijavljeno, ki je pa sedaj ni v dvorani, tako da, sklepčni smo in gremo, v bistvu dajem, to je bila pri 1. členu, v razpravo dajem 2. člen.</font><br>
<font size="4">Amandma za novi 2.a člen, ki so ga vložile Poslanske skupine SDS, SMC in NSi. Želi kdo razpravljat pri temu členu? (Da.)</font><br>
<font size="4">Aljaž Kovačič, izvolite.</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Hvala za besedo, predsednica.</font><br>
<font size="4">Ja, kot že na včerajšnji seji sem pri tem členu opozoril oziroma vprašal koalicijske poslance glede tega, se pravi, da gre za otroke s posebnimi potrebami, ali imajo zasebni vrtci, v primeru, da je ta člen izglasovan, primeren kader, ki lahko dela z otroki s posebnimi potrebami? Se pravi, ali imajo vsi vrtci v Sloveniji ta kader. Tako da, prosim, če koalicijski poslanci to ne vejo, da mi na to odgovori državni sekretar. Se pravi, da ne more priti do primera, da bi neki otrok bil vpisan v zasebni vrtec, bi imel odločbo z posebnimi potrebami in bi se zgodilo, da ta zasebni vrtec ne bi imel specialnih pedagogov oziroma ljudi, ki lahko se tem otrokom na primeren način delujejo.</font><br>
<font size="4">Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Aljaž Kovačič, jaz sem dala na glasovanje 2.a člen, amandma k 2. členu, ki pa je bil včeraj vložen, ga pa niti na glasovanje ne bom dala, ker posega na povsem drugo področje in tako da razpravljamo o, če imate pregled amandmajev, o 2.a členu. Če ni več razprave, jaz dajem 2.a … / nemir v dvorani/ No, pregled amandmaji, amandmaji… K 2.a členu, na glasovanju smo. Jaz pričenjam glasovanje… / nemir v dvorani/</font><br>
<br>
<b><font size="4">NIK PREBIL (PS LMŠ):</font></b><font size="4"> Ali lahko postopkovno, predsednica?</font><br>
<br>
<b><font size="4">PREDSEDNICA IVA DIMIC:</font></b><font size="4"> …Poslanskih skupin SDS, SMC, NSi. / nemir v dvorani/ Ta amandma je bil že včeraj, ta amandma je bil v roku vložen. Tudi amandma odgovarja na vse pripombe Zakonodajno-pravne službe.</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Potem pa ga lahko prosim preberete, da vemo, o čem se sploh gre…</font><br>
<br>
<b><font size="4">PREDSEDNICA IVA DIMIC:</font></b><font size="4"> Ja. 2.a člen govori: »V tretjem odstavku 11. člena, v 22. členu in v sedmi alineji prvega odstavka 53. člena, se beseda minister nadomesti z besedilom minister, pristojen za predšolsko vzgojo.«</font><br>
<font size="4">To je ta amandma, to so amandmaji… Če ni več želje, dajem amandma na glasovanje in pričenjam glasovanje.</font><br>
<br>
<b><font size="4">2. TRAK: (TB) – 9.05</font></b><br>
<br>
<font size="4">	(nadaljevanje) Glasujemo.</font><br>
<font size="4">	Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je amandma k 2. členu sprejet.</font><br>
<font size="4">	Na glasovanje dajem še vse ostale člene do 6. člena oziroma v razpravo, o njih ni glasovanja. Želi kdo razpravljat? (Ne.)</font><br>
<font size="4">	Na glasovanje dajem amandma Poslanskih skupin SDS, SMC, NSi, k 6. členu. Želi kdo razpravljat k temu amandmaju? (Ne.) Ugotavljam, da ne. Pričenjam glasovanje o amandmaju k 6. členu. Glasujemo.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Na glasovanje dajem amandma k 7. členu, Poslanskih skupin SDS, SMC, NSi. Želi kdo razpravljat? (Ne.) Ne želi. Gremo na glasovanje. Glasujemo.</font><br>
<font size="4">Kdo je za? (10 članov.) Kdo je proti? (Nihče.)</font><br>
<font size="4">	Ugotavljam, da je amandma sprejet.</font><br>
<font size="4">	Na glasovanje dajem…, amandma k 9. členu ne bom dala na glasovanje, zato ker amandma ureja vsebino nekega drugega člena in ga ne bom dala niti na glasovanje, ker člen, tisti, ki ga ureja amandma k 9. členu, ni odprt. / oglašanje iz dvorane/</font><br>
<font size="4">	Ja, izvolite, Maša Kociper, postopkovno.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Totalna zmeda je danes, predsednica.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Zakaj? …</font><br>
<br>
<b><font size="4">MAŠA KOCIPER (PS SAB):</font></b><font size="4"> Prvič, absolutno nasprotujem temu, da samovoljo ne date amandma na glasovanje. Člen, ki ga amandmiramo, 9. člen, se nanaša na tematiko, o kateri se pogovarjamo in je povsem možno, da je tudi tukaj vključen.</font><br>
<font size="4">Drugič, včeraj je Rajić iz SMC predstavil nek amandma, tik preden smo končali - tega amandmaja jaz nimam. Ali je ta amandma bil vložen ali ni bil, kje je zdaj ta amandma?</font><br>
<font size="4">In, absolutno nasprotujem temu, da o amandmaju k 9. členu ne odločamo. Tako hitro je zdaj to šlo, da sem malo rabila časa, ampak bom prebrala 9. člen novele, ki pravi: »V 32. členu se četrti odstavek spremeni tako, da se glasi: plačilo staršev za vrtec se določi v skladu z zakonom, ki ureja…« - in tako naprej, skratka, ureja plačilo vrtca.</font><br>
<font size="4">In potem, amandma, ki smo ga vložile stranke opozicije pravi, da ne glede na, v 9., tem členu, da ne glede na določbo 34. člena zakona in ne vem, zakaj bi mogel ravno potem tisti člen amandmirat, se staršem v zasebnih vrtcih razliko med ceno programa in njihovim določenim plačilom financira iz občinskega proračuna, če zasebne vrtce, predhodno pridobi soglasje občine, v kateri se izvaja program. Občina lahko poda negativno mnenje za financiranje programa zasebnega vrtca, če ima prosta mesta v javnem vrtcu.</font><br>
<font size="4">Ta amandma je bil včeraj kot amandma odbora vložen, tik, preden smo pa šli, je pa prebral amandma Rajić, ki je bil veliko bolj zakompliciran, imel je pa isto vsebino, bistvena razlika pa je bila, da je tudi tisti amandma, ki ga je on prebral, pod pogojem, da ta občina z zasebnim vrtcem sklepe pogodbo, urejal to isto problematiko. Se pravi, govorimo o problematiki, o kateri smo govorili včeraj 70 % seje – da lokalna skupnost da soglasje k temu, da se dodatne enote ali zasebni vrtci odpirajo, kadar ima lokalna skupnost dovolj prostih mest.</font><br>
<font size="4">Jaz povsem toleriram to, da se ob poslanec, vsak po svoje, odločil, ali tako ureditev podpira ali ne, ampak to pa, da pa sploh ne date na glasovanje, pa nasprotujem, ker, ne morete pa reči, da toliko odstopa od vsebine. Jaz sem slišala opozorilo Zakonodajno-pravne službe, sem ga vzela na znanje, cenim njihovo mnenje, to pa ne more pomenit… Ne bi rekla, da bi bil to, ne vem kakšen, druga vsebina. Je res, da 34. člen ni odprt, ampak ne vem, zakaj bi mogli v 34. členu tisto odpirat, če lahko pri plačilu tudi tukaj povemo. Mogoče ni najbolj dosledno, ma ne bo ne prvi, ne zadnji zakon, ki ne bo v piko dosleden. </font><br>
<font size="4">Takoj pri naslednji noveli se lahko to redakcijsko spremeni, da bo pasalo v člen, ki Vladi ustreza.</font><br>
<br>
<b><font size="4">3. TRAK: (TB) – 9.10</font></b><br>
<br>
<font size="4">	(nadaljevanje) Zahtevam, da se da amandma, ki smo ga vložile opozicijske stranke, na glasovanje.</font><br>
<font size="4">	Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Samo da odgovorim, ZPS je bila včeraj jasna. 34. člen ni odprt in jaz amandmaja, kot predsedujoča, ga ne bom dala na glasovanje, tudi ni bil korektno vložen.</font><br>
<font size="4">Izvolite, najprej Aljaž Kovačič, potem pa gospa Škrinjar.</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Ja, hvala za besedo, predsednica.</font><br>
<font size="4">Tudi sam ostro nasprotujem takemu vodenju seje in se tudi strinjam, da gre za popolno zmedo danes. Včeraj ste koalicijski poslanci govorili na dolgo in široko, kako je potrebno pomagati otrokom s posebnimi potrebami v zasebnih vrtcih. Ko sem že včeraj izpostavil vprašanje, ali imajo primeren kader, ste mi rekli, da mi…</font><br>
<br>
<b><font size="4">PREDSEDNICA IVA DIMIC:</font></b><font size="4"> To ni…</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> …Da mi bodo danes…</font><br>
<br>
<b><font size="4">PREDSEDNICA IVA DIMIC:</font></b><font size="4"> …To ni tema…</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Prosim, da mi pustite govoriti 3 minute…</font><br>
<br>
<b><font size="4">PREDSEDNICA IVA DIMIC:</font></b><font size="4"> …To ni tema 10. člena…</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> …Koliko mi pripada, ker je vezano na isto zadevo, kot je tudi kolegica Maša govorila, se pravi, glede Poslanske skupine LMŠ in SAB, ki smo vložili k 9. členu in ga nočete dati na glasovanje. Trdite, da ni povezan z zakonom. Kako ni povezan z zakonom, če govorimo o zakoni o vrtcih, ali lahko župani dajo neko dovoljenje? Še bolj tragikomično pa je, da to pride iz ust koalicije, ko imamo zakone o epidemiji, dobimo na petdesetih straneh pripombe Zakonodajno-pravne službe, kaj vse ne paše v te zakone in dejansko stlačite noter popolne nesmisle. Ko pa govorimo o zakonu o vrtcih in predlagamo amandma, ki je vezan na Zakon o vrtcih, pa niti nočete dati tega na glasovanje.</font><br>
<font size="4">Za mene je to kršenje nekih demokratičnih načel.</font><br>
<br>
<b><font size="4">PREDSEDNICA IVA DIMIC:</font></b><font size="4"> Gospa Škrinjar, imate besedo.</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> Hvala lepa, predsednica.</font><br>
<font size="4">Razumela sem in vsi smo šli z glasovanjem mimo 2. člena, kjer je bil tudi vložen amandma, da se lahko izvaja prilagojeno izvajanje, z dodatno strokovno pomoč tudi v zasebnih vrtcih…</font><br>
<br>
<b><font size="4">PREDSEDNICA IVA DIMIC:</font></b><font size="4"> Gospa Škrinjar, tudi vas bom prekinila, mi smo pri glasovanju 10. člena.</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> Ja, hočem reči, da sprejemam vašo…</font><br>
<br>
<b><font size="4">PREDSEDNICA IVA DIMIC:</font></b><font size="4"> 10. Sem povedala,…</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> …Da sprejemam vašo…</font><br>
<br>
<b><font size="4">PREDSEDNICA IVA DIMIC:</font></b><font size="4"> …Da ne bom dala ne 2., ne 9. na glasovanje… / oglašanje iz dvorane/</font><br>
<br>
<b><font size="4">MOJCA ŠKRINJAR (PS SDS):</font></b><font size="4"> Samo povem, da sprejemam vašo utemeljitev, ker greste pač po nekem načelu.</font><br>
<font size="4">Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Bi še kdo? (Da.)</font><br>
<font size="4">Ja, Koprivc.</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> Ja, hvala lepa, predsednica, za besedo.</font><br>
<font size="4">Mislim, to, kar se zdaj, tukaj, na tem odboru dogaja je, kot prvo totalna zmeda, ker ne vemo, o čem in kaj se glasuje, kot drugo pa je očitno to še en dokaz, da si želi koalicija vzpostavit totalen suspenz demokracije. Res. To, kar ste si dovolil, ni sprejemljivo. Vi zdaj sami odločate, o katerem amandmaju se bo odločalo in o katerem ne. Povejte, zakaj smo še včeraj, je celo SMC, gospod Rajić je prebral, kot zadnji razpravljavec, povedal, kakšen amandma se bo na ta 32. člen vložilo in ni nihče rekel, da to ni v skladu z ne vem čem, zgolj pripomba Zakonodajno-pravne službe je bila, da morda ni mesto za ta amandma najboljše, ampak, ni bilo pa rečeno, da se amandmaja ne more vložit. Danes pa, meni nič, tebi nič, brez razprave, vi enostavno odločite, pa rečete, ne, o tem amandmaju pa danes ne bomo glasovali.</font><br>
<font size="4">Tako da, jaz bi vas prosil, spoštovana predsednica, da še enkrat razmislite, da omogočite tudi opoziciji, da izrazi demokratično svoje mnenje. Poglejte, konec koncev so nas opozorile številne občine, združenja občin, da bi bilo prav, da se da tistim, ki financirajo vrtčevsko dejavnost, tudi možnost, da odločijo o tem, kdaj so privatni vrtci oziroma zasebni vrtci, potrebno dopolnilo javni mreži vrtcev.</font><br>
<font size="4">Še enkrat, nesprejemljivo je, da povem primer Mestne občine Ljubljana. V Ljubljani imamo odlično mrežo javnih vrtcev, res dobro, kapo dol. Ob tem, da so se vzpostavili, ne na voljo ustanovitelja, ampak na lastno voljo, zasebni vrtci, več kot 20 jih je, ki dejansko najedajo mrežo javnih vrtcev in kljub temu, da je v javnih vrtcih dovolj prostora in da mora mestna občina po zakonu plačevat delavce, prostore in tako naprej, je primorana</font><br>
<br>
<b><font size="4">4. TRAK: (TB) – 9.15</font></b><br>
<br>
<font size="4">(nadaljevanje) plačevat tudi stroške delovanja zasebnega vrtca, ob tem, da so mesta v javnih vrtcih prazna.</font><br>
<font size="4">Tako da, spoštovana predsednica, jaz bi prosil še enkrat, da ta amandma opozicije date na glasovanje, da prisluhnete številnim deležnikom v tem šolskem prostoru in pa konec koncev, prisluhnite tudi občinam, ki so ključni akterji pri delovanju in tudi financiranju vrtcev in ne se prosim lepo sklicevat na Zakonodajno-pravno službo takrat, kadar vam paše, kadar ne, pa ne, ker to je pa že naravnost smešno. Da vi zdaj ob tem, ko v PKP-je rinete vse mogoče za vzpostavljanje delovanja vašega…</font><br>
<br>
<b><font size="4">PREDSEDNICA IVA DIMIC:</font></b><font size="4"> 3 minute je minilo,…</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> …Vladnega stroja, danes pa govorite,…</font><br>
<br>
<b><font size="4">PREDSEDNICA IVA DIMIC:</font></b><font size="4"> …Da zaključite postopkovni predlog.</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> …niti na glasovanje ne date amandmaja, ker se sklicujete na to, da je Zakonodajno-pravna služba rekla, da mogoče pa ni najbolj primerno mesto za to vsebino.</font><br>
<font size="4">Hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Postopkovno je hotel… Maša Kociper.</font><br>
<br>
<b><font size="4">MAŠA KOCIPER (PS SAB):</font></b><font size="4"> Hvala, predsednica.</font><br>
<font size="4">Prvič, jaz nisem slišala in mislim, da se da to preverit na magnetogramu, da bi vi že napovedala razpravo k 10. členu. Kar se mene tiče, smo pri 9. členu in imamo postopkovne predloge, to je prva stvar.</font><br>
<font size="4">Druga stvar, zdaj sem šla najti še originalni 34. člen Zakona o vrtcih. Ja, jaz se lahko strinjam, da bi naš amandma pasal tudi v 34. člen in spoštujem mnenje Zakonodajno-pravne službe, ki je na to opozorila. Mnenje Zakonodajno-pravne službe je samo mnenje. Poslanci smo nad Zakonodajno-pravno službo in nad službami. Tukaj gre za vsebinski popravek in pri vsem, kar se dogaja, če bi se v tej hiši toliko striktno držali, ne rečem. Pri tem, ko ste vi dajali v zakone vse živo, med drugim univerze in tako naprej, ki sploh niso pasali v interventne zakone, je tukaj ena določba, ki absolutno paše in bom zdaj še enkrat pogledala.</font><br>
<font size="4">Naš amandma govori od tega, da se staršem v zasebnih vrtcih razliko med ceno programa in tako naprej, prizna pod določenimi pogoji. Mi amandmiramo 32. člen, katerega naslov je Določanje plačila staršev – določanje plačila staršev – je naslov tega člena in naš amandma, kot rečeno, se glasi, se staršem v zasebnih vrtcih razliko med ceno programa in tako naprej, prizna pod tem in tem pogojem. Ne mi reči, da ta amandma ne more it k 32. členu. Ni idealno, se strinjam, ni idealno… Ampak pri vsem, kar smo že v tej hiši delali, je to daleč od katastrofe in sam državni sekretar se je izgovarjal, da saj oni bi, pa ni 34. člen odprt… Če bi, bi prepisali tudi ta člen iz prejšnjega Zakona o vrtcih, pa ga niso.</font><br>
<font size="4">Tukaj vi jemljete pravico temu Državnemu zboru, da vsebinsko amandmira neki člen, ki čisto popolnoma se nanaša na isto vsebino – plačilo staršev.</font><br>
<font size="4">Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Sem ravno hotela reči, skoraj 3 minute so potekle. Želi še kdo… Hm, kdo se je še javil za postopkovno?</font><br>
<font size="4">Željko Cigler, izvolite.</font><br>
<br>
<b><font size="4">ŽELJKO CIGLER (PS Levica):</font></b><font size="4"> Spoštovana gospa predsedujoča, v imenu Levice zahtevam, da se ta zadeva, skladno z Poslovnikom, ta amandma opozicije, ki se mu pridružuje tudi Levica, da na glasovanje. Če ste poslušala razpravo, vsi, včeraj, je bilo izjemno pomembno izpostavljeno kvalitetno področje predšolske vzgoje, ki ga je treba enakopravno vsem otrokom zagotavljati v Sloveniji in to zagotavljajo mreža javnih vrtcev. Več kot 30 % proračunov po občinah se za to daje in vsem otrokom je treba enakopravno zagotovit dostop do javnega vrtca.</font><br>
<font size="4">To, kar se zdajle preprečuje, amandma, ki ga je dala opozicija in o katerem zdajle razprava teče, praktično pomeni, da se »odmišljuje« vsa včerajšnja diskusija in se praktično razgrajuje sistem javnega varstva predšolskih otrok v prihodnje. Namreč, izpostavili smo, da je, zlasti po mestih, velika potreba po dograjevanju vrtcev in kar naenkrat se bojo zdajle začeli pojavljat, ker »kobajagi«, nimajo občine dovolj denarja, tudi zaradi tega ne, ker država ne sofinancira novih investicij v predšolsko vzgojo, se bojo začeli pojavljat privatni izvajalci, kar seveda ni v redu in prihajal bomo do smešnih situacij, da bo občina imela prosta mesta v svojih vrtcih, kjer ima celo infrastrukturo postavljeno in plačano in se zdajle plačuje, hkrati se bodo pa lahko vzpostavljal zraven sistemi zasebnih vrtcev, kjer bo občina dolžna in praktično obvezna financirat varstvo otrok tudi v tem sistemu, čeprav bo javni</font><br>
<br>
<b><font size="4">5. TRAK: (TB) – 9.20</font></b><br>
<br>
<font size="4">	(nadaljevanje) sistem ob tem ostajal praktično nezapolnjen.</font><br>
<font size="4">Tako da, ne vem, zakaj se izogiba zaključkom te vsebinske diskusije, ki je bila včeraj in ne pusti tega amandmaja, ki je popolnoma vsebinski in na mestu, skladno z včerajšnjo diskusijo, kjer so tudi poslanci opozicije, to zadeva podpira, tako Rajića sem slišal, pa tudi gospo Škrinjarjevo včeraj, ko je govorila, od SDS, sem razumel, da se v tej smeri razmišlja in zato bi, ne prosil in zahteval, da se zadeva da na glasovanje.</font><br>
<font size="4">Hvala.</font><br>
<br>
<b><font size="4">PREDSEDNICA IVA DIMIC:</font></b><font size="4"> Hvala lepa.</font><br>
<font size="4">Aljaž Kovačič.</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Ja.</font><br>
<font size="4">Po Poslovniku zahtevam 20 minut pavze…</font><br>
<br>
<b><font size="4">PREDSEDNICA IVA DIMIC:</font></b><font size="4"> Je postopkovni?</font><br>
<br>
<b><font size="4">ALJAŽ KOVAČIČ (PS LMŠ):</font></b><font size="4"> Ja, postopkovno, ja.</font><br>
<font size="4">Po Poslovniku zahtevam 20 minut pavze, da se odločimo, ali bomo še glasovali v tej nedemokratični seji, tako da, prosimo za prekinitev seje. / oglašanje iz dvorane/</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Ja, Koprivc, izvolite.</font><br>
<br>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> Spoštovana predsednica, to, kar se dogaja, je res totalno nedemokratično. Do mene je ravnokar prišla informacija, pa bi želel samo vprašat javno, če to drži, da so se včeraj Poslanske skupine SDS in NSi, sestali s predstavniki zasebnih šol, in me zanima, če je na podlagi tega zdaj ta odločitev tako trdna in na vsak način umikate ta amandma oziroma možnost sploh odločanja o tem amandmaju in me zanima, če je bil tudi prijavljen logistični stik, s temi zasebnimi šolami?</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa vam, za vašo skrb.</font><br>
<font size="4">	Jaz vodim to sejo, kot predsedujoča, jaz sem se tako odločila in mislim, da s tem nimam, da nimam karkoli kaj za povedat…</font><br>
<br>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> Ali to drži sicer ali ne? Samo to bi bilo prav, da javnost izve.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Ali sem jaz vam dolžna odgovarjat? Ali sem vam dolžna odgovorit? </font><br>
<br>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> / izključen mikrofon/ Prav bi bilo.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> A prav bi bilo? Jaz tudi ne vem, kje ste vi včeraj bil… / oglašanje iz dvorane/</font><br>
<br>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> Čakajte, oprostite, spoštovana predsednica, to pa res ni…</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Ja, jaz, poglejte…</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> …Kje sem jaz bil včeraj, v svojem zasebnem času…</font><br>
<br>
<b><font size="4">PREDSEDNICA IVA DIMIC:</font></b><font size="4"> Poslušajte, bom prekinila sejo, vi ste želel, kajne, želeli prekinitev. Prekinjam sejo za 20 minut.</font><br>
<br>
<b><font size="4">MAG. MARKO KOPRIVC (PS SD):</font></b><font size="4"> Toliko o demokraciji, hvala lepa.</font><br>
<br>
<b><font size="4">PREDSEDNICA IVA DIMIC:</font></b><font size="4"> / oglašanje iz dvorane/</font><br>
<font size="4">9.45.</font><br>
<br>
<font size="4">(Seja je bila prekinjena ob 9.22.)</font><br>
<br>
<b><font size="4">6. TRAK: (TB) – 9.40</font></b><br>
<br>
<font size="4">	(Seja se je nadaljevala ob 9.43.)</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Spoštovani.</font><br>
<font size="4">	Ja, jaz sem gledala uro. Vidim, da je razlika med uro, ki jo imam pred seboj, pa nad seboj, tako da, moja je že tukaj 46.</font><br>
<font size="4">	Ugotavljam, da smo sklepčni, tako da, nadaljujemo sejo.</font><br>
<font size="4">	Se pravi, na glasovanje dajem 10. … / oglašanje iz dvorane/</font><br>
<font size="4">	Postopkovno, Aljaž Kovačič.</font><br>
<br>
<font size="4">	</font><b><font size="4">ALJAŽ KOVAČIČ (PS LMŠ):</font></b><font size="4"> Spoštovana predsednica, jaz še vas enkrat prosim, da se držimo nekih demokratičnih vrednot in če smo opozicijske stranke vložile neke amandmaje, da naj poslanci sami presodimo, ali to paše v ta zakon ali ne ali pa daste, ne vem, mogoče na glasovanje, da sami izglasujemo, ali je primerno glasovati o tem amandmaju ali ne.</font><br>
<font size="4">	Toliko zaenkrat.</font><br>
<br>
<font size="4">	</font><b><font size="4">PREDSEDNICA IVA DIMIC:</font></b><font size="4"> Maša Kociper.</font><br>
<br>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ja, ponavljam isti postopkovni predlog.</font><br>
<font size="4">Predlagam, da o tem, ali se glasuje o amandmaju k 9. členu, glasuje ta odbor. Vedno v dilemi, se seveda predsedujoči za tako odločitev lahko odloči - tudi vi bi se lahko, predsednica - je pa dejstvo, bom še enkrat povedala, zakon, ki je pred nami, je pravzaprav</font><br>
<b><font size="4">7. TRAK: (SC) – 9.45</font></b><br>
<br>
<font size="4">	(nadaljevanje) je pa dejstvo bom še enkrat povedala vsak, ki je pred nami je pravzaprav prepis zakona, ki je bil že pripravljen v vladi Marjana Šarca, v kateri je sodeloval tudi SAB s to razliko, da je pri tem prepisu glej ga zlomka izpadla odloča, ki pravi, da lokalna skupnost lahko da oziroma mora dati soglasje k financiranju novih programov zasebnih vrtcev v financiranju novih programov zasebnih vrtcev ne k ustanovitvi, ne k zaprtju, ne k ne vem čem k financiranju in še to samo pod pogojem, da ima lokalna skupnost prosta mesta v javnem vrtcu. Mi se enkrat za vedno vprašajmo ali smo mi za socialno državo in javne vrtce, javno šolstvo in tako naprej in je zasebno šolstvo, zasebni vrtci samo neka dopolnitev ali pa bomo sedaj spremenili smer, ker to, kar mi tukaj v opoziciji govorimo in jaz osebno je mi nismo proti zasebnim vrtcem, mi smo proti temu, da se zasebni vrtci financirajo v 85 odstotkih ne glede na to, če ima lokalna skupnost zgrajene vrtce z vso infrastrukturo s prostimi mesti pa to je neumnost. Nekdo je včeraj hotel reči ja tukaj so eni borci proti zasebnem vrtcem. Jaz nisem nič borec proti zasebnim vrtcem samo, če je zasebno naj bo zasebno, ker mi imamo pa javno pa koncesije pa, potem še zasebno, kar plačuje javno. Zasebni vrtec 85 odstotkov plačuje programa plačuje lokalna skupnost ne glede na to, če ima pol vrtca praznih pa kaj smo mi z lune padli, pa kaj smo mi Norveška, da nam nafta pod stoli teče ven. Zasebno naj bo zasebno in če je to ključna pripomba na ta zakon bi lahko temu odboru in temu zboru dovolili odločitev o tem, da se to vključi. Ni idealni člen ni ne prvi in ne zadnji ministrstvo lahko takoj, potem pripravi novelo pa to zamenja. Če pa to ne bo pa že sedaj napovedujem – upam kolegi, da mi dajte to dovoljenje -, da bomo takoj za tem vložili opozicija zakon novelo Zakona o vrtcih kaj bo to a, b, c, č, d, e, f, g, h, kjer bomo popravili samo ta člen, amandmirali 34. Sedaj pa, če je vam to, da se to se to za eden mesec zamakne je toliko pomembno pa tudi ne vem. Vem pa zakaj nočete glasovati predsednica in vsi ostali. Ker bodo vaši župani, ki jih imate tako radi pogledali seznam in bodo rekli a ha gospod Lisec proti temu, da se da soglasje lokalna skupnost, gospa Škrinjar Ljubljana proti temu, da da soglasje lokalna skupnost to vas muči, zato nočete glasovati. Skratka, predlagam predsednica, da se razbremenite, odbor je vedno nad predsedujočim, če si predsednik to dovoli in daste na glasovanje, da mi odločimo ali o tem amandmaju glasujemo. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">	Jaz sem bila jasna. </font><br>
<font size="4">	Ja, Jurij Lep. </font><br>
<br>
<font size="4">	</font><b><font size="4">JURIJ LEP (PS DeSUS): </font></b><font size="4">Hvala za besedo. </font><br>
<font size="4">	Tudi jaz / nerazumljivo/, glede na to, da sem bil v prejšnji koaliciji pa v sedanji koaliciji sedaj smo pa nekje vmes in prejšnji zakon je bilo tako kot je bilo rečeno. Smo imeli zelo podobno zgodbo s tem, da smo sedaj v tej zgodbi dodali, da se brezplačni vrtec za drugega otroka in vse ostale doda to je bil dodatek, izvzeli smo pa ni več v paravanu se pravi za javno mrežo. Jaz kot župan dolgoletni 12 let vsekakor zagovarjam, da mora dati lokalna skupnost soglasje to sem jaz vedno zagovarjal. Tudi prej je bil moj kolega župan tukaj pa združenja pa skupnost občin želimo, da se pač lokalna skupnost o tem odloča po svoji veste. Veste, da so nekatere občine, ki imajo samostojni zavod kot vrtec imajo kot šolo, ampak dejstvo je deset oddelkov je pač neka meja in sedaj, če je 10 oddelkov ni nujno, da se ustanovi samostojni zavod tako, da občina pri tem sigurno vlogo saj je ona ustanovitelj. Samo iz tega stališča jaz kot … </font><br>
<font size="4">	Še druga stvar naj vam povem, da ne slabo mislim. Jaz sem bil samostojni podjetnik 40 let tako, da jaz zagovarjam zasebno pa delo pa izobraževanje pa gospodarstvo, ampak to so sredstva, ki so od nas vseh skupaj in če nekdo želi biti tako dober, da bo imel zasebni vrtec v redu, ampak vsekakor mislim, da je prav, da lokalna skupnosti pri tem sodeluje. Tako, da sedaj mi je čisto nepomembno ali boste dali na glasovanje ali ne boste dali na glasovanje povedal sem svoje mnenje. Če bi dali na glasovanje bi jaz bil za to, da lokalna skupnost sigurno da soglasje to je pač moj pogled na reševanje skupnih problemov. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa tudi vam. </font><br>
<font size="4">	Jani Möderndorfer. </font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Predsednica glede na včerajšnjo razpravo in glede na prekinitev in seveda tudi napoved, da bo prišel amandma s strani Poslanske skupine SMC sem bil zelo skeptičen že popoldne ob štirih, petih, ko sem pravzaprav </font><br>
<font size="4">	 </font><br>
<b><font size="4">8. TRAK: (SC) – 9.50</font></b><br>
<br>
<b><font size="4">	</font></b><font size="4">(nadaljevanje) videl, da v sistemu tega amandmaja ni in sem vedel, da se nekaj pripravlja. Jaz načeloma sicer ne zlorabljam nobenih diskusij, ki se dogaja izven dvorana pa vendar sem zvečer ocenil glede na to, da sem šel še enkrat pogledati ali je ali ni sem vedel, da danes bo neki novi manever. Torej tisto, kar je naš kolega prebral pravzaprav sedaj ne vem ali ni bilo iskreno ali ste mu polomili roke ali ste se na nekem sestanku odločili, da je najbolje, da se to tako naredi kot se je naredilo, ampak nesporno dejstvo pa je, da kadarkoli, ampak kadarkoli bomo razpravljali o lokalni samoupravi v Državnem zboru. Bom spomnil in na ves glas povedal, da nekdo ves čas drži figo v žepu samo takrat kadar mu je všeč govori o lokalni samoupravi kako je pomembna kako mora odločati o svojih zadevah na podlagi Zakona o lokalni samoupravi tam, kjer ima seveda tudi obveznosti in nalogi. Ko pa pride trenutek resnice odločanja in ko gre za privatizacijo ne vrtec, ampak privatizacijo nekih pogledov kako pravzaprav naj stvar funkcionira, kar se tiče predšolske vzgoje in vseh ostalih zadev pa seveda odigra ne pamet, ampak samo moč prevlade. Predsednica vam to ni v čast to, kar danes počnete je pa nesporno dejstvo, da bomo vlagali zakon toliko časa dokler ne bo uspelo in nekaterim posameznikom bo počasi že nerodno. Bistveno bolje bi bilo, da danes uredimo tisto, kar bi moralo biti že zdavnaj urejeno pa smo imeli danes bom rekel ekskluzivno možnost, da to uredimo, zaradi tega, ker ministrstvo oziroma Vlada tega ni želela in je več kot eklatantno, da je načrtno ven vrgla tisto, kar je bilo že dogovorjeno. Po svoje se mi smilijo strokovni delavci na ministrstvu, ko enkrat to daje notri drugič ven samo, zaradi tega, ker se je minister zamenjal. Res apeliram še enkrat na vas predsednica, do sedaj ste vedno pokazala, da imate razum, da seveda daste vsaj v duhu demokratičnega stila na glasovanje. Saj v končni fazi volja predstavnikov ljudstva bo povedala ali se s tem strinja ali ne. Če imate večino zadeva ne bo šla skozi in stvar je rešena.  </font><br>
<font size="4">	</font><br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">	Želi še kdo? Željko Cigler, potem pa Aljaž Kovačič. </font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa, predsedujoča. </font><br>
<font size="4">	Kolegice in kolegi, spoštovani gostje!</font><br>
<font size="4">	Jaz bi rad spomnil, da je včeraj gospod Misija župan iz Podčetrtka v imenu Skupnosti občin Slovenije tudi iz MOS-a, ki sem ga jaz, potem citiral in pa Združenje občine Slovenije to so lokalne skupnosti, ki so ustanoviteljice in financerke vseh vrtcev v Sloveniji so izpostavil, da gre tukaj za enotno stališče, da lokalna skupnost mora biti tista, ki daje soglasje k financiranju zasebnih vrtec in ureja področje predšolske vzgoje na svojem področju. Skratka, to je bila postavljena zahteva praktično vseh občin v naši državi tistih, ki praktično ustanavljajo vrtce in jih financirajo. Jaz mislim, da današnja razprava se temu preprosto oziroma glasovanje o amandmajih se temu preprosto ne morejo izogniti v kolikor želi biti resno, demokratično in odraz tega, kar so potrebe in zahteve v naši državi ljudi, ki so vključeni oziroma delajo v predšolski vzgoji, zato predsednica razumem, da boste ta amandma dala na glasovanje, ker se preprosto ne da obrazložiti zakaj bi ravnali drugače. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">	To glih ni bil neki postopkovni predlog. </font><br>
<font size="4">	Aljaž Kovačič, bodite bolje konkretni!</font><br>
<br>
<font size="4">	</font><b><font size="4">ALJAŽ KOVAČIČ (PS LMŠ): </font></b><font size="4">Glede na to, da je bil z moje strani in s strani kolegice Maše že podan predlog in ga sploh niste komentirali, ne sprejeli in ne zavrgli še enkrat dajem, da daste na glasovanje sklep, da odbor da in vi kot predsedujoča na glasovanje ali ste za to, da glasujemo o 9. členu amandmaja, ki smo ga vložili v Poslanski skupini LMŠ in SAB. To je moj postopkovni predlog. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa. </font><br>
<font size="4">	Želi še kdo besedo? (Ne.) / medsebojno pogovarjanje/ Jaz sem povedala svoje. </font><br>
<br>
<b><font size="4">9. TRAK: (SC) – 9.55</font></b><br>
<br>
<font size="4">	(nadaljevanje) Poglejte toliko časa že vemo kako je praksa kaj je Poslovnik. Jaz razlagam Poslovnik in k 9. členu sem povedala ne bomo, je bila razprava. Glasovali o amandmaju, ki ureja vsebino 2. člena ne bom dala na glasovanje tako, da ta razprava je bila vse okoli 9. člena, o katerem ne glasujemo in dajem na glasovanje 10. člen. Želi kdo razpravljati o 10. členu? (Ne.) </font><br>
<font size="4">	Postopkovno Jani Möderndorfer.    </font><br>
<br>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Saj to je predsednica prav, da se sklicujete na Poslovnik pa na pristojnosti, ki jih imate pa vendar bil je podan postopkovni predlog o glasovanju ne o amandmaju, ampak ali se bo glasovalo o amandmaju in to je sedaj druga materija, o tem se vi niste opredelila. Vi ste se opredeljevala glede na to ali boste dali amandma na glasovanje ali ne. Sedaj vas pa ta zbor poziva k postopkovnemu predlogu, da glasujemo o tem ali boste dala na glasovanje ali ne. Kakorkoli boste gledala po Poslovniku in kakorkoli vam bo svetovala sekretarka vam jaz sedaj povem, da je to pa naš predlog postopkovni, o katerem se je pa treba odločati in odloča se lahko samo z glasovanjem. Vam že sedaj povem, da lahko berete kar hočete sedaj počasi prestopate mejo, ko se bomo znašli na Komisiji za Poslovnik. Mi je pa jasno, da lahko seveda zlorabite položaj moči, ki se mu reče kot predsednica, da ste se pač takrat odločili in potem se vam bo gladko malo fučkalo kaj se bo razpravljalo na Komisiji za Poslovnik to pa je že seveda bom rekel tista meja, ko pravzaprav predsednik da jasno sporočilo, da ne spoštuje Poslovnika. Jaz dvomim, da ste takšna predsednica, da si želite tak / nerazumljivo/. Enega že imamo v Državnem zboru, ki to počne upam, da niste vi druga. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Želi še kdo razpravljati? Jaz na glasovanje ne bom dala in dajem v razpravo 10. člen. Želi kdo o 10. členu razpravljati? (Ne.) Glasujemo. </font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 10. členu sprejet. </font><br>
<font size="4">	Na glasovanje dajem 12. člen. Želi kdo razpravljati k 12. členu? (Ne.) Glasujemo. </font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 12. členu sprejet.</font><br>
<font size="4">	Na glasovanje dajem amandma k 13. členu. </font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 13. členu sprejet.</font><br>
<font size="4">	Na glasovanje dajem 14. člen. Želi kdo razpravljati? (Ne.) Glasujemo. </font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 14. členu sprejet.</font><br>
<font size="4">	Na glasovanje dajem 15. člen. Želi kdo razpravljati? (Ne.) Glasujemo. </font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 15. členu sprejet.</font><br>
<font size="4">	Na glasovanje dajem amandma k 16. členu. Želi kdo razpravljati o tem členu? (Ne.) Glasujemo. </font><br>
<font size="4">	Kdo je za? (8 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 16. členu sprejet.</font><br>
<br>
<b><font size="4">10. TRAK: (SC) – 10.00</font></b><br>
<br>
<font size="4">	(nadaljevanje) Na glasovanje dajem amandma k 17. členu. Želi kdo razpravljati? (Ne.) Glasujemo. </font><br>
<font size="4">	Kdo je za? (9 članov.) Kdo je proti? (Nihče.)</font><br>
<font size="4">	Ugotavljam, da je bil amandma k 17. členu sprejet.</font><br>
<font size="4">	Dajem še v razpravo 18. člen h kateremu ni bilo amandmajev. Želi kdo razpravljati? (Ne.) </font><br>
<font size="4">	Glasujemo še o vseh členih skupaj. Želi kdo obrazložiti glas? Maša Kociper, izvolite. </font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Predsednica, ne želim obrazložiti glas, ampak bi želela v imenu Poslanske skupine SAB in mislim, da to tudi cela opozicija tako naredila napovedati obstrukcijo k glasovanju k temu zakonu. Prej smo se s kolegi pogovarjali ali obstruirati nadaljnjo obravnavo zakona, ki je v principu dober in so ga pripravile že stranke, ki jih mi predstavljamo v prejšnji Vladi pa se nismo poenotili tudi sama nisem bila najbolj naklonjena sedaj pa razmišljam niti pri vsej tej razpravi, ki se je včeraj pretežno tikala prav tega člena se niste niti tega odločili, da bi dali na glasovanje ali glasujemo o amandmaju k 9. členu. Če bi SMC glasoval tako kot je sedaj glasoval pri amandmajih sem bila pozorna bi to glasovanje z lahkoto dobili izglasovali bi, da se ne glasuje o tem členu in imeli demokratično podlago za vaše odločitve, ker tega niste storili sem sedaj v hudi dilemi kako glasovati o zakonu, ki ga sicer podpiram, ne podpiram pa tako nedemokratičnega vodenja seje in tega, da se vsebinska tematika, ki je pretežni del seje predstavljala ne da niti v odločanje temu odboru, zato v imenu Poslanske skupine SAB napovedujemo obstrukcijo. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Ja, Koprivc. </font><br>
<br>
<font size="4">	</font><b><font size="4">MARKO KOPRIVC (PS SD): </font></b><font size="4">Hvala lepa za besedo, predsednica. </font><br>
<font size="4">	Tudi Socialni demokrati napovedujemo obstrukcijo pri glasovanju o tem zakonu. Namreč zgroženi smo res nad tem suspenzom demokracije, ki se ga poslužuje ta vladna koalicija. Vi, spoštovana predsednica, ste danes zlorabili postopek za to, da bi onemogočili, da se amandma, ki ga je predlagala opozicija sploh da na glasovanje. Tudi, ko smo predlagali kot alternativo to, da naj odbor sam odloča o tem ali je amandma primeren ali ne za samo glasovanje tega predloga niste želeli uslišati oziroma ste ga preslišali. Tako da, spoštovana predsednica, ne glede na to, da je vsebina, ki je v zakonu dobra in nujno potrebna in jo je pripravila v veliki meri že prejšnja vlada demokratična opozicija v takem postopku ne more sodelovati. Ob tem pa tudi napovedujemo, da bomo nemudoma ponovno vložili člen, katerega danes niste želeli dati na glasovanje oziroma amandma na ta člen in kaj naj rečem: »Srečno demokracija / nerazumljivo/.« </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Aljaž Kovačič. </font><br>
<br>
<font size="4">	</font><b><font size="4">ALJAŽ KOVAČIČ (PS LMŠ): </font></b><font size="4">Ja tudi v Listi Marjana Šarca napovedujemo obstrukcijo, zaradi nedemokratičnega vodenja seje in prav vaš stavek predsedujoči razlaga poslovnik je temelj vaše ne demokracije, ko zmanjka argumentov, ko nimate besed zavreči na neki demokratični način neki postopkovni predlog rečete predsedujoči razlaga Poslovnik se pravi najlažje kot neka mama doma svojemu sinu tako je mama rekla tako ste danes vi odvodili sejo, zato ker morate zagovarjati svoje kot je bilo že tudi s strani enega poslanca napovedano razne stike, ki so najverjetneje bili, ampak dobro. Tudi mi kot je že Maša povedala bomo vložili skupaj se pravi takoj ko bo mogoče ta zakon da odpremo ta člen. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala. </font><br>
<font size="4">	Željko Cigler. </font><br>
<br>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa. </font><br>
<font size="4">	Včeraj je tri ure tekla seja našega odbora praktično o vsebini tega, o čemer govori čeprav ni sedaj odprt 34. člen. Jaz sem že prej povedal, da so praktično vsa tri velika združenja občin torej vse občine v Sloveniji  </font><br>
<font size="4">	 </font><br>
<b><font size="4">11. TRAK: (SC) – 10.05</font></b><br>
<br>
<font size="4">	(nadaljevanje) ta, da se mora ta vsebina notri vzpostaviti to je vloga lokalnih skupnosti pri financiranju zasebnih vrtec, da se ta odloča da ali ne, da mora ta zadeva biti notri vključena. Današnja seja oprostite je vodena na tak način, gospa predsedujoča, da se niti ne upošteva vsebina dosedanje razprave niti na demokratični način ne omogoči poslancem, da izrazijo svoje mnenje in ugotovitve iz včerajšnje razprave. Rad bi rekel, da je za Levico to popolnoma nesprejemljivo, da Zakonodajno-pravna služba da na protikoronski paket na primer 7 bom samo zadnjega vzel 34 strani pripomb in opozarja, da so mnoge zadeve v tem paketu ustavno in zakonsko sporne in se koalicija na to požvižga danes se pa sklicuje pri tem 34. členu zlasti in predvsem na mnenje Zakonodajno-pravne službe, da ga je treba upoštevati v tem primeru, ker ta člen je odprt in to notranje moramo vključiti. Poglejte predsedujoča na ta način parlament slovenski ne more produktivno delati in ne dela demokratično, zato v imenu Levice, poslancev Levice tudi jaz naznanjam, da bomo obstruirali glasovanje o tem zakonu ima sicer pozitivne plati. </font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala tudi vam. </font><br>
<font size="4">	Dajem na glasovanje vse člene skupaj. Glasujemo. </font><br>
<font size="4">	Kdo je za? (9 članov.) Kdo je proti? (Nihče.) </font><br>
<font size="4">	Ugotavljam, da je bil zakon sprejet, da so členi vsi sprejeti. </font><br>
<font size="4">	Določiti moramo še poročevalca na seji Državnega zbora sedaj, če ni kaj narobe sem lahko tudi jaz kot predsednica odbora? </font><br>
<font size="4">	S tem zaključujem obravnavo predloga zakona na matičnem delovnem telesu. </font><br>
<font size="4">	</font><br>
<font size="4">	Sedaj pa odpiram še </font><b><font size="4">2. TOČKO – RAZNO.</font></b><br>
<font size="4">	Mi smo imeli na današnji seji dve točki dnevnega reda. Želi kdo besedo v okviru točke razno kakšna pobuda ali pa karkoli še mogoče odprte zadeve za Ministrstvo za izobraževanje, znanost, šport in mladino? (Ne.) </font><br>
<font size="4">	Zaključujem tudi 2. točko dnevnega reda in s tem prvo nadaljevanje 14. redne seje odbora. Vsem se zahvaljujem za sodelovanje in vas lepo pozdravljam. </font><br>
<font size="4">	Hvala vam. </font><br>
<br>
<b><font size="4">Seja je bila končana 14. januarja 2021 ob 10.08.</font></b>