<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<b><font size="4">4. redna seja</font></b><br>
<br>
<b><font size="4">(17. januar 2019)</font></b><br>
</p></div><br>
<b><font size="4">Sejo je vodil Zvonko Černač, predsednik Odbora za notranje zadeve, javno upravo in lokalno samoupravo.</font></b><br>
<b><font size="4">Seja se je pričela ob 12.00.</font></b><br>
<br>
<b><font size="4">1. TRAK: (ŠPE)</font></b><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Spoštovani vsi prisotni!</font><br>
<br>
<font size="4">	Pričenjam 4. sejo Odbora za notranje zadeve, javno upravo in lokalno samoupravo. Imam do sedaj eno opravičilo za udeležbo na današnji seji, odsotnost je opravičil kolega poslanec Jernej Vrtovec, Poslanska skupina Nove Slovenije in nekaj obvestil glede nadomeščanja in sicer poslanko Natašo Sukič bo nadomeščal poslanec dr. Matej Tašner Vatovec, Politična skupina Levica, poslanca Janija Möderndorferja bo nadomeščal poslanec Gregor Židan, Stranka modernega centra, poslanca Predraga Bakovića bo nadomeščal Jani Prednik, Poslanska skupina Socialni demokrati in s tem smo za enkrat izčrpali seznam nadomeščanj. </font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red z eno točko dnevnega reda in sicer Predlog deklaracije o usmeritvah za delovanje Republike Slovenije v institucijah Evropske unije v obdobju januar 2019 – junij 2020. V poslovniškem roku nisem prejel nobenega predloga za spremembo dnevnega reda, zaradi tega je dnevni red določen tako kot ste ga prejeli s sklicem odbora. Tako da lahko preidemo na obravnavo 1. Točke dnevnega reda. S sklicem ste prejeli tudi predlog deklaracije z dne, 20. december 2018, ki je objavljen na spletnih straneh Državnega zbora.</font><br>
<font size="4">	K tej točki so bili vabljeni predstavniki Ministrstev za zunanje zadeve, za notranje zadeve in Ministrstva za javno upravo. Predlog deklaracije je Državnemu zboru v obravnavo predložila Vlada, na podlagi 2. odstavka 5. člena Zakona o sodelovanju med Državnim zborom in Vlado v zadevah Evropske unije ter 2. odstavku 154f. člena Poslovnika Državnega zbora. Naš odbor bo predlog deklaracije obravnaval na podlagi 1., 2. in 3. odstavka 154g. člena Poslovnika Državnega zbora. Predlagam pa, da se osredotočimo na tiste dele deklaracije, za katerih obravnavo smo vsebinsko pristojni.</font><br>
<font size="4">	Mnenje k predloženi deklaraciji bo odbor posredoval pristojnemu odboru Državnega zbora, torej Odboru za zadeve Evropske unije. </font><br>
<font size="4">	Še obvestilo glede morebitnih amandmajev. Predloge za amandmaje se lahko predloži do konca razprave o tej točki dnevnega reda.</font><br>
<br>
<font size="4">	Prehajamo na razpravo o predlogu deklaracije. Predlagam, da najprej podajo uvodno obrazložitev predstavniki vlade, v kolikor to želijo. Predlagam, da bi šli po tem vrstnem redu – zunanje zadeve, notranje zadeve pa javna uprava.</font><br>
<font size="4">	Tako da dajem besedo predstavnici Ministrstva za zunanje zadeve, državni sekretarki gospe Simoni Leskovar.</font><br>
<font size="4">	Izvolite.</font><br>
<br>
<font size="4">	</font><b><font size="4">SIMONA LESKOVAR:</font></b><font size="4"> Najlepša hvala gospod predsednik. Lep pozdrav tudi vsem članom Odbora za notranje zadeve, javno upravo in lokalno samoupravo. </font><br>
<font size="4">	Dovolite, da na kratko predstavim Deklaracijo o usmeritvah za delovanje Republike Slovenije v inštitucijah Evropske unije za obdobje januar 2019 – junij 2020, ki je pred vami. Gre za gradivo, ki opredeljuje delovanje Slovenije v inštitucijah Evropske unije v naslednjem letu </font><br>
<br>
<b><font size="4">2. TRAK: (DAG) - 12.05</font></b><br>
<br>
<b><font size="4">	</font></b><font size="4">(nadaljevanje) in pol. Gradivo je pripravila Vlada že dvanajstič zaporedoma, njegov temeljni namen je, da se s tem dokumentom prispeva k preglednemu in ciljnemu, usmerjenemu delovanju Slovenije v institucijah Evropske unije. </font><br>
<font size="4">	Poleg izpolnjevanja normativnih odločb želi Vlada v pripravljenem gradivu predstaviti tudi dosjeje, ki se bodo v prihodnjem 18-mesečnem obdobju obravnavali v institucijah in drugih organih Evropske unije, predvsem v svetu, in navesti usmeritve, ki jih bodo slovenski predstavniki zagovarjali. Ob tem pa želi Vlada seznaniti tudi širšo javnost o odprtih vprašanjih, s katerimi se srečujeta Evropska unija in Slovenija kot njena članica. 	</font><br>
<font size="4">	Gradivo pred vami je medresorsko usklajeno, upošteva delovni program komisije za leto 2019 in 18-mesečni program treh predsedujočih držav v prihodnjih treh 6-mesečnih obdobjih, torej, Romunije, Finske in Hrvaške. Hkrati pa upošteva tudi Rimsko izjavo voditeljev držav članic in institucij, ki je bila sprejeta marca 2017. Gradivo je sestavljeno iz predloga deklaracije in iz prednostnih nalog za delo v Svetu za obdobje naslednjih 18 mesecev, kjer so podrobneje predstavljene horizontalne in sektorske prednostne naloge po področjih. V predlogu deklaracije so posebej izpostavljena prednostna področja, kot so evropske volitve letos, in institucionalne spremembe, razprava o prihodnosti Evropske unije in posvetovanje z državljani, pogajanja o izstopu Združenega kraljestva iz Evropske unije, priprava večletnega finančnega okvira po letu 2020, priprave na predsedovanje Slovenije Svetu Evropske unije leta 2021, varnost Evrope in Slovenije, uspešno gospodarstvo in trajnostna skrb za okolje, socialna razsežnost prihodnje Evropske unije ter krepitev vloge EU na svetovnem prizorišču. Nekaterim nalogam iz obdobja prejšnje deklaracije bo Slovenija seveda tudi v prihodnje posvečala posebno pozornost. Prav tako pa bodo aktualni tudi številni nepričakovani dogodki oziroma aktualni dogodki zadnjega leta, ki narekujejo prednostno obravnavo na teh področjih, in nujne prilagoditve Evropske unije na spreminjajoče se razmere in hkrati tudi aktivnosti Slovenije. </font><br>
<font size="4">	Tu bi dala besedo kolegom iz pristojnih resorjev, ki jih  pokriva vaš odbor. Sem pa seveda na voljo tudi za morebitna vprašanja ob koncu tudi iz delokroga resorja, ki ga sama pokrivam. Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Hvala. Besedo bom dal jaz kot predsedujoči. Predpostavljam, da želi državna sekretarka, gospa Melita Šinkovec, kaj dodati še k temu, Ministrstvo za notranje zadeve. Izvolite.</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa, predsedujoči.</font><br>
<font size="4">	Spoštovane poslanke, spoštovani poslanci!</font><br>
<font size="4">	Želela bi predstaviti tisti del, ki se nanaša na notranjo varnost. </font><br>
<font size="4">	Eden izmed strateških ciljev, ki jih je Republika Slovenija izpostavila v tej deklaraciji, je varna Evropa in s tem tudi varna Slovenija. Zato je poglavje, ki se nanaša na notranje zadeve, poimenovano Unija kot območje svobode in varnosti. Pri oblikovanju prednostnih nalog na ravni EU ima ključno vlogo Evropski svet s svojimi političnimi smernicami. Te smo ustrezno upoštevali pri oblikovanju strateških usmeritev, v drugi polovici leta pa pričakujemo prenovljeno agendo Evropske komisije, ki pa po naših pričakovanjih ne bo bistveno posegala v postavljene prioritete. </font><br>
<font size="4">	V deklaraciji smo prednostne naloge nekako razvrstili oziroma opredelili v okviru treh vsebinskih sklopov. Prvi sklop je področje nadzora meja in vračanje, kjer je ključno nadaljevanje krepitve zunanjih meja, to bomo dosegli s krepitvijo evropske mejne in obalne straže. Ključen je dvig stopnje uspešnega vračanja tujcev, ki nezakonito bivajo na območju Evropske unije. In pa tretja ključna prioriteta je Schengen. Tu si bomo prizadevali, da se čim prej vrnilo k normalnemu delovanju schengenskega prostora, pri čemer je odprava nadzora na notranjih mejah eden od predpogojev. </font><br>
<font size="4">	Drugi sklop je področje preseljevanja in mednarodne zaščite oziroma azila. Tu izpostavljamo naslednje prioritete. Slovenija bo še naprej podpirala skupen odziv in politike Evropske unije v povezavi z migracijami. Pozorno bomo spremljali razmere na vzhodnosredozemski oziroma zahodnobalkanski migracijski poti in si bomo tudi prizadevali </font><br>
<br>
<b><font size="4">3. TRAK: (DAG) - 12.10</font></b><br>
<br>
<b><font size="4">	</font></b><font size="4">(nadaljevanje) za sodelovanje z državami zahodnega Balkana v povezavi s tem. Republika Slovenija podpira čimprejšnji zaključek pogajanj o paketu zakonodajnih aktov skupnega evropskega azilnega sistema. Pri tem zagovarjamo pomen solidarnosti držav članic, pri tem je bistveno, da je to prostovoljna in ne vsiljena solidarnost, ki s tem izgubi svoj namen, če je vsiljena. Podpirali in sodelovali bomo še naprej tudi pri začasnih premestitvah in preselitvenih shemah, saj je to eden ključnih elementov ureditve te politike do migracij, za boljše upravljanje migracij. </font><br>
<font size="4">	Tretji sklop prednostnih nalog se dotika notranje varnosti. Ključni dejavniki pri zagotavljanju notranje varnosti, se pravi, tako v državah članicah kot v Evropi, je, da zagotavljamo varnost državljanov oziroma v vsaki posamezni državi in varnost državljanov Evropske unije. Tu je pa ključno povezovanje, horizontalno povezovanje vseh, policijskih, pravosodnih organov in drugih deležnikov, kot tudi pomembno mednarodno sodelovanje, saj te varnostne izzive država zelo težko naslavlja sama oziroma so pričakovani uspehi nižji. V okviru tega so prednostne naloge preprečevanje terorizma in z njimi povezanih fenomenov ter vseh oblik organiziranega kriminala. Prav tako je pomembno na agendi tihotapljenje oziroma boj proti tihotapljenju ljudi, nezakonite trgovine z drogo in orožjem, pa tudi ekološka kriminaliteta. Kot tretji sklop teh prednostnih nalog je tudi interoperabilnost informacijskih sistemov. Vemo, da Evropska unija vzpostavlja različne baze oziroma ima vzpostavljene različne baze, med katerimi pa zaenkrat še ni povezave, in to skuša vzpostaviti, kar bi tudi dvignilo učinkovitost. </font><br>
<font size="4">	Toliko za uvod. V primeru vprašanj ali dodatnih nejasnosti oziroma pojasnil sem na voljo. Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Hvala lepa.	</font><br>
<font size="4">	Želi besedo državni sekretar Ministrstva za javno upravo? Gospod Leon Behin, izvolite. </font><br>
<br>
<font size="4">	</font><b><font size="4">LEON BEHIN: </font></b><font size="4">Hvala lepa, predsednik.</font><br>
<font size="4">	Spoštovane poslanke in poslanci! </font><br>
<font size="4">	Na področju javne uprave oziroma področjih, ki jih pokriva Ministrstvo za javno upravo, tako kot kolegi z Ministrstva za notranje zadeve praktično naslavljamo tri vsebinske sklope, od horizontalnih zadev, ki se tičejo generalno delovanja tako v Evropski komisiji kot v Svetu, konkurenčnosti enotnega trga Evropske unije in pa področje prometa, telekomunikacij in energije. </font><br>
<font size="4">	Če gremo najprej na področje horizontalnih zadev, bi želeli izpostaviti predvsem zadeve, ki so vezane na reforme evropske volilne zakonodaje. V preteklem letu smo tudi že nekaj stvari na tem odboru predstavili, kaj se dogaja na tem področju, in sicer, glede povečanja varnosti in opozarjanja na tveganja na področju kibernetičnih napadov in področje dezinformacij, ki stalno ogrožajo volilne postopke, in zadeve se nam zdijo še zelo prioritetne, glede na to, da se področje reorganizacije oziroma sprememb na področju evropske volilne zakonodaje želi implementirati že na prihajajočih evropskih volitvah, ki bodo čez nekaj mesecev na območju vseh držav, ki so v Evropski uniji. Tu je treba izpostaviti tudi ustanovitev nacionalne mreže za volilno sodelovanje kot posebnega organa ali pa posebne mreže za pretok informacij med posameznimi državami članicami, tu se je tudi že izvedlo prve aktivnosti. Tako je Ministrstvo za javno upravo imenovano kot nacionalni koordinacijski organ oziroma kontaktna točka za sodelovanje na tem področju. </font><br>
<font size="4">	Druga zadeva, ki se v okviru reforme evropske volilne zakonodaje dogaja na vsebinskem področju, ki ga je v preteklosti, tudi ob podpori tega odbora, podprla Republika Slovenija, so pa spremembe oziroma določbe, ki so neposredno vezane na ureditev volitev poslancev iz Slovenije v Evropski parlament. Na srečo naša volilna zakonodaja ne zahteva nekih posebnih sprememb, kar se tiče tega področja, in je harmonizirana tudi z zadnjimi spremembami na tem področju. Tako je praktično Slovenija ena od 13 držav članic, ki so tudi že potrdile vse te spremembe, ki se predvidevajo. </font><br>
<font size="4">	Drugo posebno področje poleg volitev, ki se tiče neposrednih volitev in evropske volilne zakonodaje, je uresničevanje kolektivne vezi med državljani</font><br>
<br>
<b><font size="4">4. TRAK: (MK) – 12.15</font></b><br>
<br>
<font size="4">	(nadaljevanje) Evropske unije in evropsko komisijo kot predlagateljico zakonov in aktov v Evropi. </font><br>
<font size="4">	Je pa tukaj za izpostaviti novo uredbo evropski državljanski pobudi, ki natančneje določa pod kakšnimi pogoji se lahko vloži posebna državljanska pobuda in sicer gre za najmanj milijon državljanov oziroma vsaj četrtina držav članic s katero se pozove Evropsko komisijo k predložitvi ustreznega predloga pravnega akta Evropske unije za izvajanje pogodbe Evropske unije oziroma pogodbe o delovanju same Evropske unije. </font><br>
<font size="4">	Gre za enega od ciljev, katerega zasleduje tudi Republika Slovenija zaradi izboljšanja in harmonizacije sodelovanja med državljansko pobudo in državljani držav članic in tudi posameznih organov, predvsem Evropske unije in zmožnosti vplivanja na sprejemanje zakonodajnih postopkov oziroma samega življenja v Evropski uniji. </font><br>
<font size="4">	Na področju konkurenčnosti in enotnega evropskega trga je sigurno ena najpomembnejših stvari, ki jih je potrebno poudariti boljša zakonodaja na področju oziroma če poenostavim odpravljanja samih administrativnih ovir, ki je po našem mnenju in tudi po stališču Slovenije potrebno, kjer je potrebno po stališču Slovenije podpirati ukrepe za povečanje odprtosti in preglednosti v postopkih odločanja na ravni Evropske unije in pa tudi izboljšati kakovost nove zakonodaje preko boljših ocen učinka tako, da bi sami postopki bili veliko bolj transparentni, enotni, predvsem pa bi bili zelo jasni učinki na sprejete dokumente v posamezni državi članici in tukaj se pač Slovenija v svojih stališčih zavzema za čim večjo samostojnost pri posameznih državah članicah glede te odprave tako imenovanih administrativnih ovir in harmonizacijo oziroma preglednost v evropskem merilu.</font><br>
<font size="4">	Kar se tiče samega področja prometa telekomunikacij in energije imamo vsebinska področja vezana predvsem na področju skupnega digitalnega evropskega trga, kjer je sama Evropska komisija do sedaj sprejela vse načrtovane zakonodajne predloge. Je pa res, da se vsi niso obravnavali v Svetu in Evropskem parlamentu in se predvideva, da bojo nekateri zakonodajni akti uspešno končani do konca marca 2019, ko naj bi v taki sestavit tudi še deloval Evropski parlament. </font><br>
<font size="4">	Posamični akti pa verjetno ne bodo sprejeti pravočasno. </font><br>
<font size="4">	Med njimi bi želeli izpostaviti predlog uredbe o zasebnosti v elektronskih komunikacijah, kjer se je praktično zadeva vrnila v decembru v splošno razpravo na samem Svetu ravno zaradi zahtevnosti samega področja in tudi tukaj Slovenija zastopa interes, da je potrebna maksimalna harmonizacija za tako imenovano uredbo o osebnih podatkih za premišljen pristop in način kaj ta uredba prinaša, se pa hkrati zavzema, da pride do sprejetja uredbe v zasebnosti v elektronskih komunikacijah, saj bo ta uredba določila drug del osebne varnosti v elektronskem komuniciranju, ki ni vezan izključno samo na osebne podatke, ampak gre za drugovrstnost samih podatkov. </font><br>
<font size="4">	Naslednji dosje, lahko rečemo, ki se odvije na tem področju, tudi prenove direktive o ponovni uporabi informacij javnega sektorja in sicer zaradi tehnoloških sprememb, kjer Slovenija podpira predloge te uredbe prav tako pa so vse države članice, so se zavzele za prenovo odprtih podatkov javnega sektorja, tako je tudi nenazadnje to primer, kjer je v šestih mesecih od predloga Evropske komisije že potrjen mandat za začetek s pogajanjem z Evropskim parlamentom in ravno v prihodnjem tednu naj bi se tudi začel sam trialog. </font><br>
<font size="4">	Predlog Uredbe o programu za digitalno Evropo je bil sprejet na Svetu za telekomunikacije v decembru mesecu. </font><br>
<font size="4">	Sama izhodišča so bila potrjena tudi v parlamentu Republike Slovenije in tukaj je bil sprejet delni splošni pristop, kjer so določene vsebine, kot so recimo navezava Centra za kibernetsko varnost, Obzorje Evropa, večletni finančni okvir, ki so še v obdelavi in kot take niso dokončne in tudi Slovenija je tukaj odprla vprašanje o tem, ali bi morala imeti vsaka država članica tudi že v začetni mreži vozlič za digitalne inovacije svojo dostopno točko, saj se nam zdi smiselno, da ob uvedbi praktično vsi razpolagamo oziroma smo sestavni</font><br>
<br>
<b><font size="4">5. TRAK: (MK) – 12.20</font></b><br>
<br>
<font size="4">	(nadaljevanje) del te mreže, ne pa, da se potem, kot je predvideno v trenutnem besedilu, da se lahko odpre zadeva tudi v kolikor ta spletišče na posameznem oziroma dostopne točke v posamezni državi članice niso sprejete.</font><br>
<font size="4">	Prelog Uredbe o vzpostavitvi Centra za kibernetsko varnost ter mreže nacionalnih koordinacijskih centrov, kjer Slovenija podpira predlog te uredbe, vendar je na tehničnem nivoju, trenutno pridobivamo dodatna pojasnila od Evropske komisije v vezi z vsebinami, ki so nejasne in so izpostavljene tudi že v sprejetem stališču Republike Slovenije, tako da se obravnava. Same zadeve se bojo odvijale po zakonodajnem ciklu, bomo pa sledili vsem z izhodiščem, ki so tudi napisana v tej deklaraciji in hkrati tudi že sprejeti na ustreznih organih Državnega zbora.</font><br>
<font size="4">	Na področju dostopnosti informacij in postopkov glede mobilnosti v Evropski uniji bi želeli izpostaviti uredbo o vzpostavitvi enotnega digitalnega portala za zagotavljanje informacij in postopkov ter služb za pomoč in reševanje težav, </font><br>
<font size="4">	Gre za tako imenovani portal centraliziranih postopkov do vseh informacij postopkov, ki je v pomoč vsem državljanom v pogledu njihove mobilnosti, kar pomeni, da lahko državljani iz lastne države dostopajo do vseh točk in vseh podatkov javnega sektorja, tudi v drugih državah Evropske unije in na takšen način jim je omogočena sama mobilnost. </font><br>
<font size="4">	Gre že čisto za konkretne aktivnost, kajti implementacijo zahtevanih informacij na nacionalnih portalih je potrebno izvesti v dveh letih, hkrati pa zagotoviti popolno elektronsko / 1:45/ e-storitve v petih letih, tako da je tudi Slovenija izvedla določene aktivnosti, ki jih bo zagnala že v letu 2019 v mesecu februarju. </font><br>
<font size="4">	Tukaj recimo lahko izpostavimo državne portale e-uprave, VEM oziroma SPOT portale ter prenovo in optimizacijo spletnih mest državne uprave.</font><br>
<font size="4">	Druga dva, sicer manjše področje in ne bi posebej ob-razlagali tukaj v tem uvodnem delu, gre pa za akcijski načrt o razvoju e-uprave in po o Talinski ministrski deklaraciji za razvoj e-uprave in dostopnosti podatkov, ki se bojo države članice, kjer pa je sam pristop, mislim da nekoliko širše obrazložen tudi notri v deklaraciji, tako da bi tam pa na posamezna vprašanja, v kolikor bi bila, tudi odgovorili. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Ja, hvala tudi vam. </font><br>
<font size="4">	Prehajamo na razpravo članic in članov odbora.</font><br>
<font size="4">	Ugotavljam, da se k razpravi ni prijavil nihče, zaradi tega … Ja, lahko dvignete roko, ker ne … Aha, Boštjan Koražija, izvolite.</font><br>
<br>
<b><font size="4">	BOŠTJAN KORAŽIJA (PS Levica): </font></b><font size="4">Se opravičujem.</font><br>
<font size="4">	Samo nekaj točk bi izpostavil iz tega zapisa in sicer, da v Levici nas zanima, kako bo zadeva potekala glede tega, da šele - se pravi, da so za begunce zadeve tako predstavljene, da niso predstavljeni cilji same integracije beguncev, ko prihajajo k nam.</font><br>
<font size="4">	In tudi druga zadeva je, ki je - zanima nas tudi glede tega, da glede na to, da je tudi prag revščine trenutno v Sloveniji še stalno 13 procentov in da imamo tudi od tega 78 tisoč upokojencev pod pragom revščine, 268 tisoč oseb je vsega skupaj, od tega tudi še dodatno 49 tisoč mladoletnih otrok.</font><br>
<font size="4">	Nas zanima, kaj bo, da bi prioritete spremenili pa da bi dali na prvo mesto, se pravi te zadeve, ko se gre za človekove pravice pa za socialne transferje.</font><br>
<font size="4">	Hvala.</font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Ja, hvala.</font><br>
<font size="4">	Zdaj tega drugega dela nisem ravno najbolje razumel. Vlagate kakšen amandma k temu predlogu deklaracije, ali je samo razprava?</font><br>
<font size="4">	</font><br>
<b><font size="4">	BOŠTJAN KORAŽIJA (PS Levica): </font></b><font size="4">Glede na to, da razpravljati o tej zadevi nam je prioriteta, da bi bile te točke drugače razporejene, da bi bile zadeve drugače predstavljene.</font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Želite odgovarjati, gospa</font><b><font size="4"> </font></b><font size="4">Šinkovec?</font><br>
<font size="4">	Izvolite.</font><br>
<br>
<b><font size="4">	MAG. MELITA ŠINKOVEC: </font></b><font size="4">Hvala lepa, predsedujoči. </font><br>
<font size="4">	Hvala za to, mogoče težko rečem vprašanje, no, ampak na ta prvi del bi povedala, da integracija</font><b><font size="4"> </font></b><font size="4">beguncev v bistvu ni del, ga evropska unija ne obravnava in tudi v bistvu ni del te deklaracije, ker je to področje, ki ga država članica sama</font><b><font size="4"> </font></b><br>
<br>
<b><font size="4">6. TRAK: (NM) – 12.25</font></b><br>
<br>
<b><font size="4">	</font></b><font size="4">(nadaljevanje) s svojim notranjim pravnim redom uredi. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ja, hvala lepa.</font><br>
<font size="4">	Še Matej Tašner Vatovec.</font><br>
<br>
<font size="4">	</font><b><font size="4">DR. MATEJ T. VATOVEC (PS Levica): </font></b><font size="4">Ja, najlepša hvala, predsednik. Lep pozdrav vsem.</font><br>
<font size="4">	Zdaj mogoče še enkrat. Zdaj vprašanje je, kako se postavljajo prioritete v tem dokumentu. Res je, da sociala ni predmet, ki ga obravnavamo na tem odboru, je pa del deklaracije in je del tudi usmeritev oziroma stališč, ki jih bo Slovenija zagovarjala v Evropski uniji. In kot rečeno, zdaj sociala je nekje na 3. mestu po prioritetah z izgovorom ali pa s pohvalo, če želite, da je pri nas dohodkovna neenakost ena najnižjih, da imamo nizko stopnjo tveganja revščine in tako naprej, medtem ko pa dejanski podatki, dejansko stanje kažejo ravno nasprotno. 2017 je bila stopnja tveganja revščine 13,3 % in kot rečeno, pod ali pa na pragu tveganja revščine je živelo 268 tisoč oseb, od tega večji delež ranljivih skupin. In tisto, kar je tudi problem Evropske unije, je to, da napačno postavlja prioritete. In socialna unija bi morala biti ena od tistih osnovnih prioritet, ki bi morala, če želite, ohraniti Evropsko unijo in jo ubraniti pred naraščajočimi populizmi, eno osnovnih vezivnih tkiv te Evropske unije. In to se kaže potem tudi v tej naši deklaraciji, v usmeritvah, ki jih Vlada predlaga. Namreč ta deklaracija govori o napačno zastavljenih prioritetah in seveda tudi o zgrešenih stališčih in ciljih, ki jih skuša doseči. Zdaj ena od glavnih tem v tem dokumentu, kar se tiče notranje in pa tudi zunanje in obrambne politike, je zagotavljanje varnosti. Ampak tu mislim, da pripravljavci tega dokumenta so napačno našli vzroke, zakaj varnosti mogoče ni toliko, kot bi si želeli. In tisto, kar si bi morali verjetno prvo postaviti kot prioriteto, je zagotavljanje socialne in ekonomske varnosti vseh prebivalcev Evropske unije, državljanov ali pa ne. To je ena stvar. Dostojno plačilo za delo, enake socialne pravice, kakovostna delovna mesta, štipendije za mlade in tako dalje. Po drugi strani pa v dokumentu imamo krepitev obrambe, oboroževanje, krepitev represivnih aparatov, organov, ne nazadnje PESCO, sodelovanje z Natom in tako dalje. Tako da mislim, da se ta simptomatičnost tega napačnega pogleda kaže ravno v poglavju o notranjih zadevah. Tu govorimo o okrepitvi sistema vračanja, o krepitvi nadzora na zunanjih mejah, o krepitvi policijskega in pravosodnega delovanja in tako dalje. Tisto, kar pa manjka v tem dokumentu, je pa kljub vsemu nekaj, kar bi morala, čeprav ni to pristojnost Evropske unije kot take ali pa komisije, če želite, je pristojnost nacionalnih politik, ampak neke usmeritve bi morale biti vzpostavljene tudi na evropski ravni. In to je način integracije, način vključevanja ljudi na trg dela, se pravi pač ljudi, ki pridejo v Evropo, izobraževalnega sistema in tako naprej. To so vprašanja, ki jih mora Evropska unija nasloviti, če želi reševati to, kar pojmuje trenutno kot problem, se pravi priseljevanje. In to je eden od ključnih momentov, se pravi začeti delati na integracijskih politikah. Že, ne vem, 4 leta ali še dlje poslušamo o tem, kako se na ravni Evropske unije ne da dogovoriti o nekem ustreznem sistemu reševanja migracij. Seveda, ker se napačno lotevamo stvari, ker to, kar dela Evropska unija, to, kar je potem še dalje navedeno, se pravi pač krepitev zunanje meje, dodatna pooblastila, tudi fronte, ki so pa… / nerazumljivo/ institucijam. To je isto, kot dela Trump v Ameriki. Pač krepitev zunanje meje pomeni vzpostavljanje trdnjave v Evropi, pomeni vzpostavljanje zidu na zunanjih mejah Evropske unije. In to je zgrešena politika, to je tista politika, ki bo dolgoročno, če želite, pripeljala do dezintegracije Evropske unije. In to vidite že zdaj z nekaterimi novimi vladami, ki so prišle na oblast pred kratkim, najkonkretneje v Italiji, da ne govorimo o Višegradu. To je ena stvar. </font><br>
<font size="4">	Druga stvar je ta, da se seveda napačno dojema oziroma napačno prijema vprašanje migracij, zato ker se ga veže na varnostno tveganje, kar samo po sebi ni</font><br>
<br>
<b><font size="4">7. TRAK: (NM) – 12.30</font></b><br>
<br>
<b><font size="4">	</font></b><font size="4">(nadaljevanje) in se to varnostno tveganje spet napačno razume, ker pač vi ne boste tega varnostnega tveganja ali pa radikalizacije, kot je omenjena, reševali na tak način, da boste krepili moč policije, pa drugi stvari, da boste pač vse ljudi enostavno zavračali, pošiljali nazaj v matične države in tako naprej, ampak na tak način, da boste izboljšali njihov socialni položaj, na tak način, da jim boste omogočili izobraževanje, na tak način, da jih boste začeli vključevati v družbo, ker radikalizacija ni nič drugega kot posledica tega, da se ljudi potiska na družbeni rob. In socialna izključenost, temu dodajte še vzhajajoče nove oblike fašizma, populizmov in skrajnega desničarstva z oboroženimi spopadi na teh območjih, iz katerih ljudje prihajajo, z izčrpavanjem okolja na teh območjih, iz katerih ti ljudje prihajajo, in z gospodarskim izčrpavanjem območij, iz katerih ti ljudje prihajajo. To je enostavno samo recept za katastrofo. In tu je problem institucije Evropske unije in tu je problem tudi načel ali pa stališč, ki jih Slovenija predolgo zagovarja v Evropski uniji. Ker, če hočemo, če si želite ohraniti Evropsko unijo, boste morali spremeniti sistem, na kakšen način bo ta unija delovala. Tako da, mislim, tudi te prioritete, kot rečeno, so za nas zgrešene in enostavno pač mi te deklaracije vsaj v tem delu ne moremo podpreti oziroma je pomanjkljiva, ker ne naslavlja nekaterih vprašanj na ustrezen način.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Anja Bah Žibert.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala za besedo, predsedujoči.</font><br>
<font size="4">	No, jaz se bom pač v vsebini predvsem posvetila temu, kar obravnava ta odbor, ker sicer lahko začnemo govoriti ne samo o socialni problematiki, ampak še kakšni drugi. Pa vendar pač je ravno zato, da pač vsak odbor, ki se ga tiče, obravnava tudi določeno vsebino. Zdaj, jaz sem šla prav gledat primerjavo te deklaracije, ki je danes pred nami, in tista, ki je bila sprejeta v prejšnjem obdobju in je trajala do decembra 2018. Zdaj, kaj z zaskrbljenostjo opažam, je to, da v tisti deklaraciji v primerjavi s to praktično nismo toliko sploh govorili o varnosti, kar se tiče priseljevanj oziroma migracij. Če pogledate tisto deklaracijo, se je govorilo mnogo manj, praktično posamezni stavki so noter omenjeni, danes pa vidimo, da je praktično ta del vsebine namenjen prav tej temi. In jaz se bojim, da pač ne bomo v prihodnje imeli še tega mnogo več, ker očitno s stvarmi zamujamo. To, kar danes piše, bi moglo biti že v prejšnji deklaraciji, če mene vprašate. </font><br>
<font size="4">	Zdaj pa nekaj konkretnih zadev. V podpoglavju Priseljevanje in azil piše, da je bilo od leta 2015 kar vzpostavljenih nekaj učinkovitih nadzorov nad nezakonitimi migracijami in da so bili pač uvedeni določeni ukrepi. Zdaj jaz bi bila zelo vesela, da nam pač predstavite te ukrepe oziroma malo nenavadno je, da že potem v tretjem odstavku, to je pač prvi odstavek, v tretjem odstavku pa že gotovite, da temu ni tako in da se na določenih delih te zadeve povečujejo in da seveda tudi ugotavljate, da je nepotrebno(?), ko govorimo o tej problematiki, zadeve obravnavati celostno, se pravi ne samo, verjetno del poti je tukaj mišljeno. Zdaj nekako je noter podatek, da naj bi se ti nezakoniti prehodi mej nekako zmanjšali za 95 %. Če gledamo v Sloveniji, to ne drži. Tisti, ki je samo včeraj gledal poročila, je videl, da se pri nas pač ti prehodi povečujejo nezakoniti. Pa ne nazadnje to tudi ni možno, mislim da, procentualno beležiti, kajti nezakonit prehod je nezakonit prehod. In zdaj, če pač policiji in tistim, ki skrbijo na meji, nekako način uspe ali pa poskrbi za to, da</font><br>
<br>
<b><font size="4">8. TRAK: (NM) – 12.35</font></b><br>
<br>
<b><font size="4">	</font></b><font size="4">(nadaljevanje) te nedovoljene prehode ustavi, je to seveda dobro, ampak mnogo tega pa gre skozi mejo, ne da bi bilo to ugotovljeno in se šele potem vidi potem, da pač puščajo posamezne stvari ljudje ali pa jih srečujejo. In mene pač dejansko zanima, kakšni so ti ukrepi, kajti pri nas očitno ne delujejo, mi imamo pač povečanje. Zdaj, ali je, drugo je, da je pač ta pritisk mnogo večji. Potem je treba to ljudem jasno povedati. Na eni od sej odbora smo imeli tukaj predstavnike iz Črnomlja in pač posameznih okolic, kjer so pač dobesedno rekli, saj ni tako hudo, kot vi pravite, medtem ko so oni neposredno s strani občank in občanov govorili drugače. Zdaj tukaj ravno v tej deklaraciji ugotavljamo, da so ti pritiski večji. Torej je bilo tisto, kar je bilo povedano, še kako res in prav. In tukaj me res zanimajo ti ukrepi, predvsem pa tudi najverjetneje gre za tesnejše sodelovanje tudi z Interpolom. Zdaj mene zanima, kaj je s tem, da so bili policisti obveščeni preko Interpola, da pri teh tihotapcih gre za tudi obliko orožij, bili so o tem obveščeni zaradi njihove varnosti, pa mislim, da je podobno zadevo dobila tudi Slovenska vojska. Torej stvari so mnogo hujše, kot jih tudi ta deklaracija omenja. In zato me pač zanima iz Ministrstva za notranje zadeve, kaj je s tem, ker potem gre za to, da so pač tudi ti, ki skrbijo, naši organi tako na strani notranjih zadev, se pravi policisti kot tudi Slovenska vojska ogroženi, če jih o posameznih zadevah obvešča tudi Interpol. Tako da tukaj me skrbi, no, ta zapis in mislim, da bi morali več narediti na tem, da ne govorimo o tem, da je bil vzpostavljen učinkovit nadzor, ampak predvsem kaj je tisto, kar je neučinkovito, ker pač te zadeve ne obvladamo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ja, gospa Šinkovec.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa.</font><br>
<font size="4">	Ja, ukrepi, ki jih govorite, tukaj govorimo tudi predvsem o ukrepih na ravni Evropske unije. In eden izmed ukrepov, se pravi v bistvu zavarovanje meja, nadzor meja in vračanje v bistvu je krepitev, kot sem že omenila, evropske mejne in obalne straže. Tukaj gre za, bom rekla, sestavo, ki je nekje 10 tisoč predvideno, in bi bila v bistvu to pač krepitev sil za nadzor zunanjih meja. Predvsem pa v bistvu je tukaj… Mi sicer to podpiramo, smo pa zadržani pač zaradi, do tega ukrepa, ker določene stvari še niso razjasnjene, kot je, se pravi, kriteriji, po katerih bi v bistvu države prispevale v to silo, potem(?) niso še čisto določeni izvršilni oziroma pooblastila, ukrepi te agencije in pa vprašanje financiranja usposabljanj, zaposlitev in pa napotitev. In pa zaenkrat je še nerealna časovnica. In tukaj tudi pač so druge države tudi zelo še zadržane. </font><br>
<font size="4">	Potem je direktiva o vračanju. Gre v bistvu za prvi pravi korak v to smer oziroma v pravo smer za učinkovito vračanje državljanov tretjih držav. Tukaj je predvsem pomembno povedati, da ta ukrep oziroma ta sprememba direktive bi prinesla to, da morajo tujci v postopku aktivneje sodelovati. Ta postopek bi se poenostavil, potem bi se preprečilo sukcesivno vlaganje pravnih sredstev, se pravi, da bi bilo omogočanje, da se pravna sredstva vlagajo ob koncu, kar bi bistveno v bistvu pospešilo postopek in pa tudi bi v bistvu prineslo poenotenje tih pojmov, kajti ta sklop ukrepov oziroma ti dokumenti, v vsakem dokumentu se posebej definirajo pojmi in potem pride med njimi tudi do neskladij in pa praznin. Tudi na ta ukrep oziroma na to direktivo imamo še nekaj pripomb. Se pravi te sankcije, ki so v bistvu predvidene, oziroma sankcije bi morale po našem mnenju biti že predvidene v direktivi. In pa zadržani ostajamo do nove obveznosti, ki jo ta sprememba</font><br>
<br>
<b><font size="4">9. TRAK: (NM) – 12.40</font></b><br>
<br>
<b><font size="4">	</font></b><font size="4">(nadaljevanje) uvaja, in to je izdaja odločbe o vrnitvi tujcev takoj po prenehanju zakonitega prebivanja. Potem je pa še en ukrep nadzora, nadzor na notranjih mejah schengenskega prostora. Ta nadzor v bistvu na notranjih mejah se izvaja že od leta 2015. Izvaja jih 5 držav članic. Mi kot takemu ukrepu ne nasprotujemo, nasprotujemo pa v bistvu neutemeljenemu oziroma neproporcionalni uporabi tega ukrepa predvsem med Slovenijo in Avstrijo. In tudi vprašanje migracij v bistvu ni mogoče po našem mnenju upravljati oziroma nadzorovati s krepitvijo notranjega nadzora ali pa s tem podaljševanjem, ampak morajo biti opredeljeni vzroki za to podaljševanje in pa tudi delovati morajo vsi drugi ukrepi, ki se izvajajo na samem teritoriju države. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ja. Še vprašanje glede statistike. Zakaj je poudarjeno v gradivu primerjava glede na leto 2015, ne pa tudi na zadnje obdobje, ko so se te številke za vsaj 4-krat, 5-krat povečale, iz 2 tisoč na 10 tisoč v zadnjem letu dni. Pa mislim, da je bilo še eno vprašanje, na katerega ni bilo odgovorjeno.</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa.</font><br>
<font size="4">	Še tole statistiko glede tega 95-procentnega upada. Gre za, v bistvu je treba gledati celotno Evropsko unijo, ne pa posamezne te poti, ki so. In v bistvu, če pa gledamo celotno številko, je pa dejansko prišlo do tega upada. In največji upad je v bistvu opazen na srednji sredozemski poti, medtem ko zahodno balkanska pot se pa delno krepi. Zato smo tudi, v bistvu je, te ukrepe v bistvu smo, ker se na tej poti v bistvu, ker se to krepi, pač smo tudi, ukrepe usmerjamo v to oziroma spodbujamo Evropsko unijo, da je potrebno sodelovati s temi državami ne samo takrat, ko nas val, ko pride val in nas to preplavi, ampak v bistvu je treba neprestano spremljati situacijo na tem območju.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Anja Bah Žibert.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Ja, saj jaz razumem, da gre pač tukaj za celostno, samo spoštovani, 95 %, da se je zmanjšalo, pri tem pa je pri nas pritisk, pa nezakoniti prehodi večji, to pač nekaj ne bo držalo. Zdaj lahko je to celostno, če pa že se obravnava celostno, potem se pa naj vsaj opredelijo posamezne poti. Morate pač razumeti, da pač, ko nekdo takole prvo pogleda, misli, da je zmanjšanje, potem vi sicer navajate, da je pač pritisk na pot, kjer se tiče tudi Slovenijo, večji, ampak jaz mislim, da o taki deklaraciji je pa treba le, ne moreš neke stvari celostno ali pa kar po povprečju vsekati, ker pač s tem izbrišemo tisto, kjer je problem. Zdaj dejstvo je, da je pač ta pot najbolj problematična in ukrepi, ki so veljali za vse, tudi za to pot, niso učinkoviti, ker tukaj ne moremo reči, da je zmanjšanje 95-odstotno, ker ni, celo povečanje. Torej pač tukaj to dvoje ne gre skupaj. Zdaj pač nekaj ste mi odgovorili, na nekatere stvari mi niste. Zanima me to še, kar se tiče Interpola in teh dodatnih ukrepov, ki naj bi jih dobili pač naši organi, ker zame je to problem, če je pač zadeva že tako ostra, da pač celo Interpol daje napotke in opozarja na določeno uporabo orožja, ki se je opazila na teh poteh. Seveda govorimo o tihotapcih, ki pač te ljudi prevažajo. Potem so stvari še bolj resne. In kot drugo, to pa predvsem za pripravljavce tega celotnega predloga, to je bolj kot razno, ampak se mi zdi tudi malo, se pravi šlamastike. Dajte uredit vsaj številčno kazalo in potem posamezna področja, ker je pač smešno, da imaš neke stvari označene, pa jih na tistih straneh ni.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Naslednja ima besedo Maša Kociper.</font><br>
<br>
<font size="4">	</font><b><font size="4">MAŠA KOCIPER (PS SAB): </font></b><font size="4">Hvala lepa za besedo.</font><br>
<font size="4">	Meni je ob prebiranju tega dokumenta se zdelo, da so rešitve in predlogi in usmeritve logične in pač v skladu s tem, kar se trenutno dogaja tako v Evropski uniji kot širše. </font><br>
<br>
<b><font size="4">10. TRAK: (MK) – 12.45</font></b><br>
<br>
<font size="4">	(nadaljevanje) Sem pa z zanimanjem prisluhnila debati gospoda Tašner Vatovca. Res, da je šla širše, kar ni nič hudega, ker se jaz tudi rada pogovarjam širše, lahko se tudi kakšno stvar strinjam, bi pa enkrat rada morda razumela, kaj pa vi menite, da konkretno bi pa, kakšno usmeritev bi pa recimo vaša stranka dala naši državi za to obdobje leta in pol glede na situacijo v svetu, ki je pač taka kot je?</font><br>
<font size="4">	Trenutno je taka, kot je. imamo te pritiske, imamo situacijo v Afriki tako, da gotovo v tem letu in pol ne bo rešljiva. Imamo še vedno vojno na enem delu tistega področja in če se želimo informirano pogovarjati o teh stvareh, bi me res zanimalo, kaj sploh mislite, da so alternative? Ker če mislite, da so realne, bom jaz temu z veseljem prisluhnila. Jaz jih ne vidim v kratkoročnem obdobju. Lahko se dolgoročno pogovarjamo, kaj si želimo, kakšna je Evropa, to je druga debata, ampak tukaj danes se pogovarjamo o tem področju notranjih zadev, o situaciji na mejah, o situaciji z begunci, se pravi s tistimi, ki potrebujejo azil in drugimi, ki so evropski migranti in z veseljem, resno bi prisluhnila temu, kaj pa vi menite, kakšne bi morale bite te usmeritve, glede na to, da pravite, da te deklaracije ne boste podprli.</font><br>
<font size="4">	Vi seveda meni na rabite odgovoriti, gospod Tašner Vatovec, če mislite, da ne, če pa lahko, bom pa vesela.</font><br>
<font size="4">	Hvala.</font><br>
<br>
<b><font size="4">	PREDSEDNIK ZVONKO ČERNAČ:</font></b><font size="4"> Ja, replika. </font><br>
<font size="4">Matej Tašner Vatovec, replika, izvolite. Ja, izvolite.</font><br>
<br>
<font size="4">	</font><b><font size="4">DR.</font></b><font size="4"> </font><b><font size="4">MATEJ T. VATOVEC (PS Levica): </font></b><font size="4">Ja, hvala.</font><br>
<font size="4">	Saj bi lahko tudi z repliko, ampak za vsak slučaj. Zdaj, to kar pravite, mislim, situacija je taka pa kaj lahko naredimo v letu in pol. to je problem kontinuiranega delovanja. Saj ni to problem, ki je nastal leta 2015, je problem, ki traja že desetletja. To v Italiji dobro vedo, ker se spopadajo s problemom priseljevanja iz Afrike bistveno pred tem, ko je Evropa kot celota zaznala migracije kot težavo, kar ni, to trdimo v Levici in je problem tega, da se nič ne naredi, ker situacija je taka, da vedno se reče: Ja glejte, takšno je stanje, pritisk je, zdaj moramo braniti mejo. In tu, 	Še enkrat poudarjam, ta retorika ni nič drugačna od tega, ko želi Donald Trump zgraditi zid na meji z Mehiko. Čisto enaka retorika je. </font><br>
<font size="4">	Mehičani prihajajo oziroma prihajajo iz cele Južne Amerike, treba je zavarovati Združene države, pritisk je prevelik, dajmo zgraditi zid. In okej, Evropska unija ne gradi zidu na svojih zunanjih Schengenskih mejah, ampak s krepitvijo Frontexa, s takšno politiko vračanja beguncev, priseljencev, kakorkoli jih želite imenovati, dela natanko to. In formula je zelo preprosta. </font><br>
<font size="4">	Mislim, da ljudje ne bežijo iz svojih domačih krajev zaradi tega, ker si to tako srčno želijo. To je dolgoročen vpliv imperialistične politike, ki jo tudi Evropska unija izvaja. </font><br>
<font size="4">	Še enkrat poudarjam. Vojne na bližnjem vzhodu, gospodarsko izčrpavanje afriških držav, okoljsko izčrpavanje afriških držav niso nekaj, kar se je zgodil tako, slučajno. To so konkretni posegi, ki so se dogajali predvsem pod taktirko ameriških intervencij v tujini in kjer je Evropska unija velikokrat zelo rada sodelovala in s pristajanjem na tako logiko je stvar zelo preprosta. </font><br>
<font size="4">	Kaj se zgodi, če drezaš v panj? Čebele pridejo ven. In če potem še dražiš te čebele, je jasno, kakšne so posledice. </font><br>
<font size="4">	In tisto, kar je treba narediti, je, ponavljam, če ljudje prihajajo, so že v Evropski uniji, jih je potrebno integrirati. In to, da izgovor, da na ravni evropske unije ni integracija nekaj, kar je predmet razprave, je popolnoma absurden. </font><br>
<font size="4">	Mislim, ko nam diktirajo, kako morajo gospodarske družbe delati, kako morajo finančni trgi delati, je vse okej, integracijo pa naj države same urejajo. Ne! Treba je spremeniti logiko.</font><br>
<font size="4">	Tudi integracija je nekaj, kar bi morala biti evropska krovna politika in potem jo prenašati v nacionalne zakonodaje tako, kot je z vsemi ostalimi področji</font><br>
<font size="4">	</font><br>
<b><font size="4">11. TRAK: (MK) – 12.50</font></b><br>
<br>
<font size="4">	(nadaljevanje) oziroma z večino ostalih področji. In mislim, to so problemi, ki so rešljivi, če se bo govorilo in razpravljalo o njih. Če pa rečemo, ne, ne da se nič narediti, pritiski so močni, pustimo tako kot je oziroma dajmo zapirati meje, je pa to samo recept za to, da se takšno stanje samo perpetuira in nič drugega. In to ni iskanje rešitev, ampak je iskanje razlogov zakaj ne iskati rešitve. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Kolegica Kociper, imate vi repliko?</font><br>
<font size="4">	</font><br>
<font size="4">	</font><b><font size="4">MAŠA KOCIPER (PS SAB): </font></b><font size="4">Sem tudi na vrsti za razpravo?</font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Ne. </font><br>
<font size="4">	</font><br>
<font size="4">	</font><b><font size="4">MAŠA KOCIPER (PS SAB): </font></b><font size="4">Ne, razpravo imam. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Potem pa ima besedo Robi Pavšič.</font><br>
<br>
<font size="4">	</font><b><font size="4">ROBERT</font></b><font size="4"> </font><b><font size="4">PAVŠIČ (PS LMŠ): </font></b><font size="4">Hvala za besedo. 	</font><br>
<font size="4">	Saj, karkoli začnemo delati, izgleda, v tem parlamentu, v zadnjem času, vedno se vse zaključi pri migrantih.</font><br>
<font size="4">	Jaz to deklaracijo vidim mnogo širše, tudi v okviru te tematike in tega odbora, ki ga imamo tukaj. Z marsičem se strinjam, ne morejo biti pa za vse krivi imperialisti iz Amerike. </font><br>
<font size="4">	Mislim, da je trenutno stanje v Afriki tudi posledica tudi preteklih dvesto let pa kolonialne politike iz Evrope in tudi tukaj moramo mi svojo kolektivno odgovornost sprejeti. </font><br>
<font size="4">	Kar pa se tiče dejanske tematike, ki tangira ta odbor, je pa deklaracija dobro pripravljena. Gre za večjo varnost osebnih podatkov, gre tudi za svobodo in varnosti. Pri vprašanju migrantske politike, pa je to točno tisto, kar smo obravnavali tudi, ko smo govorili o Marakeški deklaraciji, pa o deklaraciji o varnih in globalnih migracijah. </font><br>
<font size="4">	Nacionalna suverenost. Vsaka država ima pravico svojo migracijsko politiko, in v okviru te tudi integracijsko, oblikovati po svoje. Zdaj, ali je to dobro, ali ne, je drugo vprašanje. Mislim, da je dobro in da se mora Evropa odločiti, kaj dejansko hoče doseči z migracijsko politiko. </font><br>
<font size="4">	Vprašanje varnosti pri migracijah je pa ključnega pomena. Mi si ne smemo zatiskati oči. </font><br>
<font size="4">	Migracije so težava. Predvsem ilegalne migracije. </font><br>
<font size="4">	Zdaj bo mogoče malo čudno slišati: Ne moremo govoriti o spodbujanju migracij, ker to je kontraproduktivno. Lahko pa govorimo o regularnih migracijah in to je tisto, kar je najbolj važno. Če že prihaja do migracij, naj bodo regularne in kontrolirane. Vsi so reveži, tisti, ki plačujejo ne vem kakšne zneske kriminalnim združbam, da jih ilegalno vozijo čez mejo in tudi tisti, ki pridejo potrkat na naša vrata. </font><br>
<font size="4">	Zdaj, kateri so v boljšem položaju ne vem, nobeni. Vsi imajo težave. Preprečiti pa je potrebno ilegalne migracije in to je pa tisti napor te deklaracije v tem segmentu in jaz tukaj ne vidim represivne politike. </font><br>
<font size="4">	Seveda so ljudje naivni, pa še enkrat, plačujejo enormne zneske kriminalcem, da jih pripeljejo čez mejo in to je tisto, kar je potrebno preprečiti, zato pa je potrebno tudi vračati te ljudi. So pač neka kolateralna škoda, če se grdo izrazim. Ampak, če so tukaj ilegalno, imajo seveda svoje pravice, imajo pravi do tega, da so obravnavani, da zaprosijo za azil, ampak tudi mi imamo pravico potem jih - glede na to ilegalnost - zavrniti in vrniti v državo iz katere so prišli. </font><br>
<font size="4">	Še enkrat. To deklaracijo, ki jo danes tukaj obravnavamo vidim malo širše in mi imamo pravico biti varni v državah kjer smo in tudi varno sprejemati ljudi, ki potrkajo na naša vrata, ampak zato pa potrebujejo malo širši sistem.</font><br>
<font size="4">	Na nekaj prejšnjih odborih smo obravnavali že krepitev obalne straže, azilno agencijo, ki so bo ukvarjala na evropskem nivoju predvsem z vprašanji reševanja statusov pa še nekaj takšnih ukrepov je bilo predvidenih. </font><br>
<font size="4">	Ampak še enkrat pravim: Jaz tukaj ne vidim represivnega organa, ampak red pa mora biti.</font><br>
<font size="4">	Hvala lepa. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">zdaj pa ste na vrsti, Maša Kociper, izvolite. </font><br>
<font size="4">	</font><br>
<font size="4">	</font><b><font size="4">MAŠA KOCIPER (PS SAB): </font></b><font size="4">Hvala lepa.</font><br>
<font size="4">	Jaz bi nadaljevala tam, kjer sem prej končala. Gre za to, da osebno verjamem in tudi Stanka Alenke Bratušek verjame, da je Evropska unija izjemno pomembna inštitucija in v naši stranki in jaz osebno, si želimo, da bi se obdržala, preživela tudi te izzive, s katerimi se srečuje danes in da bi ostala ena trdnjava svobode in varnosti in predvidljivosti, </font><br>
<br>
<b><font size="4">12. TRAK: (MK) – 12.55</font></b><br>
<br>
<font size="4">	(nadaljevanje) to kar tudi je nastala po drugi svetovni vojni. Pri teh prizadevanjih, mojih, strankinih, vseh ljudi, ki tako razmišljajo, jo, Evropsko unijo, ogroža tako desni, kot tudi levi populizem.</font><br>
<font size="4">	Levi populizem morda kdaj lepše zveni, je zapakiran v lepše besede, ampak je zame osebno lahko isto problematičen.</font><br>
<font size="4">	Če desnica kdaj pretirano straši s tem, da bojo prišli grdi, hudobni migranti, nas vse požrli, razkosali in zakopali, potem je razmišljanje, ki smo ga danes slišali tudi populistično v tem smislu, ker prikazuje, da se na neke preživete načine odzivamo na neke pojave v družbi, da jim nismo kos, zdaj govorim mi, kot Evropska unija recimo, ali pa kot država v Evropski uniji z neko kvaliteto življenja, z neko razvito družbo, da jim nismo kos, in zdaj bo prišla leva politika, ki nam bo pa povedala, kako se tem stvarem streže, ker že 10 let jih mi ne znamo.</font><br>
<font size="4">	In ponavljanje takih trditev potem pripelje do nezaupanja v obstoječe inštitucije in do nezaupanja ljudi v to, da je mogoče skozi normalni, demokratični razvoj, skozi volitve, skozi razvoj inštitucij, skozi civilno razpravo, stvari izboljševati, ampak daje ljudem občutek, da so potrebni neki res veliki rezi, neki ukrepi, popolnoma drugačni od dosedanjih, da bojo stvari šle v pravo smer.</font><br>
<font size="4">	Če jaz prav razumem vaš predlog, bi vi si prizadevali recimo, da se meje popolnoma odprejo, da vsi ti milijoni ljudi, ki so zdaj tam obupani, ki nimajo možnosti za preživetje iz vseh razlogov, ki ste jih korektno našteli: podnebnih, vojn, eksploitacij v preteklosti, imperializma - vse to je res. </font><br>
<font size="4">	Ampak realna politika odgovarja na realne probleme zdaj in tukaj. In če je realni odgovor to, dajmo kar vse povabiti sem in jih integrirati, potem jaz mislim, da je to nekaj, kar ni mogoče.	</font><br>
<font size="4">	Ti ne moreš v Evropi s toliko in toliko ljudi odpreti vsa vrata, reči: Fantje, pridite; večina so fantje pač v tej fazi, saj nič slabega nočem reči, ampak - in jih potem integrirati, ker drugače si pa kot Trump, ne. </font><br>
<font size="4">	To je črno-belo. </font><br>
<font size="4">	Ali jih spustiš notri v celotnem številu, tako kot hočejo priti, ali pa si kot Trump, ki postavljaš meje. </font><br>
<font size="4">	To se te skrajnosti, ki so mi izrazito antipatične. In tako kot je Robert povedal: Govorimo o legalnih migracijah, absolutno govorimo o tem, da se, kadar so potrebe držav v Evropski uniji take, da potrebujejo delovno silo, in potrebe so in so velike, ne samo v Nemčiji, tudi drugod, seveda v sodelovanju s temi državami omogočiti ta prihod delovne sile. To je vedno tako bilo, tudi v novejši zgodovini. </font><br>
<font size="4">	Drugo je pa tisto nekontrolirano, ko je pa lahko tudi kriminalno in tako naprej, ko pa je verjetno treba neka kontrola. </font><br>
<font size="4">	Hkrati ta diskurz pozablja omeniti, da ves čas, vsaj če se pogovarjamo o Evropski uniji, ker zdaj govorimo o usmeritvah Slovenije v Evropski uniji, potekajo kontinuirani napori, da bi se situacija v Afriki uredila. </font><br>
<font size="4">	Tukaj govorimo o milijardnih skladih in jaz sem govorila o tem s predstavnikom Evropske komisije v Sloveniji na začetku tega mandata o milijardah, ki gredo dol samo zato, da bi se tam vzpostavila infrastruktura, pole, ceste, pogoji za življenje in da bi se to naredilo tako, kot vi pravite, da bi se moralo in bi se seveda moralo.</font><br>
<font size="4">	Ampak realna politika je politika, ki rešuje problem zdaj in tukaj in če - še enkrat - in če dajemo občutek, da je realna politika nesposobna, spodbujamo populizme leve, desne, take in drugačne in zmanjšujemo neko zaupanje v ljudi, da nek delujoč demokratični sistem lahko odgovori na izzive in potem pa pride Trump, ali pa nekdo, ki ima hitre rešitve: Zgradimo most, zgradimo betonski zid in vsi naši problemi bojo rešeni.</font><br>
<font size="4">	Hvala lepa. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Replika, Matej Tašner Vatovec.</font><br>
<font size="4">	Izvolite.</font><br>
<br>
<font size="4">	</font><b><font size="4">DR.</font></b><font size="4"> </font><b><font size="4">MATEJ TAŠNER VATOVEC (PS Levica): </font></b><font size="4">Ja, saj na kratko mogoče, če se samo odzovem, ker mislim, da se vseeno posplošuje moje izvajanje.</font><br>
<br>
<b><font size="4">13. TRAK: (MK) – 13.00</font></b><br>
<br>
<font size="4">	(nadaljevanje) Zdaj, gospod Pavšič je pravil, da je treba vračati, ker je treba preprečiti ilegalne migracije in tako naprej in da v bistvu je ob tem vseeno zadoščeno neki ilegalnosti, če naj tako rečem, ker imajo ljudje pravico zaprositi za azil in tako dalje. Jaz bi tu samo pa se navezuje tudi na tisto, kar je gospa Kociper rekla, se pravi, da takšne pozicije, ki - ponavljam - so bile napačno razumljene, ampak bom nekoliko kasneje o tem - vnašajo nek dvom v institucije, v zakone in tako dalje. </font><br>
<font size="4">	Zdaj, kakšno zaupanje pa ima lahko človek, če pogledamo zadnji primer, kar se tiče delovanje Slovenske policije na meji s Hrvaško. Govorim o primeru, kjer je informacijska pooblaščenka zahtevala, da se razkrije dokumentacijo povezano s tem, kjer obstajajo, na kar je opozoril tudi Varuh človekovih pravic, resni dvomi o tem, da se dogajajo kršitve človekovih pravic, da se ne upošteva zakonodaja, da se ljudem ne omogoča, da zaprosijo za mednarodno zaščito in tako naprej. </font><br>
<font size="4">	In to, da policija skuša na vsak način prikriti to dokumentacijo tudi vzbuja dvom v legalnost postopkov, ki jih pelje država, ki jih pelje nek državni organ, ki bi moral v prvi vrsti skrbeti za legalnost teh postopkov.</font><br>
<font size="4">	Zdaj, jaz nisem nikoli rekel, da je treba odpreti vrata na stežaj, da je treba klicariti, objavljati razpise, vabiti ljudi in tako naprej - zato pravim, da me napačno razumete - ampak, da gre za neko vzročno posledično povezavo. </font><br>
<font size="4">	To, da prihaja toliko ljudi iz devastiranih dežel je učinek, ki ga je pomagala ustvariti tudi dolgoletna politika Evropske unije. In tu pravim, da potrebujemo neko spremembo paradigme, neko spremembo pogleda. In za ljudi, ki so že tu, sprehodite se po ulicah Trsta, je potrebno najti mehanizem, ki bo omogočil integracijo - in še enkrat ponavljam - govora je bilo oziroma velikokrat se izpostavlja problem radikalizacije. </font><br>
<font size="4">	Do radikalizacije pride, ker so ljudje izključeni iz družbe. Pika. Zakaj so izključeni? Ker niso integrirani.</font><br>
<font size="4">	In to so problemi, ki jih je treba naslavljati. In v bistvu to, kar vi pravite, da so večinoma moški in tako naprej, to statistično ne drži in to je samo sredinsko zapakirana retorika, ki jo uporablja desnica. </font><br>
<font size="4">	In to je tudi problem tega, da se vse napore usmeri zgolj v zaščito meje. </font><br>
<font size="4">	Ni pa niti kančka refleksije o tem, kako reševati zunanje-politična vprašanja in kako reševati notranje-politična vprašanja.</font><br>
<font size="4">	Glede milijard, ki gredo dol, čisto konkreten primer: Evropska unija veliko vlaga tudi v Palestino. Zgradijo se šole, zgradijo se bolnišnice, naslednji trenutek Izrael z bombami poruši te iste šole in zato ta sistem ne deluje. In lahko vi lifrate milijarde v Sirijo, lahko jih lifrate kamor želite, ampak če se bo potem naslednji korak zgodila neka intervencije, kjer bojo tudi civilne zgradbe pod napadom, seveda meče denar v luft.</font><br>
<font size="4">	Kar se tiče milijard - problem je tudi Turčija. </font><br>
<font size="4">	Evropska unija daje milijarde Turčiji ne zato, da tam skuša izboljšati razmere, ampak zato, da ne bo pod izsiljevanje Erdogana Turčija odprla vrata in poslala ljudi dalje. In to je tudi način, s katerim samo pristajamo na ta izsiljevanja in pristajamo na to retoriko.</font><br>
<font size="4">	Tako da tisto, kar je bila moja osnovna poanto je to, da kljub vsemu potrebujemo spremembo paradigme in če želim, da se Evropska unija ohrani - jaz tudi pravim, da ni nujno slaba Evropska unija, ni nekaj kar je a priori negativno, ampak bo morala postati drugačna. </font><br>
<font size="4">	In tisto, kar so v začetku 50-ih postavili kot osnove Evropske unije je svetlobna leta daleč od tega, kar imamo danes. </font><br>
<font size="4">	Tako, da mislim, da je na stvari treba gledati malo širše in tudi z neko mero empatičnosti, kjjub vse ni vse tako črno, se da stvari popraviti, ampak ne s pristajanjem na status quo ali pa na neke konsenze, ki so v bistvu zelo neustrezni kompromisi.</font><br>
<font size="4">	In kar se tiče ilegalnosti, samo mogoče, če izpostavim nek absurd: Če greste na spletno stran Ministrstva za zunanje zadeve </font><br>
<br>
<b><font size="4">14. TRAK: (MK) – 13.05</font></b><br>
<br>
<font size="4">	(nadaljevanje) za marsikatero državo lahko preberete priporočila, da raje tja ne potujte, ker niso ravno najbolj varne. Nekatere od teh država so za prosilce za azil še vedno smatrane za varne države. </font><br>
<font size="4">	Se pravi, oni se lahko tja vrnejo, vi pa raje ne potujte tja. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Robert Pavšič, replika. </font><br>
<br>
<font size="4">	</font><b><font size="4">ROBERT</font></b><font size="4"> </font><b><font size="4">PAVŠIČ (PS LMŠ): </font></b><font size="4">Bom raje uporabil repliko, ja, da bom hitrejši. </font><br>
<font size="4">	Mogoče se nismo prav razumeli in zdaj smo si začeli podajati neko ideološko zadevo. Zdaj kar ne enkrat, tudi če sem sredinski politik, sem kar na enkrat povzemal retoriko skrajne desnice. Daleč o tega, ja.</font><br>
<font size="4">	Govorimo o ilegalnih migracijah. Torej nezakonitih. Ne smemo spodbujati ilegalnih migracij s tem, da tisti, ko pride čez mejo, tudi če je ilegalno prišel, bo pa kar na enkrat to ilegalizirano, to je tisto, kar sem želel izpostaviti pa mogoče sem tudi jaz narobe razume. </font><br>
<font size="4">	Ni prav to. Sploh spodbujanje migracij, to je pa besedna zveza, ki je pa tudi ne smemo uporabljati. Ja. Ne, jo jaz ne smem uporabljati, ker naj ne bi bila pravična. Migracij se ne more spodbujati. Sploh pa ne ilegalnih. </font><br>
<font size="4">	Zato sem tudi razumel ta dokument, da gre za usmeritev delovanja Evropske unije, ne pa Slovenije in če imamo mi skupno azilno politiko za celotno Evropsko področje, potem je to plus, če govorimo o azilu, kot mednarodnemu inštrumentu zavarovanja ljudi, ki bežijo, ne vem, zaradi takšnih ali drugačnih razlogov, torej zaradi vojne, zaradi lakote, zaradi česarkoli, ki ogroža njihovo življenje. </font><br>
<font size="4">	Jaz seveda sočustvujem s temi ljudmi, ampak če mi spodbujamo oziroma če legaliziramo ilegalne migracije, spodbujamo samo kriminal, ti ljudje pa so reveži na tak ali drugačen način, in kot sem že prej rekel, so kolateralna škoda. Tega pa ne smemo dopuščati.</font><br>
<font size="4">	Seveda manjka integracijska politika, ampak to je pa vprašanje vsake posamezne države in mislim, da pri nas se deloma integracijsko politiko, govorim iz lastnih izkušenj, iz kraja od koder prihajam, zelo dobro pelje, sploh z mladoletnimi begunci brez spremstva. </font><br>
<font size="4">	In mislim, da tudi v Ljubljani, tukaj smo srečali kar nekaj primerov, dobrih praks. </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Kolega Pavšič, zaključite počasi. </font><br>
<br>
<font size="4">	</font><b><font size="4">ROBERT</font></b><font size="4"> </font><b><font size="4">PAVŠIČ (PS LMŠ): </font></b><font size="4">Sem že, okej, hvala lepa.  </font><br>
<br>
<b><font size="4">	PREDSEDNIK ZVONKO ČERNAČ: </font></b><font size="4">Replika je … </font><br>
<font size="4">	Žan Mahnič se je prijavil k razpravi.</font><br>
<br>
<font size="4">	</font><b><font size="4">ŽAN MAHNIČ (PS SDS): </font></b><font size="4">Hvala lepa.</font><br>
<font size="4">	Ja, zdaj v koalicijski pogodbi oziroma v tistem sporazumu piše, da v kolikor pride do kakšnih težav in pa zapletov med Vlado in pa stranko Levica, med vladnimi strankami in stranko Levica, da je treba o tem nemudoma obvestiti koordinatorja Levice oziroma koordinatorja te nadkoalicijske stranke, tako da glede na to, kar danes poslušamo pa kar je bilo včeraj na Odboru za obrambo bi mogoče bilo treba Luko Meseca, kot tega koordinatorja, obvestiti, da očitno prihaja do nekaterih zapletov. </font><br>
<font size="4">	Jaz bi samo imel eno vprašanje.</font><br>
<font size="4">	Zdaj tukaj notri pod tem poglavjem notranje zadeve in potem mislim, da je stran 86, kjer se govori o notranji varnosti pišete, kako se soočate z novimi in kompleksnimi varnostnimi grožnjami. Omenjate tudi organiziran kriminal. Mene samo zanima, v tem parlamentu smo se leta 2016 pogovarjali v uredbi EU glede orožja, zdaj kakor slišim, je zakon v medresorskem usklajevanju, ko se m o tem spraševal takrat še kandidata za ministra, gospoda Boštjana Poklukarja, o tem ni kaj preveč vedel. </font><br>
<font size="4">	Skratka, gre za uredbo, ki se loteva zakonskega urejanja in pa prenos te uredbe v nacionalno zakonodajo na primeru oziroma na polju legalnega orožja, nič pa praktično tukaj ni zaslediti Darkneta oziroma drugih oblik posedovanja orožja na nelegalen način in mene zanima: </font><br>
<font size="4">	Kakšna bo usmeritev Republike Slovenije tudi v skladu s to deklaracijo na tem področju? </font><br>
<font size="4">	Ali bo Slovenija samo nemo sledila temu, kar ta uredba predvideva, to dala v svojo nacionalno zakonodajo? </font><br>
<font size="4">	Nič pa praktično ni govora o organiziranem kriminalu, ki pa tukaj je v pravem pomenu besede in sicer o nelegalni trgovini z orožjem. Zanima me: Kako bo Slovenija postopala v tem primeru, </font><br>
<br>
<b><font size="4">15. TRAK: (NM) – 13.10</font></b><br>
<br>
<b><font size="4">	</font></b><font size="4">(nadaljevanje) kako bo zagovarjala, da je končno potrebno to poglavje odpreti, ker vi ste se zadeve lotili na napačnem koncu. Takrat je ministrica Vesna Györkös Žnidar in pa državni sekretar, gospod Špenga to razumel in se v to sfero ni posegalo, no zdaj se pa to zopet odpira in to je v skladu z direktivo, kjer se omenja vse tukaj, kako bo treba, kako je s temi terorističnimi napadi. Ne poznam terorističnega napada, ki bi bil praktično narejen z legalnim orožjem. Vse in tudi v Evropski uniji je problem nezakonita trgovina z orožjem, ki velikokrat poteka po balkanski poti, tudi čez Slovenijo in potem naprej v ciljne države. Mene zanima, kako boste postopali v tem primeru glede na to, da tukaj ni nič oprijemljivega.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ja, hvala lepa.	</font><br>
<font size="4">	Poleg odgovora na to vprašanje je ostalo še nekaj vprašanj od prej od kolegice Anje Bah Žibert neodgovorjenih, predvsem glede Interpola. In bi prosil gospo Šinkovec, če bi lahko ta dodatna pojasnila posredovala.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa, predsedujoči.</font><br>
<font size="4">	Ja, sem se želela v bistvu že sama javiti, v kolikor, ker ne želim, da bi ostala vprašanja neodgovorjena. Pogovarjali oziroma vprašanje je bilo o ukrepih, ker je bilo, ker je razvidno, da statistika kaže, da v primerjavi z letom 2017 je prišlo do 95-procentnega upada prehodov. Ukrepi, kot vemo, so bili v bistvu od 2015, so bili poleg tistih, ki sem ji že prej naštela, je bil še dogovor z EU-Turčijo, ki tudi tukaj pač, moramo priznati, ima pozitivne posledice in je bistveno zmanjšal vstop ilegalnih migrantov na območje Evropske unije. Kot sem že prej omenila, je krepitev agencije Frontex in pa EU agencije za azil, potem tudi v Grčiji je Evropska unija, se pravi, oziroma da so države članice vzpostavile žariščne točke na grških otokih, se pravi, da skušajo zajeziti migrante, da pač ne prehajajo tam, kjer v bistvu pač vidijo možnosti, ampak da jih zajezijo, da jih v teh centrih registrirajo in opravijo vse potrebne postopke. Potem je tudi, ukrep je bil tudi ta, kjer je tudi Slovenija bila zelo aktivna, da se pomaga, da Evropska unija pomaga državam zahodnega Balkana in te države ne prepusti, ko problem ni več pereč, da jih ne prepusti samim sebi. In tukaj je tudi Slovenija pomagala tem državam tako z opremo kot tudi z napotitvijo policistov v te države. Če se vrnem na ta upad prehodov migrantov, je bil največji upad na srednji sredozemski poti. Pravilno ugotavljate, da je bilo pač, da prihaja do porasta na zahodno balkanski poti. Ravno zato smo tudi določene ukrepe, ki sem jih že naštela, je Evropska unija podvzela in tudi Republika Slovenija. </font><br>
<font size="4">	Glede Interpola bi še dodala, da nisem seznanjena s tem konkretnim primerom, ki ga omenjate. Lahko pa zagotovim, da v bistvu vse tovrstne podatke policija skrajno resno obravnava in tudi imamo zelo dobro vzpostavljeno sodelovanje med Interpolom in pa tudi z drugimi agencijami Evropske unije. Lahko povem, da smo bili v letu 2018 uspešni oziroma uspešnejši tudi pri razbijanju teh mrež organiziranega kriminala oziroma tihotapljenja migrantov, kar pa seveda po drugi strani tudi pomeni, da te kriminalne združbe v bistvu potem ali spremenijo modus operandi oziroma postanejo tudi bolj odporne oziroma skušajo se pač upirati in najdejo druge poti. In zato je tudi mogoče ta občutek, da se pač varnost poslabša v teh situacijah v povezavi s tihotapljenjem migrantov.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Še vprašanje glede nezakonite trgovine z orožjem. / oglašanje iz dvorane/ Lahko gospod Torkar odgovori, če…</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa.</font><br>
<font size="4">	Prav ste povedali. Zakon o orožju je v medresorskem usklajevanju, ker je pač bila sprejeta uredba na ravni Evropske unije. Mi bomo to do oziroma ministrstvo je odgovorno, da ta zakon sprejme. In smo tudi že dobili opomin, da v kolikor te uredbe ne bomo pravočasno sprejeli glede</font><br>
<br>
<b><font size="4">16. TRAK: (NM) – 13.15</font></b><br>
<br>
<b><font size="4">	</font></b><font size="4">(nadaljevanje) trgovine z nelegalnim orožjem pa lahko povem, da pač policija vse informacije in te zadeve spremlja in jih aktivno obdeluje. Na Ministrstvu za notranje zadeve tudi pripravljamo resolucijo o preprečevanju kriminalitete, ki bo pa zagotovo pripomogla k tem ukrepom oziroma k delovanju policije na tem področju.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Anja Bah Žibert se je prijavila k razpravi.</font><br>
<font size="4">	Izvolite.</font><br>
<br>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa.</font><br>
<font size="4">	Hvala za odgovore. Saj razumem pač, da se pač ustavljajo stvari v Grčiji in tako naprej, samo jaz sem bolj govorila pač na tem področju Slovenije in kaj lahko pač znotraj tega tudi pomaga EU, tako kot ste rekli, da ste pri določenih zadevah, da ko se stvar zmanjša, da še vedno spremljajo zadeve, ampak pri nas se je povečala in ukrepi, ki so, niso zadostni. Povedala sem vam tudi, da ko se je tovrstni dokument sprejemal za obdobje do 2018, praktično o tem nismo govorili, pa je ta problem že bil. In bojim se, da danes spet govorimo o nekih ukrepih, ki bojo, ko bomo sprejemali čez leto in pol tovrstni dokument, deklaracijo, kakorkoli že, bo spet neka stvar, ki je šla mimo nas. Včasih se stvari res prepočasi odvijajo. </font><br>
<font size="4">	Zdaj drugo, kar pa je, moram pa reči, da sem zaskrbljena, da vi kot državna sekretarka ne veste za to navodilo Interpola našim policistom, pa tudi baje Slovenski vojski. To pa je meni problem, zato ker prej se je sicer govorilo, mislim da, s strani Levice, kako je pač potrebno poskrbeti za varnost migrantov, kako je potrebno poskrbeti za njihove pravice, za pač to, kar je povedala informacijska pooblaščenka, mene pa ta trenutek predvsem skrbi varnost tudi lastnih državljanov, ne nazadnje sem predstavnica Slovenije in prvo je treba poskrbeti za varnost v lastni državi, če želiš potem pomagati tudi drugim. In mene je pač ta stvar, za katero sem bila obveščena, zelo zaskrbela. Gre namreč za to, da pač zdaj že Interpol obvešča, kakšna vse orožja imajo tihotapci in da tukaj več ne gre za samo neko tihotapljenje, ampak da je stvar mnogo bolj resna. In jaz upam, da se ne bo pač končala še bolj resno in da bo tega vedno več. Zato me skrbi, da vi državna sekretarka tega ne veste, ker verjetno je treba tudi s strani organov potem ustrezno reagirati. Zdaj policisti so oboroženi, imajo neke varnostne zaščite, ampak vprašanje je, če imajo za vsako stvar. In se mi zdi pač zelo pomembno, da take stvari pa znotraj ministrstva in potem preko policije pa vendarle skoordinirate in da te stvari poznate.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ja, gospa Šinkovec.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. MELITA ŠINKOVEC: </font></b><font size="4">Ja, hvala lepa.</font><br>
<font size="4">	Ja, glede tega primera jaz bi tako rekla, da to v bistvu gre dejansko, se pravi, za navodilo Interpola policiji. In ko ministrstvo… / nerazumljivo/ se pravi se ne more vmešavati v delo policije in to gre za operativno delo policije. Minister lahko v bistvu preko usmeritev poda neke smernice za delo policije in to je tudi… / oglašanje iz dvorane/ Mi poznamo pač… / oglašanje iz dvorane/ Ne, če… Konkretnega primera pač ne poznam, ampak če pride do tega, da mi zaznamo, ker imamo, tudi nadzorni organi, bom rekla, ja organi, ki so znotraj, tako znotraj policije kot znotraj upravnega dela, in se pravi tudi drugi, Varuh človekovih pravic in drugi organi zaznajo določene nepravilnosti, se pač to obravnava s tem ustrezno. In tudi glede informacijske pooblaščenke, ker je bilo tudi rečeno, policija pač oziroma Ministrstvo za notranje zadeve tukaj meni, da je policija pravilno postopala in smo se tudi v upravnem sporu smo se na to pritožili. Tako da pač jaz mislim, da tukaj organi tako nadzora kot pregona pač delajo v skladu s svojimi pooblastili.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Dobro, hvala.</font><br>
<font size="4">	Ne vidim več interesa po razpravi. Zaradi tega bi to razpravo počasi zaključili. Mislim, da na to, kar je bilo ob zaključku opozorjeno, da ima to kar veliko težo pri teh nelegalnih migracijah. Vsaj kar se naše države tiče, očitno postajajo največji problem ti tihotapci teh ljudi. In v kolikor ne bo fokus policije na razbitju in hitremu ukrepanju na</font><br>
<br>
<b><font size="4">17. TRAK: (NM) – 13.20</font></b><br>
<br>
<b><font size="4">	</font></b><font size="4">(nadaljevanje) tem področju, bomo bili pod velikim problemom glede na ta 5-kratni porast v zadnjem letu dni. Tako da ta fokus bi veljalo usmeriti v ta del ne glede na to, ali obstaja to navodilo Interpola ali ne. Jaz mislim, da sami zaznavamo ta problem. Mislim, da je bilo detektiranih teh tihotapcev preko 150, kar je enormna številka. Tako da v kolikor tukaj država ne bo poskrbela za hitro procesiranje, bomo imeli v prihodnje velike probleme.</font><br>
<font size="4">	S tem smo razpravo zaključili. Amandmaji niso bili predlagani. Tako da predlagam, da preidemo na odločanje o sledečem mnenju: »Odbor za notranje zadeve, javno upravo in lokalno samoupravo je z vidika svoje pristojnosti kot matično delovno telo obravnaval predlog deklaracije o usmeritvah za delovanje Republike Slovenije v institucijah Evropske unije v obdobju januar 2019 - junij 2020 in k njej ni sprejel dopolnitev.« Lahko glasujemo? Še preden glasujemo, obvestilo. In sicer kolegico Mašo Kociper, ki nas je predčasno zapustila zdaj pred glasovanjem, nadomešča mag. Andrej Rajh, Poslanska skupina Stranke Alenke Bratušek. Glasujemo.</font><br>
<font size="4">	Kdo je za? (9 članov.) Je kdo proti? (Nihče.)</font><br>
<font size="4">	Ugotavljam, da je predlog mnenja sprejet.</font><br>
<font size="4">	Za sejo pristojnega odbora, ki bo obravnaval besedilo resolucije, moramo določiti še našega predstavnika. Predlagam Blaža Pavlina. Ali kdo temu predlogu nasprotuje? Ugotavljam, da nihče. S tem smo izčrpali dnevni red današnje seje. </font><br>
<br>
<font size="4">	Zaradi tega zaključujem to točko in 4. sejo našega odbora. In vam vsem želim lep dan še naprej.</font><br>
<br>
<b><font size="4">Seja se je končala 17. januarja 2019 ob 13.25.</font></b>