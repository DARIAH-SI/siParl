<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<b><font size="4">45. nujna seja</font></b><br>
<br>
<b><font size="4">(10. maj 2021)</font></b></p></div><br>
<b><font size="4">Sejo je vodil mag. Branko Grims, predsednik odbora.</font></b><br>
<b><font size="4">Seja se je začela ob 10.04. </font></b><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Torej, vsem prav lep pozdrav, začenjamo 45.  nujno sejo Odbora za notranje zadeve, javno upravo in lokalno samoupravo. Danes je opravičena gospa Nataša Sukič, gospa Mojca Žnidarič iz kvote SMC je tudi med nami, gospa Tadeja Šuštar nadomešča poslanca gospoda Blaža Pavlina in poslanka Nada Brinovšek nadomešča poslanko gospo Anjo Bah Žibert. Vsem lep pozdrav! / Oglašanje iz klopi/ boste dobil takoj, ko preidemo na dnevni red. Glede dnevnega reda ni bilo pripomb do roka, tako da ugotavljam, da je dnevni red tak kot je bil poslan s sklicem seje. Prehajamo na 1. točko dnevnega reda, to je zahteva občine Trbovlje za oceno ustavnosti 13. člena Zakona o financiranju občin, ki jo bomo obravnavali na podlagi drugega odstavka 265. člena Poslovnika Državnega zbora. Izvolite za postopkovno, prosim. </font><br>
<br>
<b><font size="4">	RUDI MEDVED (PS LMŠ):</font></b><font size="4"> Hvala lepa, predsednik za besedo. V skladu s Poslovnikom Državnega zbora v imenu Poslanske skupine Lista Marjana Šarca napovedujem obstrukcijo obeh točk, ki sta na dnevnem redu današnje seje odbora, odbora, ki sicer na prvi pogled zaseda legitimno, o njem smo poslanci, poslanke izvoljeni v ta Državni zbor in vse je v skladu z načeli parlamentarne demokracije, vendar v Sloveniji je ta hip parlamentarna demokracija zgolj navidezna. V Državnem zboru nas je 90 poslank in poslancev, vendar zdaj, če pogledate članstvo v odborih in komisijah ugotovite, da štirje manjkajo, jih ni, so tako rekoč izbrisani in parlament je na ta način amputiran. In to je prvič v zgodovini, da štirje Nepovezani poslanci ne morejo sodelovati v delovnih telesih Državnega zbora, kar pomeni, da ne morejo odločati o parlamentarnem postopku, čeprav so bili ravno za to izvoljeni. In zakaj se to dogaja? Ker ste si vladajoča koalicija skupaj s podporniki od zunaj prisvojili mesta v odborih in komisijah, ki vam preprosto ne pripadajo. Na nek način ste jih ugrabili in s tem si goljufivo prisvajati večino, ki je v resnici sploh nimate. In to je grobo teptanje načel demokracije, grobo izigravanje parlamentarnih pravil, grobo podrejanje Državnega zbora. V Listi Marjana Šarca temu ostro nasprotujemo in menimo, da je sodelovanje na sejah odborov in komisij v takih sestavah brez poslancev, Nepovezanih poslancev priznavanje legitimnosti takega nedemokratičnega ravnanja vladajoče koalicije. In žalosti nas, da nobeno drugo demokratično orodje vsaj za zdaj tega vašega oklepanje v položaju ni preprečilo. V Listi Marjana Šarca ne bomo kljub obstrukciji pasivni, ne bomo vam koalicija nehali gledati pod prste in ne bomo prenehali s poskusi, da se vaše škodovanje državi….</font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Spoštovani, 3 minute so za postopkovno, tako da čas je potekel.</font><br>
<br>
<b><font size="4">	RUDI MEDVED (PS LMŠ):</font></b><font size="4"> .. konča. To je obrazložitev postopkovnega predloga, gospod predsednik, ki sem jo pravkar končal in s tem napovedujem obstrukcijo Poslanske skupine Liste Marjana Šarca. </font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Hvala. </font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> Postopkovno.</font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Izvolit, pa res prosim dajte se držati omejitev 3 minut.</font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za postopkovno besedo. Glede na to, da je trenutna sestava delovnih teles, kot je tudi že prej poslanec Medved tudi to omenil, dejansko v nasprotju s Poslovnikom Državnega zbora in kar je še težja varianta je to, da je tudi v nasprotju s temi demokratičnimi standardi za katere bi se morali in se moramo vseskozi zavzemati. In dejansko je poslankam in poslancem in poslanskim skupinam odvzeto enako pravno sodelovanje na teh delovnih telesih oziroma na odborih in s tem, da bi bila končno </font><br>
<br>
<b><font size="4">2. TRAK: (SB) – 10.10</font></b><br>
<br>
<font size="4">	(nadaljevanje) zagotovljena tudi pravilna sestava v Levici predlagamo, da se današnja seje prekine, ker smo dobili tudi zagotovilo, da bi se naj jutri na Kolegiju predsednika Državnega zbora končno uredila ta mesta za sodelovanje poslank in poslancev in tudi te poslanske skupine Nepovezanih poslancev in se bo tudi končno zagotovila ta zakonitost oziroma tudi demokratični standardi, ki jih nujno moramo ščititi oziroma tudi zagovarjati, zato predlagam da to sejo prekinite in ko bo zagotovljeno, da bo ta sestava in delo odbora zakonita in kot kaže bi to naj bilo jutri urejeno, da potem jutri ali pojutrišnjem nadaljujemo s to sejo oziroma to prekinjeno sejo nadomestimo. Hvala. </font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Izvolite še vi postopkovno.</font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Poglejte, tudi v poslanski skupin SAB protestiramo, da zasedenost delovnih teles ne odraža številčnost v parlamentu in tu se jasno vidi, da imajo nekatere poslanske skupine bistveno več članov na delovnih telesih kot imajo poslancev in lepo se to vidi tudi na primeru poslanske skupine SMC, ki ima enako poslancev kot SAB, pa ima bistveno več članov v delovnih telesih in bistveno več predsednikov in podpredsednikov v vodstvih delovnih teles. In v tem smislu se nam zdi, da je na tak način razmerje moči in zastopanosti in teža glasu porušena. Kljub temu smo se v SAB-u odločili, da sej delovnih teles ne bom obstruirali, ker mislimo, da je naloga poslancev in še posebej opozicije nadzirati delo koalicije in Vlade in biti glasen in opozarjati na vse nepravilnosti, ki jih Vlada in koalicija počnejo. Obžalujemo pa, da si poslanci drznejo uzurpirati parlament in moč, ki je po Ustavi nimajo. </font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Poslanci smo vsi tudi vi. Vi ste želel imeti postopkovno. Prosim. </font><br>
<br>
<b><font size="4">	DUŠAN ŠIŠKO (PS SNS):</font></b><font size="4"> Predsednik, hvala. Saj se ne bi oglasil, ampak me je pa fejst zmotil postopkovni predlog kolega iz Levice, ki mislim, da je lahko danes in dokler ne bo novih volitev čisto tiho, ne samo on, tudi vsi njegovi kolegi, ker oni so tisti, ki so prejšnjo Šarčevo vlado vrgli.  In prosim, da nehate s takimi zadevami in začnemo enkrat za vselej, ko je odbor sklican, da začnemo z delom na odboru ne pa s tem postopkovnim predlogom. Hvala. </font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Ugotavljam, da ne glede na to, da je napovedana obstrukcija bo odbor sklepčen in lahko veljavno odloča in bomo z delom nadaljevali. Vi želite še enkrat postopkovno. Prosim.</font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> Spoštovani predsednik, gospod Grims, prosim, če opozorite gospoda Šiška iz poslanske skupine SNS, da naj ne širi laži, da smo Levica krivi za padec Šarčeve oziroma prejšnje vlade. To je ena velika laž. Hvala.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Želi še kdo? Ne. </font><br>
<br>
<font size="4">	Potem prehajamo na </font><b><font size="4">1. TOČKO DNEVNEGA REDA.</font></b><font size="4"> Najprej vabim k besedi Zakonodajno-pravno službo, da predstavi pripravljeno mnenje. </font><br>
<br>
<b><font size="4">	MAG. SONJA BIEN KARLOVŠEK:</font></b><font size="4"> Hvala lepa za besedo. </font><br>
<font size="4">	Zakonodajno-pravna služba je pripravila mnenje o zahtevi za oceno ustavnosti, ki jo je vložila občina Trbovlje v zvezi z 13. členom Zakona o financiranju občin. In sicer glede ureditve določanja primerne porabe. Vlagateljica se sklicuje na kršitev načel socialne države in enakosti pred zakonom kot ključni vodil pri ureditvi sistema financiranja občin zaradi neustrezne zakonske formule za izračun primerne porabe. V mnenju je ZPS zavzela stališče, da očitki vsebinski neprimernosti in neustreznosti, ker ureditev ne sledi ugotovitvam iz revizijskega poročila Računskega sodišča in potrebam posamezne občine, v kateri je problematika brezposelnosti in socialno šibkejšega prebivalstva še posebej izražena, ne pomenijo zatrjevanja protiustavnosti, ampak oceno, da je ureditev neprimerna v kolikor je ta očitek izraz mnenja o primernejšem sistemu financiranja občin ni ustavnopravno upoštevno. V zahtevi ni podrobneje obrazloženo zakaj neprimernost in neustreznost ureditve pomeni tudi neskladje z načelom socialne države in načelom enakosti pred zakonom. Prav tako ni obrazloženo zakaj naj bi ta ureditev predstavljala kršitev 140. in </font><br>
<br>
<b><font size="4">3. TRAK: (SB) – 10.15</font></b><br>
<br>
<font size="4">	(nadaljevanje) 142. člena Ustave v delu, ki zagotavljata finančno avtonomijo občin. Zaradi tega navedbe ne omogočajo zaključka, da je ureditev tudi v neskladju z Ustavo in ne morejo utemeljiti protiustavnosti izpodbijanja zakonske določbe. Dodatno smo navedli, da je pri presoji ustavnosti izpodbijanih določb treba upoštevati dosedanje odločbe Ustavnega sodišča, pri čemer zahteva izhaja iz predpostavke, da bi bilo treba prav v določnem členu Zakona o financiranju občin, sicer v 13. členu upoštevati položaj socialno šibkejših občin, pri tem se spregleda celovitost sistema financiranja občin in medsebojna povezanost določb Zakona o financiranju občin, ki urejajo financiranje in upoštevajo tudi slabšo gospodarsko razvitost v smislu 142. člena Ustave, pri čemer dejanske potrebe občine niso v ospredju. Ureditev financiranja občin izhaja iz abstraktne povprečne občine, kar zagotavlja uravnavanje javnih financ glede na zbrana javna sredstva tudi na občinski ravni. Po stališču Ustavnega sodišča se sredstva solidarnostne izravnane in dodatne solidarnostne izravnave prav tako uporabljajo za uresničevanje lokalne samouprave, iz 15. člena Zakona o financiranju občin pa prav tako izhaja, da je kriterij za ugotavljaje slabše gospodarske razvitosti občin odmerjena dohodnina na območju občine v razmerju do primernega obsega sredstev za financiranje primerne porabe. Sistem financiranja občin, torej slabše gospodarsko razvite občine, ki kot nadpomenka vključuje tudi iz kateregakoli razloga finančno šibkejše lokalne skupnosti, po oceni Državnega zbora ustavno skladno varuje in zato se predlaga, da se zahteva za oceno ustavnosti kot neutemeljena zavrne. Hvala.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Želi kdo razpravljati? Jaz samo dodam argument, da nikoli ni bilo na razpolago občinam toliko denarja kot ga dobivajo v tem trenutku, tako da tudi to je dodaten argument in hkrati dokaz, da je sistem ustrezen, korektivi pa so v sistemu že postavljeni. </font><br>
<font size="4">	Če drugačnih mnenj ni, potem predlagam, da glasujemo, in sicer o sklepu, da podpiramo mnenje, ki ga je pripravila pravna služba in da ga pošljemo Ustavnemu sodišču. Glasujemo.</font><br>
<font size="4">	Kdo je za? (12 članov) Kdo je proti? (Nihče.)</font><br>
<font size="4">	Sklep je soglasno sprejet.</font><br>
<font size="4">	Hvala vsem za udeležbo.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA – ZAKON O DRŽAVNI UPRAVI</font></b><font size="4">, ki je predlagan s strani Vlade po skrajšanem postopku. Bi prosil predstavnika predlagatelja, da na kratko predstavi zakon. Amandmaji niso vloženi, zato predlagam, da gremo na način, da odpremo razpravo o vseh členih skupaj potem glasujemo in to je to. V kolikor pa želi še kdo vložiti kakšen amandma med samim potekom, pa je to še možno. Prosim predstavnika predlagatelja za uvodno predstavitev. Prosim. </font><br>
<br>
<b><font size="4">	URŠKA BAN:</font></b><font size="4"> Spoštovani predsednik, najlepša hvala za dano besedo. Spoštovane poslanke in poslanci!</font><br>
<font size="4">	Kot rečeno pred vami je Predlog zakona o spremembi in dopolnitvi Zakona o državni upravi, ki ga je Vlada sprejela 8. 4. 2021. Sprememba vključuje dve vsebinski spremembi, in sicer 17. člena, kjer dajemo podlago Ministrstvu za zdravje, da lahko za opravljanje svojih delovnih nalog imenuje namesto dveh tri državne sekretarje. Jaz mislim, da razlogov tukaj ne rabim posebej poudarjati, predvidene strukturne reforme, ki jih ministrstvo načrtuje, imajo značaj trajnih sprememb. Zato je tudi potreba po dodatnem državnem sekretarju trajne narave. Druga sprememba pa se naša na 74.a člen, ki ureja uporabljanje informacijsko-komunikacijskih sistemov državne uprave, in sicer gre tukaj za spremembo, kot vemo, 2014 je bila izvedena centralizacija državne informatike na Ministrstvu za javno upravo, s tem, da so se že takrat iz te centralizacije izvzeli celotni informacijski sistemi s področja obrambe, varstva </font><br>
<br>
<b><font size="4">4. TRAK: (BN) – 10.20</font></b><br>
<br>
<font size="4">	(Nadaljevanje): pred naravnimi in drugimi nesrečami obveščevalno-varnostne dejavnosti zunanjih zadev, preprečevanje odkrivanja pranja denarja in financiranja terorizma ter opravljanje plačilnega prometa za proračunske uporabnike zaradi narave teh delovnih področij in predvsem zaradi varnosti. Pri policiji je bil izvzet samo ta del policije ne pa ministrstva, zdaj pa je identično kot za področje obrambe izvzemamo tudi interni informacijski sistem Ministrstva pristojnega za notranje zadeve, ker je prišlo do ugotovitve oziroma se je pokazalo, da sta oba sistema, tako Ministrstvo za notranje zadeve kot policije procesno in podatkovno prepletena se ne moreta opravljati iz daljave in je tukaj prvi vidik varnosti, zato to prenašamo nazaj na Ministrstvo za notranje zadeve. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Hvala. Želi besedo predstavnica Zakonodajno-pravne službe. Prosim. </font><br>
<br>
<b><font size="4">	KATARINA KRALJ:</font></b><font size="4"> Hvala za besedo, gospod predsednik. </font><br>
<font size="4">	V pravni službi smo pripravili pisno mnenje, kot je že uvodoma povedala gospa državna sekretarka. Predlog zakona povečuje število državnih sekretarje v na Ministrstvu za zdravje iz dveh na tri. V predlogu zakona so navedeni razlogi za predlagano spremembo in utemeljenost razlogov se Zakonodajno-pravna služba seveda ne spušča, ker gre za vsebinsko vprašanje. Poudarjamo pa naslednje. Ker gre že za drug odstop od sistemske ureditve, ki dopušča največ dva državna sekretarja na ministrstvih, pred leti je bil že sprejet Zakon, ki je dopuščal štiri, ki dopušča štiri državne sekretarje na ministrstvu za finance, pri čemer je bil v tem mandatu s predlogom novele ZDU1 predlagan še en odstop od sistemske ureditve, a ta ni bil sprejet, smo v mnenju ponovno opozorili, da lahko zakonodajalec koncept ZDU spremeni, če oceni, da je presežen, vendar po naši presoji na celovit način, tako da bo veljal za vsa ministrstva, ne pa, da z novelami vedno znova in znova določamo nove izjeme glede števila državnih sekretarjev na posameznih ministrstvih. Nekako predlagamo v razmislek Vladi oziroma Ministrstvu za javno upravo, da se vsebine vprašanja števila državnih sekretarjev loti na sistemski način. </font><br>
<font size="4">	Hvala. </font><br>
<br>
<b><font size="4">	PREDSEDNIK MAG. BRANKO GRIMS: </font></b><font size="4">Hvala. </font><br>
<font size="4">	Glede na to, da Državnega sveta danes ni z nami, odpiram razpravo. Želi kdo besedo? Kot rečeno, razpravljamo o celotnem besedilu skupaj. Baković, gospod, prosim. Prosim, kar izvolite. </font><br>
<br>
<b><font size="4">	PREDRAG BAKOVIĆ (PS SD):</font></b><font size="4"> / nerazumljivo/ pa predsednik za besedo. </font><br>
<font size="4">	Torej, ko sem videl te določbe te novele, tokrat sem se najprej vprašal po kateri logiki pravzaprav se zvišuje število državnih sekretarjev, če na ministrstvu za zdravje tri mesece ni bilo ministra, kar pomeni, da je to področje takrat pokrival predsednik Vlade sam. Še več, celo predlagane so bile nekako vodenje tega resorja s, bom rekel, hokejskimi menjavami vsake toliko časa pač en minister. Danes pa vidimo, da se število državnih sekretarjev dviguje in sicer največ trije naj bi bili in seveda se nisem mogel upreti skušnjavi, da nisem malo prebral magnetograme iz leta 2014, ko se je dvigovalo število državnih sekretarjev na Ministrstvu za finance in sicer, da bi bili lahko največ štirje in sem si prav z zanimanjem prebral razprave nekaterih takratnih opozicijskih poslancev, danes koalicijskih in se pravzaprav sprašujem koliko hlebcev zarečenega kruha se, spoštovani kolegi, vam obrača v želodcu glede dosedanjih koalicij glede na to, da ste imeli toliko pripomb in vsega za povedati v letu 2014, ko se je imenovalo oziroma predlagalo štiri državne sekretarje na Ministrstvu za finance. Zanimivo je to. Ena razprava je bila tako, mi se bohotimo, država oziroma državljani predvsem pa gospodarstvo pa bo naše bohotenje plačalo. In zdaj, tukaj bi lahko dosti primerov, pa pravzaprav niti nima smisla, želim samo opozoriti na to, da je potrebno biti previden ali pa, bom rekel, razmislek racionalno tako kot vsi v koaliciji kot kadar si v opoziciji in potem tudi razumeti ali je ta novela smiselna ali ni smiselna, ne pa, da v času, ki so v opoziciji udarjaš kot maksim po devizi, po koaliciji, potem pa se zadeva obrne pa verjamem, da neradi slišite to kar sem sedaj prebral. </font><br>
<br>
<b><font size="4">5. TRAK (VI) 10.25</font></b><br>
<br>
<font size="4">	(nadaljevanje) Ne bom izpostavljal posameznih poslancev. Lahko si preberete te magnetograme, obstajajo in je prav zanimivo prebrati. Zaenkrat toliko. Hvala lepa. </font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Besedo ima gospod Rajh. </font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Predsedujoči, hvala lepa. Spoštovani predstavniki ministrstva! Kolegice poslanke in poslanci! Lep pozdrav tudi v mojem imenu. </font><br>
<font size="4">	V stranki SAB vemo, da so razmere v zdravstvu komplicirane, težke. Ta epidemija je odprla številna vprašanja, tudi nerešena vprašanja. Mi avtomatsko ne bomo v ničemer nasprotovali. Menimo, da je odgovornost na vladi, da si zadeve uredi tako, kot meni. Opozarjamo pa na dvoličnost. Torej, če je nekdo prej nasprotoval, da se problemi v zdravstvu rešujejo tudi na način, da se je ministrstvo ustrezno kadrovsko okrepi, potem danes ne sme jamrati o posledicah svojih dejanj v preteklosti. Mi, kot že rečeno, predlogu ne bomo nasprotovali, ker menimo, da je potrebno razmere v zdravstvu rešiti, da je potrebno se učinkovito spopadati z epidemijo, da je potrebno te anomalije, ki se sedaj pojavljajo tudi glede cepilnih seznamov vrstnih redov neznanih čakalnih dob v zdravstvu v dobi informatizacije preprosto rešiti. In tudi pričakujemo, da če se bo ekipa na ministrstvu okrepila, da bo te težave začela reševati. Vsaj to pričakujemo. Zdi se nam preprosto nerazumljivo, da se v času, ko imamo informatiziran sistem, da ne vemo v realnem času kakšna je sploh zasedenost bolnišnic, kakšne do danes na današnji dan čakalne vrste, kako je možno, da se lahko nekdo prijavi pri dveh, treh specialistih pa hkrati v čakalni seznam pa tega preprosto sistem ne zazna. V bistvu pričakujemo, da vlada in odgovorno ministrstvo na tem področju naredijo red in zadeve uredijo. Kot že rečeno, nasprotovali ne bomo. Pričakujemo pa, da vlada to reši in se tudi sooči s posledicami tega, da taisti poslanci, ki bodo danes to podprli, v preteklosti zavračali, da se ekipa na ministrstvu ustrezno okrepi. </font><br>
<br>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Sedaj sta prijavljena še gospa Muršič in gospod Polnar. Želi potem še kdo? Gospa Muršič, imate besedo.</font><br>
<br>
<b><font size="4">	MAG. BOJANA MURŠIČ (PS SD):</font></b><font size="4"> Hvala lepa, predsednik za besedo. Jaz bom najprej povedala nekaj v zvezi s ponedeljkovo sejo zjutraj ob desetih. Zaradi naših volivcev s katerimi sem imela dogovor, da danes opravim sestanek, pa žal tega ni bilo mogoče narediti. In v petek popoldan, ko je bil sklic sem morala vse sestanke preklicati. Običajno so bili ponedeljki, vsaj trije ponedeljki v mesecu rezervirani za delo z volivci. To najprej. </font><br>
<font size="4">	V nadaljevanju pa, razumem, da si vsaka vlada organizira delo po svoje, kot si ga tudi sama sestavlja, vendar v začetku nastopa mandata, to se pravi, bi pričakovala, da bo predlagala, tako kot je kolegica iz Zakonodajno-pravne službe povedala, odstop od sistemske rešitve v začetku marca 2020. Razumem tudi to, da je epidemija razkrila šibkosti zdravstvenega sistema. Ne sprejemam pa tega, da je opozorila ravno epidemija na nujne potrebne reforme. Jaz mislim, da sedanja koalicija se tega še bolj globoko zaveda. Kajti, v prejšnjem mandatu so bili ali pa ste bili še večji pristaši tega, da je potrebno narediti marsikaj v zdravstvu. Reform žal takrat ni bilo, niso bile uspešne oziroma niso bile sprejete. Sedaj v času leta dni do konec mandata bi se pa naj delale nujno potrebne reforme. Sami vemo, da za reforme bo potrebno bistveno več časa, </font><br>
<br>
<b><font size="4">6. TRAK: (SB) – 10.30</font></b><br>
<br>
<font size="4">	(nadaljevanje) res pa je, da je epidemija dodatno opozorila, da so reforme nujno potrebne, kar nas je pa opozorila že tudi Evropska unija. Še bolj pa bom rekla, me je zbodlo, ko sem v oceni stanja zasledila, da je Ministrstvo za zdravje že dlje časa kadrovsko podhranjeno. Na tem mestu se sprašujem kdo se dela norca. Zakaj? V tej Vladi od 13. 3. 2020 so ministrstvo vodili Tomaž Gantar od 13. 3. do 18. 12. 2020, gospod Janez Janša v funkciji ministra za zdravje od 18. 12. 2020 do 23. 2. 2021, več kot dva meseca, nadalje pa gospod dr. Janez Poklukar od 23. 2. 2021, ob tem, da ima sedaj Vlada dva državna sekretarja. Državna sekretarka je že bila pri prejšnjem ministru državna sekretarka in drugi, ki je bil imenovan 8. 3. 2021. Tudi to se je pokazalo, da je predsednik Vlade opravljal kar dva meseca funkcijo ministra za zdravje. Za tako pomembno funkcijo se nam mora postaviti vprašanje kam to vse skupaj pelje, še huje je pa to, da je takrat predsednik Vlade želel kar opraviti neke rošade med posameznimi ministri oziroma leteče menjave, da bi…</font><b><font size="4"> </font></b><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Gospa Muršič, dajte si vi vrniti na to kar je predmet današnjega zakona.</font><br>
<br>
<b><font size="4">	MAG. BOJANA MURŠIČ (PS SD):</font></b><font size="4"> …se držim, brez skrbi, da se držim in prosim, da mi pustite moj čas…</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Ne, ne držite se in vas opozarjam dajte se vrniti nazaj na zakon.</font><br>
<br>
<b><font size="4">	MAG. BOJANA MURŠIČ (PS SD):</font></b><font size="4"> To je tematika državnih sekretarjev, spoštovani predsednik. Tako, da tukaj so težave in tudi to je, da kar nekaj časa sploh niso imeli dveh državnih sekretarjev, to pomeni, da na koncu koncev niti kadra ni. In če se dotaknem tudi tega, da je Zakonodajno-pravna služba jasno povedala, da gre že za drugi odstop od sistemske ureditve, je to potrebno urediti na drugačen način oziroma pristopiti k temu, da se zadeve uredijo tako kot je potrebno. Ker pa je kolega že omenil kaj se je dogajalo v prejšnjem mandatu v začetku mandata leta 2014 pri sprejemanju Zakona o državni upravi, bi pa zgolj navedla kaj je povedal sedanji minister Jernej Vrtovec, takrat poslanec Nove Slovenije, ko smo sprejemali povečanje števila državnih sekretarjev na Ministrstvu za finance. Bom citirala: »Kar se tiče dveh novih državnih sekretarjev bi bila na Ministrstvu za finance, takšen je pač predlog, jaz popolnoma razumem, da je minister za finance nadminister, da je super minister in da ima največ dela, ampak ali mislite, da ga bo zato kaj imel manj, če bo imel dva nova državna sekretarja, dvomim, dvomim, morda bo samo odgovornost preložil.« Zato se na tem mestu pravzaprav sprašujem pri tem predlogu kaj se bo dogajalo v kolikor bo še nov državni sekretar, glede na to, da sem tudi članica Odbora za zdravstvo, pa moramo reči, da enega državnega sekretarja oziroma državno sekretarko že kar nekaj časa pogrešam, kajti Odboru za zdravstvo se udeležuje pretežno zadnji državni sekretar, ki je bil imenovan, zato moje podpore k tej spremembi Zakona o državni upravi ne bo. Hvala.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Besedo ima gospod Polnar. Prosim.</font><br>
<br>
<b><font size="4">	ROBERT POLNAR (PS DeSUS):</font></b><font size="4"> Hvala za besedo, gospod predsednik. Gospe poslanke, gospodje poslanci! Pri številu državnih sekretarjev znotraj posameznega ministrstva si je potrebno zastaviti vprašanje ali je glede na dinamičnost sveta, s katerim se soočamo za dlje časa naprej možno natančno postavljati kadrovsko strukturo na področju posameznih ministrstev, za katere pa vemo, da na področju posameznega družbenega podsistema zagotavljajo najvišji del državne </font><br>
<br>
<b><font size="4">7. TRAK: (SB) – 10.35</font></b><br>
<br>
<font size="4">	(nadaljevanje) uprave. Iz tega vidika se mi ne zdi nič posebnega, če se je pojavil predlog, da bi na zdravstvenem ministrstvu namesto 2 imeli 3 državne sekretarje, država oziroma Ministrstvo za javno upravo to tudi utemeljuje s petimi dodatnimi oziroma okrepljenimi nalogami, ki to ministrstvo čakajo v prihodnosti, sam bi izpostavil zlasti digitalizacijo poslovanja. Bi pa hkrati vas opozoril, kolegice in kolegi, da vendarle pogledate v proračunske dokumente koliko se je povečal proračun tega ministrstva v primerjavi z realizacijo v letu 2019, v letih 2020, 2021 in 2020, pa boste videli, da gre za rast več 100 milijonov evrov s temi milijoni evrov bo potrebno upravljati in iz tega naslova je verjetno tudi logično pričakovati, da je v političnem formatu ministrstva poleg ministra potreben še kakšen dodatni državni sekretar. Vem pa zanesljivo iz lastne izkušnje, da takšni ljudje, ki lahko te funkcije kvalitetno opravljajo ne rastejo za vsakim vogalom. Večkrat se je omenilo finančno ministrstvo, pa mi dovolite samo konkretno primerjavo. V prejšnji vladi je finančni minister imel štiri državne sekretarje, toliko kot največ omogoča zakon, in sicer na štirih področjih, na področjih davkov, na področjih proračuna, javnega premoženja in finančnega sistema. Osebno sem vse štiri državne sekretarje, dve gospe in dva gospoda spoznal in ocenil, da so to zelo kvalitetni ljudje, vsi strokovnjaki na svojih področjih, ki zavzeto opravljajo svoje funkcije. Danes imamo situacijo drugačno, drugi minister, drugačna organizacija dela, ne več štirje državni sekretarji, ampak dva, en gospod in ena gospa, kolikor lahko sam ocenim tudi oba zelo suverena in strokovna na svojih delovnih področjih. Še vedno pa je vse znotraj tistega kar dovoljuje Zakon o državni upravi. Zato se mi zdi nepotrebno iz te zadeve delati pretiran problem, predvsem pa zaradi tega, gospe in gospodje, ker se moramo zavedati tudi v Državnem zboru v Sloveniji počasi v kako silovito dinamičnem času živimo in kako dinamični časi nas še čakajo. Druga zadeva, ki pa se mi je nekoliko čudna zdela, je pa tisti del, ki govori o informacijsko-komunikacijskih sistemih in zlasti o procesnem in podatkovnem prepletanju dveh sistemov ministrstva za notranje zadeve in policije, policija je mimogrede organ v sestavi tega ministrstva, pa je policija izvzeta iz upravljanja Ministrstva za javno upravo, Ministrstvo za notranje zadeve pa ne, gre namreč za to, da so podatki med tema dvema entitetama takšne narave, da zaradi ugotavljanja ustrezno visoke stopnje varnosti niso primerni za prenos na skupno informacijsko-komunikacijsko platformo. In to se je ugotovilo šele verjeli ali ne v obdobju, ko je preteklo obdobje od decembra 2014 do marca 2021, 6 let in tri mesece. Ne upam si pomisliti koliko takšnih podatkov visoke stopnje varnosti, ki niso primerni za prenos na skupno informacijsko-komunikacijsko strukturo je v tem obdobju ušlo in je bilo dostopno na vpogled takim, ki s temi podatki nimajo kaj početi. Zato mislim, da je to nujno potrebno storiti, kakor je predlagano v spremembi zakona in bom tudi obe spremembi zakona v celoti podprl. Hvala lepa.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Besedo ima še gospod Koražija. </font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za besedo. V Levici ne bomo podprli Predloga zakona o spremembi Zakona o državni upravi. Glejte, zadeva je sledeča, saj so že tudi prej moji kolegi oziroma poslanci tudi komentirali in tudi opozorili na to, da zdaj, ko ste v koaliciji oziroma ko ste na oblasti, ne samo, da glasujete, tudi govorite o zadevah čisto drugače kot ste govorili pred kakšnima dvema, trema letoma nazaj, kolikor se jaz spomnim. In bi kar opozoril na eno zadevo, če smem oziroma bi kar citiral,</font><br>
<br>
<b><font size="4">8. TRAK: (SB) – 10.40</font></b><br>
<br>
<font size="4">	(nadaljevanje) da ne bomo podvajali stvari in citiral bi vašega strankarskega kolega, ki je tudi bil takrat predsednik tega odbora, in sicer gospoda Zvonka Černača. In zdaj citiram njegovo izjavo: »Zakaj na zdravju 4, ali milite, da bo kaj manj mrtvih, ali mislite, da bo rezultat mrtvih zaradi gripe v naši največji instituciji boljši ali slabši kot je bil lani, kar beremo? Ljudje nam zaradi gripe umirajo v naši najboljši ustanovi, pa jaz mislim, da nekaj ni v redu in noben državni sekretar tega ne bo uredil. Uredilo pa bo uveljavljanje odgovornosti in pravi ljudje na pravih položajih oziroma mestih in tega s to spremembo ne boste dosegli. Zaradi tega v poslanski skupin Slovenske demokratske stranke bomo glasovali tako proti temu zakonu kot proti zakonu, ki je pri naslednji točki.« In tu je dejansko res na mestu vprašanje, ker, ko govorimo o državnem sekretarju je treba opozoriti, da gre za namestnika ministra, ki pa je politična funkcija. In državni sekretarji dajejo direktive in te smernice, ampak niso tisti, ki bi direktno pisali zakone oziroma sedeli za računalniki in direktno pisali zakonodajo v tem smislu. Tudi kar je že Zakonodajno-pravna služba opozorila, pa tudi gospa poslanka Muršič prej, če ste resno mislili s samim spopadom s to koronakrizo oziroma s krizo covid-19, bi že to predlagali oziroma storili prejšnje leto marca ali pa vsaj aprila 2020, tako da to dejansko nakazuje na to, da je zdaj to spet neki manever bom rekel neka dimna zavesa, s katero poskušate mogoče to žal, bom rekel kar tragedijo, ki se dogaja glede cepljenja v smislu tega, da se prepočasi cepi, da se je premalo cepiv dobavljalo, da tudi koordinator včasih funkcionira, včasih ne funkcionira, bom tako rekel rajši, da ne bom koga užalil, in se bojim da je to samo dimna zavesa glede v tej smeri s predlogom novega državnega sekretarja na Ministrstvu za zdravje. Zdaj, ker tudi če bi to ena izmed zadev, ki smo jo tudi v Levici takrat predlagali, se pravi, da bi namesto denar za orožje dali za namen ukrepov, ki bi pomagale pri zajezitvi tega virusa oziroma tudi pomoči bolnicam in vsem ostalim kapacitetam, ki jih potrebujemo za zajezitev tega virusa, dejansko ste pa dali rajši za orožje. Ena izmed zadev je kar veliko stvari, ki se žal v tej smeri pojavljajo, pa tudi v zadnje govorice oziroma tudi namigovanja, da bi se naj celo cepiva določenim zasebnikom…</font><b><font size="4"> </font></b><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Glejte, kolega, cepiva danes res niso tema, dajte se vrniti na zakon, ki je pred nami.</font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> V redu, hvala, bom zaključil zadevo. Glejte, zadeva je pač taka, da mi tega ne bomo podprli, ker tudi ne podpiramo tega vašega farizejstva sploh strank SDS in NSi, ki imate največ povedati glede tega kako bi ljudje morali živeti oziroma kako bi se morali obnašati oziroma kako bi celo morali misliti dostikrat, žal. Bi se pa samo navezal na ta del zakona, kjer govori o tem informacijskem sistemu, ki ga je dejansko že takrat tudi Cerarjeva vlada določila, da se centralizira in se bi ta centralizacija potem morala zaključiti leta 2018. In mi dejansko imamo zelo velik pomislek glede tega v Levici, ker enostavno, ko se pojavijo takšni predlogi glede ločevanja oziroma prestavljanja iz tega ministrstva na drugo ministrstvo, so dostikrat tudi kakšni finančni posli, ki jih imajo določene stranke oziroma ljudi, ki so blizu določenim strankam. Se pravi, kot že rečeno tudi glede na to kar se nam je zgodilo v Levici v zadnjem času, ki je dejansko tudi presegla vse meje zakonske okvire glede potvarjanja razno raznih listin oziroma diskreditacije na javni ravni, seveda bomo glasovali proti, ker menimo, da je prav, da se drži oziroma da se tudi izpostavljajo neke vrste še naprej nadzor nad temi informacijskimi bazami oziroma sistemi, ker se bojim da bi v primeru tega, da pride do prestavitve z Ministrstva za javno upravo na Ministrstvo za notranje zadeve in policijo, da potem ne bo več toliko kontrole nad brskanjem po teh določenih bazah, v tem primeru kot sedaj pa se vseeno drži in </font><br>
<br>
<b><font size="4">9. TRAK: (SB) – 10.45</font></b><br>
<br>
<font size="4">	(nadaljevanje) kontrolira kaj, kdo in zakaj pregleduje in si ogleduje v teh bazah. In tega nas je v Levici zelo strah, ne samo, da si ne želimo večjo represijo oziroma bojimo se, da bi lahko prišli do resnih in tudi….</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Gospod Koražija, dajte se prosim vrniti v okviru današnjega zakona, prosim.</font><br>
<br>
<b><font size="4">	BOŠTJAN KORAŽIJA (PS Levica):</font></b><font size="4"> Saj se nanaša na ta zakon, tako da… V vsakem primeru, kot rečeno, mi v Levici tega ne bomo podprli, pa tudi druge prosimo, da pametno in temeljito razmislite kaj boste podprli, če si že niste zakona oziroma tega predloga zakona prebrali v celoti. Hvala. </font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. </font><br>
<font size="4">	Zdaj smo še trije prijavljeni, najprej dovolite meni samo dva poudarka. Prvo kar je bolj proceduralno pojasnilo glede na razpravo gospe Muršič zakaj je zdaj seja. Jaz se zelo izogibam, to ste verjetno že opazili, da bi skliceval sejo v večerih, jutrih ali v kašnih nemogočih terminih, če je to le mogoče. Ampak v danem primeru so bili razporedi narejeni v naprej in edini prosti termin je bil ta. Zaradi tega smo, glede na to, da je to izredna seja, morali sprejeti to in sem sklical sejo danes ob uri, ki je bila na ta način določena.</font><br>
<font size="4">	Drugo, kar je, je pa kar se tiče tega zakona. Jaz upam, da se vsi strinjamo vsaj v eni točki. Na področju zdravstva so zaradi pandemije neke posebne razmere, dodatne zahteve, dodatni izzivi in zaradi tega je ta predlog utemeljen in upravičen in ga nikakor ni bilo možno recimo predvideti nekje v enem sistemskem reševanju tega vprašanja pred nekaj leti. To je neka nova okoliščina in odgovor, ki je pred nami, je v obliki zakona, ki ga zaradi tega tudi podpiram kot utemeljenega. Bi pa še to dodal, da zelo podpiram in pozitivno ocenjujem tudi delo ministra gospoda Poklukarja in njegovih sodelavcev v zadnjem obdobju in da jim samo želim uspešno delo in upam, da bo ta sprememba omogočila, da bo delo še boljše kot je bilo sicer odlično že do sedaj.</font><br>
<font size="4">	Zdaj pa dajem besedo gospe Žnidarič. Prosim. </font><br>
<br>
<b><font size="4">	MOJCA ŽNIDARIČ (PS SMC):</font></b><font size="4"> Hvala za besedo. Bom v bistvu kratka. Predlog sprememb zakona bom podprla, sem tudi članica Odbora za zdravstvo in vem kakšni izzivi čakajo Ministrstvo za zdravje na tem področju, sicer upam, da se tega zavedajo tudi vsi ostali poslanci, ki niso člani Odbora za zdravstvo. Če samo omenim na primer Zakon o dolgotrajni oskrbi, čakamo 15 ali 20 let, da se sprejme. Jaz si srčno upam, želim, da bomo to v tem mandatu tudi sprejeli in številne druge investicije čakajo ministrstvo na tem področju, gospod Polnar je že prej omenil za kakšno visoko povečanje proračuna na tem ministrstvu tudi gre, tako, da se strinjam, res, predlog za povečanje za enega državnega sekretarja je vsekakor utemeljen in upravičen in ga bom v svojem imenu in v imenu SMC podprla. Hvala.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Še gospod Verbič je želel besedo.</font><br>
<br>
<b><font size="4">	MAG. DUŠAN VERBIČ (PS SMC):</font></b><font size="4"> Hvala lepa za besedo, predsednik. Prav lep pozdrav vsem!</font><br>
<font size="4">	Tudi sam nekako moram nekaj besed spregovoriti glede na to, da dosedanja razprava vsaj s strani opozicije menim, da glede na vsebino ni najbolj korektna, pa se bom najprej dotaknil informacijskega sistema. Mislim, da to kar je bilo povedano je predvsem nekako neka pavšalna ocena iz strani politike, ki pa vsebinsko gledano nekako se premalo poglobi. In če samo v zvezi s tem omenim zakaj je potrebno, da se ta zadeva prenese na pristojno ministrstvo. Če samo pogledamo kakšna je pristojnost upravnih enot v Sloveniji, se pravi 58 in je treba zelo jasno povedati, da več kot 90 % pristojnosti dela v upravnih enot je vezano na Ministrstvo za notranje zadeve in še kako je smiseln tovrstni predlog in odločitev, kajti s tem se resnično sledi in tudi zagotavlja večjo informacijsko varnost, ki je potrebna pri tovrstnih procesih, ko država v neki smeri izvaja svoj servis. Tako, da ta predlog še kako je smiseln tudi iz strokovnega vidika. In zakaj tukaj zelo jasno to izpostavljam? Predvsem zaradi tega, kajti na mnenje Zakonodajno-pravne službe praktično okoli tega skoraj ni stališča, kar pomeni, da se v nekih smeri po tihem tudi strinjajo. </font><br>
<font size="4">	Kar se tiče pa povečanja števila državnih sekretarjev Ministrstva za zdravje. Glede na to, da je bilo že iz nekaterih strani </font><br>
<br>
<b><font size="4">10. TRAK: (SB) – 10.50</font></b><br>
<br>
<font size="4">	(nadaljevanje)  izpostavljeno kako je takratna opozicija 2014 nekako govorila, predstavljala, ugotavljala in podobno, dejstvo je, da o tovrstnih zadevah menim, ki je predvsem bolj politična razprava, preprosto se ne zaveda takrat, ko si v opoziciji in takrat, ko si v koaliciji. Jasno je, da ne bi okoli tega kakorkoli komentiral, moram pa komentirati, da podpiram tovrstno prizadevanje Vlade, sploh pa, da se na Ministrstvu za zdravje zagotovi dodatnega državnega sekretarja, kajti dejstvo je, da okoliščine prav silijo, da Vlada gre v to smer in da se tudi strokovno na tak način nekako še bolje učinkovito spopada s tem covidom. Bi pa zaključil s tem, da v letu 2014 sem bil tudi takrat nekako velik zagovornik, da Vlada mora imeti neke možnosti za večjo učinkovitost upravljanja države. In to se izvaja tudi preko tako imenovanih državnih sekretarjev. In takrat sem tudi zelo podpiral za Ministrstvo za finance za štiri sekretarje in tukaj sedaj se pogovarjati glede na neke spremenjene okoliščine ali je to smiselno s sistemsko pravnega vidika sprememba ali ne, sem na stališču, da mora biti neka gibljivost in dejstvo je, da se je potrebno prilagajati nekim spremenjenim okoliščinam, kot sem omenil, in to je ravno to, zato preprosto podpiram oba predloga, tako kot sem tudi obrazložil. Hvala lepa.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Poslanec Luka Mesec nadomešča poslanko gospo Natašo Sukič. Drugih prijavljenih ni, razpravo zaključujem. </font><br>
<font size="4">	Prehajamo na odločanje, tako kot smo se dogovorili. Na začetku bomo odločali o vseh členih in naslovu skupaj, se pravi o celotnem besedilu zakona v drugi obravnavi na našem odboru. Želi kdo obrazložiti svoj glas? Gospod Černigoj.</font><br>
<br>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani, gospod predsedujoči, hvala za besedo, spoštovane kolegice in kolegi! V svoji obrazložitvi bi podal izjavo, da predlog sprememb zakona bom podprl, moramo se zavedati, da v tej situaciji, ko se nekako borimo z nevidnim sovražnikom covid-19 podpiram in podpiram delovanje ministra Poklukarja, jaz mislim, da njegovi prijemi in njegovo znanje je ekvivalentno nevidnemu sovražniku tako da mislim, da bomo kmalu deležni tudi rezultatov. Zavedam se izzivov Ministrstva za zdravje v tem zahtevnem času, ko se tudi soočamo z nevidnim sovražnikom. Kar se tiče pa predloga glede informacijskega sistema po mojem osebnem mnenju je zelo na mestu in predstavlja dodatno informacijsko varnost, zato bom podprl in se mi zdi ta ureditev smiselna. Hvala za besedo.</font><br>
<br>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Drugih prijavljenih ni. Torej glasujemo. Glasovanje teče in glasujemo z glasovalnimi napravami.</font><br>
<font size="4">	Kdo je za? (11 članov.) Kdo je proti? (3 člani.)</font><br>
<font size="4">	Ugotavljam, da je v drugi fazi obravnave na našem odboru besedilo zakona v celoti sprejeto. S tem zaključujem to točko. Glede poročevalca, če ni drugih predlogov, na seji Državnega zbora bo to predsednik. Hvala vsem za udeležbo in srečno. </font><br>
<br>
<b><font size="4">Seja se je končala 10. maja 2021 ob 10.54.</font></b>