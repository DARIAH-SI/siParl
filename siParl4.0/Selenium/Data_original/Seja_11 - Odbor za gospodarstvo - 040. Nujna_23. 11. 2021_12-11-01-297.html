<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA GOSPODARSTVO</font></b><br>
<b><font size="4">40. nujna seja</font></b><br>
<br>
<b><font size="4">(23. november 2021)</font></b><br>
</p></div><br>
<b><font size="4">Sejo je vodila Mateja Udovč, predsednica Odbora za gospodarstvo.</font></b><br>
<b><font size="4">Seja se je začela ob 8. uri.</font></b><br>
<br>
<b><font size="4">	PREDSEDNICA MATEJA UDOVČ: </font></b><font size="4">Vse članice in člane odbora, vabljene ter ostale goste prav lepo pozdravljam.</font><br>
<font size="4">	Pričenjam 40. nujno sejo Odbora za gospodarstvo. Obveščam vas, da so zadržani… Obveščam vas, da se nihče ni opravičil in nimam nobenega pooblastila. S sklicem seje ste prejeli dnevni red. Ker v poslovniškem določenem roku ni bilo predlaganih sprememb, je določen takšen dnevni red seje, kot ste ga prejeli s sklicem. </font><br>
<br>
<font size="4">Prehajamo na obravnavo </font><b><font size="4">1. IN EDINE TOČKE DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2014/53/EU O HARMONIZACIJI ZAKONODAJ DRŽAV ČLANIC V ZVEZI Z DOSTOPNOSTJO RADIJSKE OPREME NA TRGU, EPA 2267-VII, EU U 1040.</font></b><br>
<font size="4">Predlagatelj stališča Republike Slovenije je vlada. K tej točki so vabljeni vlada, Ministrstvo za gospodarski razvoj in tehnologijo. Besedo dajem predstavniku vlade za dopolnilno obrazložitev predloga stališča, državnemu sekretarju Simonu Zajcu. Gospod Simon Zajc, beseda je vaša.</font><br>
<br>
<b><font size="4">SIMON ZAJC: </font></b><font size="4">Hvala za besedo. Spoštovane poslanke, poslanci, dobro jutro.</font><br>
<font size="4">Predlog direktive o spremembi direktive o radijski opremi določa enotno rešitev za žično polnjenje elektronskih naprav, kot so recimo mobilni telefoni, tablični računalniki, digitalni fotoaparati, slušalke, prenosni zvočniki in igralne konzole. Predlog uvaja univerzalno polnilno vtičnico USB tip C za navedene kategorije radijske opreme. Harmonizira se vmesnik za polnjenje in komunikacijski protokoli za polnjenje te radijske opreme, ki se polnijo žično. Predlagana pa je ločitev prodaje polnilnikov od prodaje elektronskih naprav. To bo poenostavilo uporabo za potrošnike in predvsem zmanjšalo okoljski odtis, povezan s proizvodnjo in odstranjevanjem polnilnikov. Zmanjšala se bo namreč količina odpadne električne in elektronske opreme, kar bo podprlo zeleni in digitalni prehod. Pri usklajevanju predloga direktive si bo Republika Slovenija prizadevala za njeno izboljšanje v smislu večje jasnosti in konsistentnosti zakonodaje, zagotavljanje visoke ravni varstva potrošnikov in okolja ob upoštevanju enakih konkurenčnih pogojev za podjetja. Predlog stališča je usklajen z ministrstvi za infrastrukturo, okolje in prostor, javno upravo in tudi s Tirsom kot nadzornim organom ter ostalimi deležniki, to so GZS, TZS in SIQ kot priglašenim organom za izvajanje postopkov ugotavljanja skladnosti radijske opreme, z Akosom ter s sistom(?). Na podlagi teh argumentov v MGRT predlagamo, spoštovane poslanke in poslanci, da predlagano stališče podprete.</font><br>
<br>
<b><font size="4">PREDSEDNICA MATEJA UDOVČ: </font></b><font size="4">Hvala lepa državnemu sekretarju za dopolnilno obrazložitev.</font><br>
<font size="4">Preden nadaljujem, preberem še eno pooblastilo. Poslanca Franca Breznika nadomešča poslanec Janez Moškrič. Sedaj pa odpiram razpravo poslank in poslancev. Želi kdo besedo? Ugotavljam, da ne. S tem zaključujem razpravo. Ker k predlogu stališča ni bilo vloženih amandmajev, dajem v razpravo in na glasovanje naslednji predlog mnenja: »Odbor za gospodarstvo podpira Predlog stališča Republike Slovenije do Predloga direktive Evropskega parlamenta in Sveta o spremembi Direktive 2014/53/EU o harmonizaciji zakonodaj držav članic v zvezi z dostopnostjo radijske opreme na trgu, EPA 2267-VIII, EU U 1040, ki ga je predložila vlada, in predlaga Odboru za zadeve Evropske unije, da predlog stališča</font><br>
<br>
<b><font size="4">2. TRAK: (NM) – 8.05</font></b><br>
<br>
<b><font size="4">	</font></b><font size="4">(nadaljevanje) sprejme.« Glasujemo.</font><br>
<font size="4">	Kdo je za? (11 članov.) Kdo je proti? (Nihče.)</font><br>
<font size="4">	Ugotavljam, da je mnenje sprejeto.</font><br>
<font size="4">	Če se strinjate, bi odbor pristojnemu Odboru za zadeve Evropske unije poročal pisno. Kdo temu nasprotuje? Ja, ugotavljam, da temu nihče ne nasprotuje. S tem… / oglašanje iz dvorane/</font><br>
<br>
<font size="4">	S tem zaključujem to točko dnevnega reda in današnjo sejo Odbora za gospodarstvo.</font><br>
<font size="4">	Hvala lepa.</font><br>
<br>
<b><font size="4">Seja je bila končana 23. novembra 2021 ob 8.06.</font></b>