<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA PRAVOSODJE</font></b><br>
<b><font size="4">38. seja</font></b><br>
<br>
<b><font size="4">(14. marec 2022)</font></b></p></div><br>
<b><font size="4">Sejo je vodil Blaž Pavlin, predsednik odbora.</font></b><br>
<b><font size="4">Seja se je začela ob 10.02.</font></b><br>
<br>
<b><font size="4">1. TRAK: (VI)</font></b><br>
<br>
<b><font size="4">	PREDSEDNIK BLAŽ PAVLIN</font></b><font size="4">: Vse članice in člane odbora, vabljene ter ostale prisotne lepo pozdravljam! </font><br>
<font size="4">Pričenjam 38. sejo Odbora za pravosodje. </font><br>
<font size="4">Ob začetku seje vas naprošam, da tekom celotne seje spoštujete medsebojno razdaljo in uporabljate zaščitno masko. </font><br>
<font size="4">Obveščam vas, da so zadržani in se seje ne morejo udeležiti naslednje članice in člani odbora: dr. Matej Tašner Vatovec, mag. Meira Hot, Predrag Baković. Na seji iz kvote Poslanske skupine Konkretno sodeluje Mojca Žnidarič. </font><br>
<font size="4">Poleg dnevnega reda določenega s sklicem seje sem vam v petek, 11. 3., obvestil o razširitvi dnevnega reda z 2., 3. in 4. točko dnevnega reda, ki je določen na podlagi 154.d člena Poslovnika Državnega zbora. Ker k dnevnemu redu seje ni bilo drugih predlogov za razširitev oziroma umik katere od predlaganih točk je določen dnevni red seje kot je bil predlagan s sklicem in navedeno razširitvijo. </font><br>
<br>
<font size="4">Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGOV UREDBE EVROPSKEGA PARLAMENTA IN SVETA O SPREMEMBI UREDBE EU 2018/1727 EVROPSKEGA PARLAMENTA IN SVETA TER SKLEPA SVETA 2005/671/PNZ V ZVEZI Z DIGITALNO IZMENJAVO INFORMACIJ V PRIMERIH TERORIZMA.</font></b><font size="4"> </font><br>
<font size="4">Predlog stališča na podlagi prvega odstavka 4. člena Zakona o sodelovanju med Državnim zborom in Vlado v zadevah EU Državnemu zboru je v obravnavo, dne 3. 3. 2022, posredovala Vlada in je objavljen na spletnih straneh Državnega zbora. </font><br>
<font size="4">Na sejo k tej točki dnevnega reda je bilo vabljeno Ministrstvo za pravosodje. </font><br>
<font size="4">Pričenjam obravnavo predloga stališča, ki jo bomo obravnavali na podlagi 154.h člena Poslovnika Državnega zbora. Po opravljeni razpravi o predlogu stališča ter o razpravi in glasovanju o morebitnih amandmajih bo odbor oblikoval mnenje in ga posredoval Odboru za zadeve EU kot pristojnemu odboru. </font><br>
<font size="4">Sedaj dajem besedo državnemu sekretarju na Ministrstvu za pravosodje Zlatku Rateju, za dopolnilno obrazložitev predloga stališča. Izvolite. </font><br>
<br>
<b><font size="4">ZLATKO RATEJ:</font></b><font size="4"> Spoštovani predsedujoči, hvala za besedo. </font><br>
<font size="4">Spoštovani poslanke in poslanci!</font><br>
<font size="4">Ena glavnih prednostnih nalog Eurojusta je že od njegove ustanovitve leta 2002 dalje tudi boj proti terorizmu, ki zahteva učinkovito izmenjavo informacij med pristojnimi organi, agencijami ter organi EU za preprečevanje, odkrivanje, preiskovanje ali pregon terorističnih kaznivih dejanj. Eno ključnih Eurojustovih orodij na tem področju je evropska pravosodna protiteroristična evidenca. V njej se shranjujejo in navzkrižno preverjajo informacij o sodnih postopkih v zvezi s terorističnimi kaznivimi dejanji, </font><br>
<br>
<b><font size="4">2. TRAK (VI) 10.05</font></b><br>
<br>
<font size="4">(nadaljevanje) ki jih zagotavljajo države članice. To poteka na enak način kot navzkrižno preverjanje operativnih podatkov povezanih s primeri pravosodnega sodelovanja. Poglavitni namen tega procesa je prepoznava povezav med sodnimi postopki za boj proti terorizmu v različnih državah in potreb po usklajevanju. Prav izboljšanje delovanja protiteroristične evidence je bilo na podlagi ugotovitev študije o digitalnem kazenskem pravosodju opredeljeno kot ena ključnih prednostnih nalog evropskega kazenskega prava. S posodobljeno ureditvijo bo pojasnjena in okrepljena obveznost zagotavljanja informacij v postopkih v zvezi s terorizmom z natančneje določenimi primeri v katerih morajo države članice zagotavljati informacijo Eurojustu in ker ima nacionalni korespondent za terorizem odločilno vlogo. Predlagana uredba dopolnjuje uredbo o Eurojustu z določbami glede varne digitalne izmenjave informacij v primerih terorizma in vzpostavitve sistema vodenja zadev za obdelavo operativnih osebnih podatkov. S tem se bo dodatno okrepila Eurojustova vloga pri usklajevanju in sodelovanju med nacionalnimi organi pristojnimi za preiskovanje in pregon hudih kaznivih dejanj, zlasti terorizma. Ta cilj bo dosežen tako, da se Eurojustu omogoči učinkovitejša prepoznava povezav med vzporednimi čezmejnimi preiskavami in pregoni v zvezi s terorističnimi kaznivimi dejanji, proaktivno zagotavljanje povratnih informacij o teh povezavah državami članicami EU ter učinkovitejša in varnejša izmenjava podatkov med državami članicami, Eurojustom in tretjimi državami. Republika Slovenija torej pozdravlja in podpira predlog uredbe. V okviru pogajanj si bomo še naprej prizadevali za ravnotežje med učinkovito izmenjavo ustreznih informacij v primerih terorizma med vsemi deležniki ter visoko ravnjo varstva osebnih podatkov. Tako z vidika kategorij osebnih podatkov, ki se obdelujejo kot z vidika obdobja hrambe teh podatkov ob spoštovanju načela sorazmernosti ter temeljnih načel kazenskega postopkovnega prava. </font><br>
<font size="4">Toliko zaenkrat z moje strani. Hvala. </font><br>
<br>
<b><font size="4">PREDSEDNIK BLAŽ PAVLIN:</font></b><font size="4"> Hvala lepa. </font><br>
<font size="4">Prehajamo na razpravo. Želi kdo besedo? (Da.)</font><br>
<font size="4">Izvolite, mag. Dejan Kaloh.</font><br>
<br>
<b><font size="4">MAG. DEJAN KALOH (PS SDS):</font></b><font size="4"> Predsednik, hvala lepa.</font><br>
<font size="4">Včasih te evropske zadeve, bi rekel, sprocesiramo kot po tekočem traku. Danes sem se pa oglasil s posebnim razlogom, ker ta uredba dejansko je pomembna, ker vzpostavlja učinkovitejši sistem prepoznavanja povezav med vzporednimi čezmejnimi preiskavami in pa seveda Eurojustu omogoča proaktivno zagotavljanje povratnih informacij. Jaz bi želel spomniti, da novembra 2020 je islamski skrajnež na Dunaju ubil štiri ljudi, 20 jih je ranil. Takrat je bil posrednik pri dobavi tega orožja en čečenski državljan. Slovenec celo pa naj bi po enih informacijah celo zagotovil takrat tisto strelno orožje, naboje, tako da vidite koliko je tudi to pomembno v tem našem okolju. S to nadgradnjo uredbe, po moji oceni, bo seveda omogočena učinkovitejša varnejša izmenjava podatkov med državami članicami tudi med Eurojustom, tretjimi državami, to se mi zdi ključno v takih zadevah, da se naredi neka simbioza med aktualnimi sodnimi postopki na ravni vse EU, kakor tudi med temi izmenjavo podatkov. Sedaj protiteroristična evidenca je bila narejena septembra 2019, se pravi kasneje se je zgodil ta grozovit napad. Se pravi, vsak update tega je več kot dobrodošel. In sedaj državni sekretar je pač omenil tudi pravni okvir Eurojusta je bil seveda preoblikovan decembra, se pravi dva meseca po vzpostavitvi protiteroristične evidence, se pravi smo jo preoblikovali na ravni EU v agencijo. In tudi tukaj je sedaj ta nadgradnja te uredbe gre v tej smeri, da se ta protiteroristična evidenca vzpostavljena septembra 2019 zaživi v pravem pomenu besede, tako da mi tudi to pozdravljamo, ta zelo pomembno nadgradnjo te uredbe, ker v luči in pandemije Covida in seveda te zelo tragične vojne v Ukrajini tudi se mogoče nekoliko v tej dnevnopolitični situaciji pozabi, da še vedno se določeni borci vračajo s teh bojišč in še vedno mora biti tu fokus v EU,</font><br>
<br>
<b><font size="4">3. TRAK (VI) 10.10</font></b><br>
<br>
<font size="4">	(nadaljevanje) da se čim bolj zatesni morebitna pojavnost teh teroristov, ki potem v končni fazi lahko vzamejo še kakšno življenje. </font><br>
<font size="4">Toliko, predsednik. Hvala. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala lepa. </font><br>
<font size="4">	Morda želi še kdo besedo? (Ne.) Če ne, zaključujem razpravo. </font><br>
<br>
<font size="4">Prehajamo na odločanje. Ugotavljam, da smo sklepčni. </font><br>
<font size="4">	Ker k predlogu stališča ni predlaganih amandmajev odboru predlagam, da sprejme naslednje mnenje: »Odbor za pravosodje podpira Predlog stališča Republike Slovenije do predloga uredbe Evropskega parlamenta in Sveta o spremembi uredbe 2018/1727 Evropskega parlamenta in Sveta ter sklepa Sveta 2005/671/PNZ v zvezi z digitalno izmenjavo informacij v primerih terorizma in predlaga pristojnemu Odboru za zadeve EU, da ga sprejme.«</font><br>
<font size="4">	Želi morda kdo razpravljati o predlogu mnenja? (Ne.) Ugotavljam, da ne. Prehajamo na odločanje. Glasujemo. </font><br>
<font size="4">	Kdo je za? (7 članov.) Je kdo proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<br>
<font size="4">	Odbor bo v skladu s 154.h členom Poslovnika državnega zbora kot matično delovno telo pripravil mnenje in ga posredoval Odboru za zadeve EU, ki bo kot pristojno delovno telo na svoji seji sprejelo odločitev v zvezi s predlogom stališča. Predlagam, da odboru pisno poročamo. Vidim, da ni nasprotovanja. </font><br>
<br>
<font size="4">	S tem zaključujem 1. točko dnevnega reda. </font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O KAZENSKOPRAVNEM VARSTVU OKOLJA IN NADOMESTITVI DIREKTIVE 2008/99/ES. </font></b><br>
<font size="4">	Predlog stališča je objavljeno na spletnih straneh Državnega zbora. </font><br>
<font size="4">Na sejo je bilo vabljeno Ministrstvo za pravosodje.</font><br>
<font size="4">Pričenjam obravnavo predloga stališča, ki jo bomo obravnavali na podlagi 154.h člena Poslovnika Državnega zbora. </font><br>
<font size="4">Sedaj pa dajem besedo državnemu sekretarju Zlatku Rateju, za dopolnilno obrazložitev predloga stališča. Izvolite. </font><br>
<br>
<b><font size="4">	ZLATKO RATEJ:</font></b><font size="4"> Spoštovani predsedujoči, ponovno hvala za besedo. </font><br>
<font size="4">	Podnebne spremembe in odnos do okolja življenjsko ogrožajo Evropo in svet. Proti hujšim oblikam ravnanja zoper zdravo življenjsko okolje in posledično zdravje ljudi, živali in rastlin se je potrebno učinkovito boriti, kar je potrebno tudi z mehanizmi kazenskega prava. Evropska komisija je decembra 2021 izdala predlog nove direktive o kazenskopravnem varstvu okolja, ki bo nadomestila obstoječo direktivo iz leta 2008. Evalvacija veljavne direktive, ki je opravila komisija je namreč pokazala, da ima le-ta pomanjkljivosti in omejitve, ki jih je potrebno odpraviti, saj predstavljajo oviro učinkovitemu pregonu okoljskega kriminala ter čezmejnem sodelovanju. Hkrati pa razvoj okoljskega kriminala terja dopolnitev seznama kaznivih dejanj z novimi inkriminacijami. Republika Slovenija podpira predlog direktive, saj prinaša znatno krepitev kazenskopravnega okvira Unije na področju boja zoper okoljski kriminal. Naklonjeni smo rešitvam predloga, kljub temu pa se zavzemamo za nekatere prilagoditve predloga. Najpomembnejše pomisleke na kratko povzemam v nadaljevanju. Ocenjujemo, da nekatere elemente kaznivih dejanja zavoljo pravne varnosti v besedilu je mogoče še bolj jasno opredeliti oziroma pojasniti. Enako velja za opredelitve bistvenih pojmov, ki so sestavni del inkriminacij, kot je na primer znatna škoda zaradi posega v nacionalno vzpostavljen sistem kazenskih sankcij bi si v predlogu direktive želeli večje fleksibilnosti pri določanju kazenskih sankcij v povezavi z določbo, ki določa pravice zadevne javnosti v kazenskem postopku, sicer izražamo podporo ideji. Vendarle pa izpostavljamo, da bi lahko predlog direktive vplival na sam potek in trajanje kazenskih postopkov. Prizadevali si bomo tudi za večjo prožnost oziroma omejitev določbe o uporabi posebnih preiskovalnih orodij v smeri, da naj bo uporaba teh orodij sorazmerna težje storjenega kaznivega dejanja. Izpostavljamo tudi kompleksnost materije, ki ureja predlog direktive in se bo Slovenija zavzemala za podaljšanje roka za prenos direktive v notranji pravni sistem. </font><br>
<br>
<b><font size="4">4. TRAK (VI) 10.15</font></b><br>
<br>
<font size="4">	(Nadaljevanje) Ocenjujemo, da je potrebno določeni rok 18 mesecev za izvedbo implementacije prekratek. Toliko na kratko. Hvala. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala lepa. </font><br>
<font size="4">	Prehajamo na razpravo. Morda želi kdo besedo? (Ne.) Ugotavljam, da ne. </font><br>
<font size="4">Prehajamo na odločanje. Ker k predlogu stališča ni predlaganih amandmajev odboru predlagam, da sprejmemo naslednje mnenje: »Odbor za pravosodje podpira Predloga stališča Republike Slovenije do predloga direktive Evropskega parlamenta in Sveta v kazenskopravnem varstvu okolja in nadomestitvi direktive 2008/99/ES in predlaga pristojnemu Odboru za zadeve EU, da ga sprejme.« </font><br>
<font size="4">Želi kdo razpravljati o predlogu mnenja? (Ne.) Vidim, da ne. Prehajamo na odločanje. Glasujemo. </font><br>
<font size="4">	Kdo je za? (7 članov.) Je kdo proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<br>
<font size="4">	Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve EU, ki bo kot pristojno delovno telo na svoji seji sprejel odločitev v zvezi s predlogom stališča. Tudi tokrat predlagam, da odboru pisno poročamo. </font><br>
<br>
<font size="4">	S tem zaključujem 2. točko dnevnega reda. </font><br>
<br>
<font size="4">	Prehajamo na </font><b><font size="4">3. IN 4. TOČKO DNEVNEGA REDA.</font></b><font size="4"> </font><br>
<font size="4">Prehajamo na </font><b><font size="4">3</font></b><font size="4">. </font><b><font size="4">TOČKO DNEVNEGA REDA</font></b><font size="4"> - </font><b><font size="4">PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE SVETA 2003/8/ES OKVIRNIH SKLEPOV SVETA 2002/465 PNZ, 2002/584 PNZ, 2003/577 PNZ, 2005/214 PNZ, 2006/783 PNZ, 2008/909 PNZ, 2008/947 PNZ, 2009/829 PNZ IN 2009/948 PNZ TER DIREKTIVE 2014/41 EU, EVROPSKEGA PARLAMENTA IN SVETA GLEDE DIGITALIZACIJE PRAVOSODNEGA SODELOVANJA TER NA 4. TOČKO DNEVNEGA REDA - PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O DIGITALIZACIJI PRAVOSODNEGA SODELOVANJA IN DOSTOPA DO SODNEGA VARSTVA V ČEZMEJNIH CIVILNIH, GOSPODARSKIH IN KAZENSKIH ZADEVAH TER O SPREMEMBI NEKATERIH AKTOV S PODROČJA PRAVOSODNEGA SODELOVANJA. </font></b><br>
<font size="4">Glede na to, da sta oba predloga med seboj povezana, predlagam, da opravimo skupno uvodno obrazložitev in razpravo. Glasovali pa bomo seveda o vsakem mnenju posebej. Ali kdo temu nasprotuje? (Ne.) Ugotavljam, da ne. </font><br>
<font size="4">Predloga stališč sta objavljena na spletnih straneh Državnega zbora. Na sejo je bilo tudi tokrat vabljeno Ministrstvo za pravosodje. </font><br>
<font size="4">Pričenjam obravnavo predloga stališč, ki jo bomo opravili na podlagi 154.h člena Poslovnika Državnega zbora.</font><br>
<font size="4">Za dodatno obrazložitev pri obeh točkah, se pravi pri 3. in 4. točki dnevnega reda dajem državnemu sekretarju na Ministrstvu za pravosodje. Izvolite. </font><br>
<br>
<b><font size="4">ZLATKO RATEJ:</font></b><font size="4"> Spoštovani predsedujoči, tudi tokrat hvala za besedo. </font><br>
<font size="4">Ker sta predloga digitalizacijske uredbe in direktive povezana in so del paketa s področja digitalizacije bom, dovolite, obe točki predstavil skupaj. Za učinkovito čezmejno pravosodno sodelovanje je ključna varna, zanesljiva, učinkovita komunikacija med sodišči in pristojnimi organi. Pandemija Covid-19 je izrazito pokazala, da je treba zagotoviti odpornost komunikacijskih poti. Na ravni Unije je vzpostavljen celovit nabor instrumentov za pravosodno sodelovanje v čezmejnih civilnih, gospodarskih in kazenskih zadevah. Vendar večina instrumentov ne omogoča komunikacije preko digitalnih sredstev. Komisija je zato decembra lani predstavila digitalizacijski paket s področja pravosodja. Cilj predlogov, ki sta sedaj pred nami, </font><br>
<br>
<b><font size="4">5. TRAK (VI) 10.20</font></b><br>
<br>
<font size="4">	(Nadaljevanje) je zagotoviti pravno podlago za digitalizacijo pravosodnega sodelovanja v EU. S tem se bo zagotovila razpoložljivost in obvezna uporaba elektronskih komunikacijskih sredstev v čezmejnih zadevah med pravosodnimi in drugimi pristojnimi organi držav članic, vključno z agencijami s področja pravosodja in notranjih zadev ter organi Evropske unije. Slednje bo prispevalo k preprečevanju zamud, hitrejši izmenjavi informacij ter zmanjšanju upravnega bremena. Posledično se bodo zmanjšali stroški postopkov in skrajšal skupen čas za obravnavo zadev, kar bo doprineslo k višji stopnji varstva temeljnih pravic posameznikov. Urejalo se bo uporaba videokonferenc, vzpostavitev evropske dostopkovne(?) točke, zagotovitev da se dokumentom ne odreče pravni učinek zgolj zaradi njihove elektronske oblike ter zagotovitev veljavnosti in sprejemljivosti elektronskih podpisov in žigov v okviru elektronske komunikacije. Zaradi obveznosti vzpostavitve digitalnega kanala komunikacije bodo potrebne nove naložbe držav, pri čemer bo obseg odvisen od trenutne stopnje digitalizacije. Na voljo je finančna podpora Evropske unije na podlagi ustreznega programa financiranja, tako imenovan program pravosodje in instrumenti kohezijske politike. Republika Slovenija pozdravlja in podpira predlog uredbe o digitalizaciji ter spremljajoč predlog direktive, ker bosta zagotovila skupen pristop k uporabi sodobnih tehnologij pri čezmejnem pravosodnem sodelovanju ter tako izboljšala dostop do sodnega varstva in zagotovila učinkovitost in odpornost komunikacijskih tokov ob hkratnem zmanjšanju stroškov in upravnega bremena. Republika Slovenija si bo tekom pogajanj prizadevala za jasnejšo določbo glede načina in pogojev dostopa do evropske dostopkovne točke ter s tem povezanimi varnostnimi zahtevami. </font><br>
<font size="4">	Nadalje si bomo prizadevali, da bodo pogoji komuniciranja pristojnih organov s fizičnimi in pravnimi osebami izenačeni, tako v primeru komuniciranja preko evropske dostopkovne točke kot tudi v primeru komuniciranja preko nacionalnih portalov informacijske tehnologije v kolikor seveda so slednji tudi na voljo. Prav tako si bo Republika Slovenija tekom pogajanj prizadevala za izenačenje pogojev za izvedbo naroka preko videokonference v primeru civilnih in gospodarskih zadeve ter v kazenskih postopkih. Prizadevali si bomo za pojasnitev določbe, ki ureja izvedbo naroka preko videokonference v civilnih in gospodarskih zadevah ter morebitno dopolnitev določbe glede zagotavljanja zaupnosti komunikacije med stranko in pooblaščencem. Posebnosti glede zaslišanja otrok v zakonskih sporih in sporih v zvezi s starševsko odgovornostjo ter o mednarodnem protipravnem odvzemu otrok kot tudi glede snemanja narokov in zagotovitve ustreznega pravnega varstva strank. </font><br>
<font size="4">Hvala. </font><br>
<br>
<b><font size="4">	PREDSEDNIK BLAŽ PAVLIN:</font></b><font size="4"> Hvala lepa. </font><br>
<font size="4">	Sedaj pa prehajamo na razpravo o obeh točkah dnevnega reda. Želi kdo besedo? (Ne.) Ugotavljam, da ne. </font><br>
<br>
<font size="4">Zato prehajamo na odločanje. Ugotavljam, da smo sklepčni. </font><br>
<font size="4">	Najprej bomo glasovali o 3. točki dnevnega reda. Ker k predlogu stališča ni predlaganih amandmajev odboru predlagam, da sprejme naslednje mnenje: »Odbor za pravosodje podpira Predlog stališča Republike Slovenije do predloga direktive Evropskega parlamenta in Sveta o spremembi direktive Sveta 2003/8/ES okvirnih sklepov Sveta 2002/465 PNZ, 2002/584 PNZ, 2003/577 PNZ, 2005/214 PNZ, 2006/783 PNZ, 2008/909 PNZ, 2008/947 PNZ, 2009/829 PNZ in 2009/948 PNZ ter direktive 2014/41 EU, Evropskega parlamenta in Sveta glede digitalizacije pravosodnega sodelovanja in predlaga pristojnemu Odboru za zadeve EU, da ga sprejme.« </font><br>
<font size="4">Želi morda kdo razpravljati o mnenju? (Ne.) Ugotavljam, da ne. Prehajamo na odločanje. Glasujemo. </font><br>
<br>
<b><font size="4">6. TRAK (VI) 10.25</font></b><br>
<br>
<font size="4">	(Nadaljevanje) Kdo je za? (7 članov.) Je kdo proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<br>
<font size="4">	Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve EU, ki bo kot pristojno delovno telo na svoji seji sprejel odločitev v zvezi s predlaganim predlogom stališča.	Predlagam, da odboru pisno poročamo. </font><br>
<br>
<font size="4">	S tem zaključujem 3. točko dnevnega reda. </font><br>
<br>
<font size="4">	Sedaj pa prehajamo na odločanje v okviru 4. točke dnevnega reda. </font><br>
<font size="4">	Ker k predlogu stališča ni predlogov za amandmaje odboru predlagam, da sprejme naslednje mnenje: »Odbor za pravosodje podpira Predlog stališča Republike Slovenije do predloga uredbe Evropskega parlamenta in Sveta o digitalizaciji pravosodnega sodelovanja in dostopa do sodnega varstva v čezmejnih civilnih, gospodarskih in kazenskih zadevah ter o spremembi nekaterih aktov s področja pravosodnega sodelovanja in predlaga pristojnemu Odboru za zadeve Evropske unije, da ga sprejme.«</font><br>
<font size="4">Želi morda kdo razpravljati o predlogu mnenja? (Ne.) Ugotavljam, da ne. Prehajamo na odločanje. Glasujemo. </font><br>
<font size="4">	Kdo je za? (7 članov.) Je kdo proti? (Nihče.) </font><br>
<font size="4">	Ugotavljam, da je mnenje sprejeto.</font><br>
<br>
<font size="4">Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve EU, ki bo kot pristojno delovno telo na svoji seji sprejel odločitev v zvezi s predlogom stališča. Tudi tokrat predlagam, da odbor pisno poročam. </font><br>
<br>
<font size="4">	S tem zaključujem 4. točko dnevnega reda in 38. sejo Odbora za pravosodje in se vsem zahvaljujem za sodelovanje.</font><br>
<br>
<b><font size="4">Seja se je končala 14. marca 2022 ob 10.28.</font></b>