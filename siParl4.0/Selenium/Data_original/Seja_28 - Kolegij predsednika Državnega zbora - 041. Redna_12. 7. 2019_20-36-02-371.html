<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>41. seja</b><br>
<br>
<b>(12. julij 2019)</b><br>
</p></div><br>
<b>Sejo je vodil predsednik Državnega zbora mag. Dejan Židan.</b><br>
<b>Seja se je pričela ob 9.01.</b><br>
<br>
<b>	PREDSEDNIK MAG. DEJAN ŽIDAN:</b> Spoštovane gospe, spoštovani gospodje, poslanka, poslanci, ostali prisotni, lep pozdrav! Med nami je tudi mag. Barbana Peternelj, namestnica gospoda Tramteta. Barbara, lepo pozdravljeni.<br>
	Imamo pa 41. sejo Kolegija predsednika Državnega zbora. Vidim, da smo vsi prisotni in da ni nadomeščanj.<br>
	<br>
	Prehajamo na <b>1. TOČKO DNEVNEGA REDA – PREDLOG ZA OBRAVNAVO PREDLOGOV ZAKONA PO SKRAJŠANEM POSTOPKU.</b><br>
	Imamo dva predloga. Prvi predlog je Predlog zakona o spremembah in dopolnitvah Zakona o zdravilih in vas prosim gospa Barbara Peternelj, če poveste za kaj se gre.<br>
	Izvolite.<br>
<br>
<b>	MAG. BARBARA PETERNELJ: </b>Hvala lepa za besedo.<br>
	Vlada v tem primeru predlaga obravnavo zakona po skrajšanem postopku, saj gre za manj zahtevne uskladitve zakona, predvsem s pravom Evropske unije. V prvi vrsti se s spremembo izvršuje sodba sodišča EU in sicer v zadevi te prednostne preskrbe z zdravili, potem pa v nadaljevanju gre za terminološke uskladitve določenih določb zakona še z direktivo in pa z delegirano uredbo.<br>
	Toliko na kratko, hvala lepa.<br>
<br>
<b>PREDSEDNIK MAG. DEJAN ŽIDAN:</b> Hvala gospa namestnica.<br>
A želi kdo razpravljati? Ugotavljam, da ne. S tem prehajamo na glasovanje, predlog sklepa se glasi: »Predlog zakona o spremembah in dopolnitvah Zakona o zdravilih se obravnava po skrajšanem postopku.«<br>
Kdo je za? (Ugotavljam, da smo vsi za.) Kdo je vzdržan? (1 član.) /oglašanje iz dvorane/. Se opravičujem, nisem videl. Res nisem videl.<br>
In ugotavljam, da je sklep kljub vsemu sprejet. Moram vprašati, ali si se Matej vzdržal ali si glasoval proti? Vzdržal, okej. Ampak sklep je kljub vsemu sprejet.<br>
Prehajamo… tako da prvo zmago ste v imenu Vlade že dosegli. Imate možnost še za eno in to je Predlog zakona o spremembah in dopolnitvah Zakona o matičnem registru.<br>
Izvolite.<br>
<br>
<b>MAG. BARBARA PETERNELJ:</b> Hvala lepa.<br>
Tudi tukaj Vlada predlaga Državnemu zboru obravnavo po skrajšanem postopku. Gre predvsem za manj zahtevne spremembe in sicer za uskladitev s predpisom, kot sta Zakon o partnerski zvezi pa Družinskim zakonikom. Poleg tega gre pa za odpravo določenih pomanjkljivosti glede vpisov in še določenih stvari v zvezi z matičnim registrom.<br>
Hvala. <br>
<br>
<b>PREDSEDNIK MAG. DEJAN ŽIDAN: </b>Dobili smo obsežno pojasnilo.<br>
Želi kdo kaj vprašati, razpravljati? Ne, hvala. Ugotavljam, da razprave ni.<br>
Kdo je za? (Ugotavljam, da smo soglasni.) <br>
Iz glasovanja… v glasovanju ste gospa barbara boljši. Želite še kakšno glasovanje? Šalim se, brez zamere.<br>
Ugotavljam, da je sklep sprejet in s tem zaključujem to točko dnevnega reda.<br>
<br>
Prehajamo na <b>2. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA SEPTEMBER 2019.</b> <br>
Novo gradivo k tej točki ste prejeli včeraj. A želi kdo besedo? Ugotavljam, da ne. Prehajamo na predlog sklepa. S prejme se terminski program Državnega zbora za september 2019.<br>
Kdo je za? (Ugotavljam popolno soglasje.)<br>
Sklep je sprejet.<br>
<br>
Prehajamo na <b>3. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA</b> <b>ZA OKTOBER 2019.</b><br>
<br>
<b>2. TRAK: (TB) – 9.05</b><br>
<br>
	(nadaljevanje) Tudi k tej točki ste gradivo prejeli včeraj in glede na odločitev kolegija, da smo sprejeli dva skrajšana postopka, ostaneta na listi, kakor sta tudi napisana. Ali želi kdo razpravljati? (Ne.) Hvala.<br>
	Glasujemo o predlogu sklepa: »Sprejme se okvirni terminski program Državnega zbora za oktober 2019, kar vključuje tudi sprejeta dva zakona.«<br>
Kdo je za? (Popolno soglasje.) Kdo je proti? (Nihče.)<br>
Ugotavljam popolno soglasje in ugotavljam, da je sklep sprejet. <br>
S tem je zaključena ta točka.<br>
<br>
Ugotavljam, da pod <b>4. TOČKO – RAZNO</b>, ni bilo najave, želje po razpravi. Ali lahko ugotovim, da smo ta kolegij zaključili? (Da.) Najlepša hvala, zaključujemo kolegij.<br>
Prosim, da izklopite kamere – 2 milijona ljudi nas od tega trenutka naprej več ne opazuje / smeh/ in čez dve / izklop mikrofona/<br>
<br>
<b>Seja se je končala 12. julija 2010 ob 9.05.</b>