<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>106. seja</b><br>
<br>
<b>(17. maj 2021)</b></p></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 11. uri. </b><br>
<br>
<b>1. TRAK: (DAG) </b><br>
<br>
<b>	PREDSEDNIK IGOR ZORČIČ: </b>Spoštovani kolegice in kolegi!<br>
Začenjam 106. sejo Kolegija predsednika Državnega zbora. <br>
	<br>
	Prehajamo na <b>1. TOČKO DNEVNEGA REDA – PREDLOG SKLEPA O SPREMEMBAH IN DOPOLNITVAH SKLEPA O DOLOČITVI ŠTEVILA MEST POSLANSKIH SKUPIN V DELOVNIH TELESIH DRŽAVNEGA ZBORA IN O DOLOČITVI POSLANSKIH SKUPIN, KI JIM PRIPADAJO MESTA PREDSEDNIKOV IN PODPREDSEDNIKOV DELOVNIH TELES DRŽAVNEGA ZBORA. </b><br>
<b>	</b>Gradivo, to je predlog sklepa, ste prejeli s sklicem seje kolegija. Pred desetimi minutami pa ste prejeli še novo gradivo. <br>
	Želi kdo besedo? (Da.) Kolegica Janja Sluga. <br>
<br>
	<b>JANJA SLUGA (PS NeP): </b>Hvala, predsednik. <br>
	Moram reči, da me veseli, seveda, da je narejen nek korak naprej, da je zdaj to, kar je na mizi, nek približek vsaj temu, kar bi v bistvu po nekem matematičnem izračunu moralo biti. Seveda še vedno obstajajo določena nesorazmerja med mesti, ki tudi po morebitnem sprejetju tega sklepa ne odražajo razmerij med opozicijo in koalicijo, pa vendar, v luči nekega sodelovanja mi ne bomo nasprotovali temu sklepu. <br>
<br>
<b>	PREDSEDNIK IGOR ZORČIČ: </b>Hvala lepa. <br>
	Želi še kdo besedo? (Ne.) Zaključujem razpravo. <br>
	Na glasovanje dajem Predlog sklepa o spremembah in dopolnitvah Sklepa o določitvi števila mest poslanskih skupin v delovnih telesih Državnega zbora in o določitvi poslanskih skupin, ki jim pripadajo mesta predsednikov in podpredsednikov delovnih teles Državnega zbora.« Glasujemo.	<br>
	Kdo je za? (SNS, NSi, SDS, SMC, Nepovezani, LMŠ.) Kdo je proti? (…) Vzdržani? (…) <br>
	Ugotavljam, da je sklep sprejet.<br>
	Zaključujem to točko dnevnega reda in 106. sejo kolegija. Hvala lepa. <br>
<br>
<b>Seja se je končala 17. maja 2021 ob 11.05.</b>