<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR </font></b><br>
<b><font size="4">PODODBOR ZA SPREMLJANJE ROMSKE TEMATIKE</font></b><br>
<b><font size="4">3. seja</font></b><br>
<br>
<b><font size="4">(19. september 2019)</font></b><br>
</p></div><br>
<b><font size="4">Sejo je vodila Anja Bah Žibert, predsednica pododbora.</font></b><br>
<b><font size="4">Seja se je začela ob 9.02.</font></b><br>
<br>
<b><font size="4">1. TRAK: (VP) </font></b><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Člane in članice pododbora, poslanke in poslance, vse vabljene ter seveda vse ostale prisotne prav lepo pozdravljam in pričenjam 3. sejo Pododbora za spremljanje romske tematike.</font><br>
<font size="4">	Obveščam vas, da je danes zadržana in se seje ne more udeležiti mag. Bojana Muršič, ker je službeno odsotna. Namesto člana pododbora Blaža Pavlina, pa bo danes z nami poslanec Jožef Horvat</font><br>
<font size="4">	Še posebej sem vesela, da se je seje udeležila poslanka Karla Urh, ki sicer ni članica odbora ampak jo danes zelo lepo pozdravljam med nami in upam, da pride tudi še kdaj.</font><br>
<font size="4">	Dovolite mi, da preden preidemo na dnevni red, ki ste ga prejeli z vabilom, povem pravzaprav zakaj smo v tem Državnem zboru ustanovili to skupino Pododbora za spremljanje romske tematike. </font><br>
<font size="4">	Gre za to, da smo na eni od sej Državnega zbora obravnavali letno poročilo o stanju na področju spremljanja romske problematike in tematike. In takrat je prišlo do ideje za moje strani, da bi ustanovili v tem Državnem zboru pododbor, ki bi se aktivneje ukvarjal s to problematiko, ki je široka, ki je obsežna in ki zajema kar precejšnje dele naše države. Se pravi, na različnih koncih Slovenije. Seveda je stanje tudi na različnih delih Slovenije drugačno ampak ravno zato, ker je drugačno, ker je specifično, želimo z neko konstruktivno, bom rekla razpravo in tudi samim delovanjem odbora priti tudi do nekaterih rešitev in pa izmenjav in uporab dobrih praks. Moram reči, da smo si skupaj zastavili zelo ambiciozen program dela. Začeli smo ga tudi uresničevati. Naj pa povem, kar se mi zdi tudi zelo dobro, ker želimo res delovati konstruktivno in predvsem operativno, kakor je pač seveda možno, ker smo le pododbor in posamezne sklepe, če jih sprejemamo, jih mora potem potrditi tudi matični Odbor za notranje zadeve in javno upravo, si bomo tudi predsedniška mesta delili in kmalu mene nasledi kolega Baković, tako da bomo tudi v tem smislu delili to pozicijo in seveda pripomogli k čim bolj učinkovitem delu. </font><br>
<font size="4">	Zdaj bi pa prešli kar na dnevni red. In sicer je ena točka. Se pravi pogovor z župani občin, ki so v skladu z Zakonom o lokalni samoupravi v občini naseljeni romski skupnosti dolžni zagotoviti pravico do enega predstavnika v občinskem svetu. In vsi vi župani ste bili tudi </font><br>
<br>
<b><font size="4">2. TRAK: (TB) – 9.05</font></b><br>
<font size="4">	</font><br>
<font size="4">	(nadaljevanje) vabljeni.</font><br>
<font size="4">Jaz bom dala seveda najprej besedo vam. Želim in prosim, če se nekako omejite na tam 3 do 4 minute. Gre za to, da bi najraje od vas izvedeli predvsem tiste, najbolj ključne probleme, ki jih imate, pa morda tudi kakšno dobro prakso, da bomo potem to strnili in potem začeli tudi, upam da, reševati z ustreznimi službami v nadaljevanju. Tako da, za magnetogram vas prosim, da, ko boste dobili besedo, da se tudi predstavite in vas tudi obveščam, da danes ta pododbor tudi snemajo, tako da, boste lahko zadevo tudi potem sami videli v posnetku.</font><br>
<font size="4">Toliko iz moje strani, zdaj je pa beseda vaša. Kdo želi besedo prvi? Kar pogumno, izvolite. Prosim samo za predstavitev.</font><br>
<br>
<b><font size="4">JOŽEF FICKO:</font></b><font size="4"> Ficko Jožef, podžupan Občine Puconci sem jaz. Torej ne župan, ko ste rekli župane / nerazumljivo/</font><br>
<font size="4">Romska problematika v naši občini je približno taka. V občini je malo pod 6 tisoč prebivalcev, od tega je malo pod 500 Romov, torej, okrog 10 %. Svetnika imamo enega, po zakonodaji, izvoljenega. Problematika, naši Romi živijo namreč v petih zaselkih, torej v petih vaseh. Občina zajema 23 vasi. V enem delu, to je zahodni del, ki gravitira na Avstrijo, je zadeva neprimerno boljša, tako, kot ste navedli, da so razlike med njimi, tam jih je več zaposlenih, standard pri njih je tudi na višjem nivoju in tudi socializirane so bolj, kot ostale. Na vzhodnem delu imamo, v bistvu dva zaselka, ki pa sta problematična.</font><br>
<font size="4">Zdaj naj povem, da smo v preteklosti bili zelo veseli, da se je država lotila urejanja infrastrukture v romskih naseljih in smo v bistvu to uspeli zagotovit - govorim o cestah, o vodovodu in pa o kanalizaciji, torej je urejeno. Nimamo pa urejenih zadev, kar se tiče legalizacije naselij. Težave so zelo velike tudi glede parcelacije - objekti, ki stojijo, praktično so čez katastrske meje in glede tega bi pričakovali, da bi država zagotovila kakšne razpise oziroma sredstva, da se te zadeve urejajo. Zdaj jih občina rešuje parcialno, pač kje je kaka nujna zadeva, pa jo uspemo tudi »sfinancirati«, celega naselja pa je za občino prav gotovo prevelik zalogaj in niti si ne razmišljamo o tem, da bi se tega lotili. Torej, pričakujemo kakšne razpise, tudi na tem področju.</font><br>
<font size="4">Hvala. / nerazumljivo/</font><br>
<br>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br>
<font size="4">Spoštovani podžupan, seveda, da ne bo pomote – danes nekateri župani niso uspeli priti in so poslali svojega predstavnika, v njihovem imenu. Tako da, seveda, zato pa prosim predstavitev za magnetogram.</font><br>
<font size="4">Kar izvolite, naslednji, kar…</font><br>
<br>
<b><font size="4">BORUT HORVAT:</font></b><font size="4"> Hvala lepa za besedo. Borut Horvat, župan Občine Turnišče.</font><br>
<font size="4">Zdaj, jaz prihajam iz manjše občine, kjer je 3 tisoč 300 prebivalcev. Imamo en romski zaselek, nekje 65 prebivalcev v tem romskem naselju. Moram reči, da smo tisti prvi razpisi, ko so bili, smo dejansko uspeli »parcelizirat«, »razparcelizirat«, pripravit tudi vse, se pravi, pripeljat vodovod in kanalizacijo v naselje, naselje ogradit, tako, da ni bilo moteče potem tudi za, zraven so, se pravi, kmetijske površine, da niso zahajali na te kmetijske površine. / nerazumljivo/ nekaj stvari bi še bilo potrebno doreči, se pravi, infrastruktura, to bo tudi sosednja županja verjetno izpostavila, do teh naselij nimamo urejenih ne kolesarskih poti, cesta je zelo prometna, se pravi smo ob avtocesti in bi to bilo potrebno urediti.</font><br>
<font size="4">Zdaj največje težave, kar se nam pojavljajo, so plačevanje teh gospodarskih javnih služb, tudi tu smo eno pobudo dali na ministrstvo, se pravi, Ministrstvo za družino, socialne zadeve in enake možnosti. Zdaj malo smo dobili tak dvoumen odgovor, se sprašujemo župani, iz Pomurskega konca</font><br>
<br>
<b><font size="4">3. TRAK: (VP) 9.10</font></b><br>
<br>
<font size="4">	(nadaljevanje) ali morajo to plačevati ali ne plačevati. Ne bomo rekli, da so samo Romi tisti, ki ne plačujejo. Večinoma so to prejemniki denarne socialne pomoči. Zaradi tega smo tudi že naslavljali na center, se pravi območni center določene zadeve. Nismo dobili konkretnih odgovorov, dobili smo take zelo dvoumne odgovore. </font><br>
<font size="4">	Glede šolstva, tudi določene probleme smo imeli. V občini smo jih uredili, se pravi v sodelovanju s centrom. Jaz bi tu mogoče predlagal, ker sedaj imam možnost, da se nekako upošteva romska problematika, mogoče tudi s kakimi javnimi deli, da se poskuša zadeve sanirati. Se pravi vse jim suportirati.</font><br>
<font size="4">Zdaj, Romi so različni. Bom rekel eni so socializirani, se da dogovarjati z njimi, so tudi taki, ki se pač ne da z njimi dogovarjati. Zdaj, od naših ni žal noben zaposlen od teh 65, nekje 25, 30 je delovno sposobnih, noben ne dela nikjer. Tudi malo smo imeli probleme, ko smo poskušali enkrat v javna jih vključevati. Dejansko pridejo mogoče prvi teden, potem pa jih več ni.</font><br>
<font size="4">Tu so največje težave. Dejansko infrastruktura, dokončanje infrastrukture, pa mogoče več na tem socialnem področju, se pravi, da bi se vključevalo določene službe, konkretno s tem, da bi tudi bili udeleženi mi kot občine, se pravi župani oziroma občinske svete. Zdaj, pri nas ni bilo problem tudi glede občinskega svetnika od vsega začetka. Sicer letos mlajša generacija prevzema dejansko te vse naloge, je pa največji problem infrastruktura, še dograditev. O infrastrukture kakšni ugodni razpisi, na katerih bi potem lahko nadaljevali s tem. Pa potem, pravim neplačevanje teh javnih gospodarskih služb, kjer se pa potem to odraža v celotni občini tudi na ostale občane – »zakaj bi mi plačevali, če oni ne želijo plačevati?«. </font><br>
<font size="4">Toliko z moje strani.</font><br>
<br>
<b><font size="4">PREDSEDNICA ANJA BAH ŽIBERT: </font></b><font size="4">Hvala lepa. </font><br>
<font size="4">Kar izvolite besedo.</font><br>
<br>
<b><font size="4">VERA MARKOJA: </font></b><font size="4">Pozdravljeni. Jaz sem Vera Markoja, županja občine Črenšovci. </font><br>
<font size="4">Tudi naša občina spada med manjše občine, 4 tisoč prebivalcev. Romskih prebivalcev je cca. 200, v dveh romskih naseljih. </font><br>
<font size="4">Jaz bi se pa tu strinjala s kolegom županom glede neplačevanja. To je prvo, kar bi izpostavila. Neplačevanja odvoza smeti. Potem to povzroča tudi druge težave v zvezi s smetmi v samem naselju. Mi imamo velike težave tudi s ščurki in sedaj, ravno včeraj smo v proračunu morali sprejeti dodatna sredstva za deratizacijo in dezinsekcijo, ker potem ti otroci te živalice nosijo tudi v šolo in obstaja nevarnost, da se to razširi. In vse to mora pač občina poravnati. To je eno. To pa je zaradi tega, ker enostavno Romi ne plačujejo odvozov smeti, potem si nalagajo te smeti pri sebi in potem nastaja tam tudi od miši do vsega tega. To je eno.</font><br>
<font size="4">Drugo, tudi ravnateljica v osnovni šoli me je opozorila, da se ne plačuje vrtec za male otroke. Da pač Romi ne poravnavajo obveznosti.</font><br>
<font size="4">In pa prav tako se ne plačuje voda z njihove strani. In pa en manjši problem je pri tem, da otroci ne obiskujejo redno šole. Sicer to je redek problem, lani so imeli primer z eno deklico, upam, da bo to letos drugače.</font><br>
<font size="4">Tako, da jaz bi predvsem prosila, če bi bilo možno, to smo naslovili tudi na Ministrstvo za delo en dopis glede tega neplačevanja, če bi bilo možno, če bi prejemnikom denarne socialne pomoči potem od te pomoči potegnili ta znesek stran in bi bilo potem urejeno, tudi ta problematika smeti bi bila bistveno bolj urejena kot je sicer.</font><br>
<font size="4">Hvala.</font><br>
<br>
<b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi za pobudo in predloge, tudi vseh vas. Kar besedo na dan. Danes je ravno vaša tudi priložnost, da poveste vse tisto, kar morda predlagajo ali pa ste predlagali, pa se ni uresničilo. Morda ne gre na takšen način, se pa da iskati kake druge poti. Zato je pomembno, da danes slišimo vaša mnenja in pa tudi predloge.</font><br>
<font size="4">Izvolite, naprej.</font><br>
<br>
<b><font size="4">MARIJA SOJE: </font></b><font size="4">Jaz sem Marija Soje, občina Rogaševci, direktorica občinske uprave, župan me je pooblastil. </font><br>
<br>
<b><font size="4">4. TRAK: (VP) 9.15</font></b><br>
<br>
<font size="4">	(nadaljevanje) Dobila sem tudi pooblastilo občine Kuzma, župana. </font><br>
<font size="4">	In sicer goričke občine smo sosednje občine. Pojavljajo se podobni problemi pri nas. Predvsem glede urejanja prostora. Veste, da romska naselja je potrebno urejati s podrobnimi občinskimi načrti in to tudi zahteva določena finančna sredstva in pač veliki zalogaj za male občine. Mi mamo 3300 prebivalcev, od tega imamo okrog 400 Romov v štirih naseljih. Zaselkih, v bistvu so tudi dislocirana od osrednje vasi. Nekaj smo že uspeli, moram reči, da imamo pozitivne učinke s sodelovanjem z MGRT-jem. Smo dobili sredstva za urejanje kanalizacije v dveh naseljih. S tem, da vedno čakamo, ne. mi imamo stara gradbena dovoljenja in čakam na razpis, zdaj smo izpadli zato, ker se pač ureja na dolenjskem vodovod. Čakamo  kdaj bo - veste, ljudje so pa nestrpni. Zdaj, v enih naseljih smo uredili, v dveh pa ne. In potem je spet to problem, da delamo še razlike med njimi. Imamo tudi lastniško neurejena razmerja, za katera niti ni jasno ali jih želijo urejati. Veste, dosti jih dela v Avstriji, ker smo mejna občina, oni ne plačajo dohodnine pri nas, se izogibajo in zato nočejo biti lastniki, ne. lastniki pa so itak neki umrli in 12 jih je gor na eni parceli. To so vse znani problem, ki smo jih že obravnavali na katerih komisijah. Prav tako pa se pojavljajo pač ta neplačevanja gospodarske javne infrastrukture. Imamo tudi problem zaračunati komunalni prispevek – ali jim zaračunati? Boljše je, mi smo uredili kanalizacijo na način, da smo jih priklopili na kanalizacijo in jim uredili, neki prispevek so dali k gradnji ampak komunalnega prispevka jim ne zaračunaš, ker ga itak ne bodo plačali. Ker jurja 200 ali pa tisoč 500 pač ne bodo plačali. In potem se jim vsedemo na nepremičnino, ki ni njihova last. Na kaj? Mislim, to je tak začaran krog. Želimo pa res, da so naselja urejena, recimo odvoz odpadkov imamo urejen. Naselja, pač tam kjer so zaposleni, oni sami za sebe zelo posrbijo, ne.</font><br>
<font size="4">V glavnem to so pa, želimo v bistvu razpis na katerem bomo lahko kandidirali za, v bistvu bi bilo potrebno nameniti malo več denarja, 3 milijone je absolutno premalo za urejanje. In tu bi, če bi bilo več ali pa vsako leto nekaj več denarja, ni problem, da se držimo nekega reda in da je kontrola nad vsem tem. Samo, da je. In potem se to lahko v nekem doglednem času uredi. </font><br>
<font size="4">To je z moje strani. Hvala.</font><br>
<br>
<b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br>
<font size="4">Izvolite, naprej.</font><br>
<br>
<b><font size="4">DRAGO VOGRINČIČ: </font></b><font size="4">Vsem skupaj eno lepo dobro jutro.</font><br>
<font size="4">Jaz sem župan občine Cankova / nerazumljivo /, ene male občine ampak lepe občine. Pa me ni sram, da tudi v moji občini živijo Romi.</font><br>
<font size="4">Moramo biti pošteni. Jaz jih poznam zdaj 40 let, ker pač živim v tistem okolju. Če bi naredili analizo kaj se je v 40 letih spremenilo, bi prišli do res enih podatkov, ki se jih nebi smeli sramovati. </font><br>
<font size="4">Vendar jaz mislim, da je ta zadeva malo širšega pomena. In da bi se vsi skupaj, celotna družba morali zavedati, da z njimi pač skupaj živimo. Če hočemo z njimi skupaj živeti, jih moramo tudi enakopravno vzeti v okolje in jim nuditi tisto, kar nudimo vsem ostalim. Oni morajo imeti iste pravice, vendar tudi iste dolžnosti. Dejstvo je, da, če jaz imam prave podatke, nekje 12 tisoč 800 Romov živi v celi Sloveniji, nekje 2800 jih je v Pomurju. V Pomurju, bom rekel izstopamo definitivno. Ampak zakaj izstopamo? Zato, ker jih je družba enakopravno obravnavala, da se jih niso sramovali in da so jim pač dali okolje, v katerem so jih vključevali. Vendar v tem trenutku, jaz bom rekel ena mala občina Cankova, kjer imamo cca. 9900 prebivalcev, imamo čez 200 Romov, to se pravi 11 %, 12 % populacije. Populacija se nenehno manjša. Romi več nimajo otrok, kot so jih imeli – po 5, 6. Jih imajo enega, dva. Ti Romi, bom rekel nimamo več takih težav z njimi, da bi prihajali in odhajali v šole. Tako, da moramo biti, ampak še vedno moramo biti pošteni. / nerazumljivo /, da so za vas vsi enaki, ne. Ampak malo si pač natočimo tudi čiste vode danes, </font><br>
<br>
<b><font size="4">5. TRAK: (DAG) - 9.20</font></b><br>
<br>
<b><font size="4">	</font></b><font size="4">(nadaljevanje) smo pač v Državnem zboru, imamo malo še do njih negativni prizvok. Mi v Občinskem svetu Občine Cankova imamo svetnika, romskega, ki je zelo mlad fant, zelo konstruktiven. Je pa dejstvo, da s tem, ko se je zaprlo marsikatero delovno mesto, so zdaj ti ljudje izgubili delo. In država s tem, ko je pač zdaj socialne transferje dvignila in več ali manj tudi omejila, smo naredili - kaj? Ljudje sedijo doma, se zbudijo in grejo spat, ne vedo, kaj bi, ker jim ne damo dela. Treba jim je omogočiti okolje, v katerem bodo lahko delali, v katerem bodo lahko tudi ustvarjali. V moji občini imamo v štirih vaseh romsko populacijo, imamo še v eni, kjer res nimamo urejenega, na žalost, še danes govorimo o vodi pa o kanalizaciji, kar je za mene nedopustna zadeva. Tudi v šolo v letošnjem letu se je vpisal samo en romski učenec v prvi razred osnovne šole. Goričko je občina z veliko specifiko, to moramo vedeti, zato ker neposredno mejimo na avstrijsko mejo, z več vidikov. Prvič, fiktivno so se ljudje za stalno prijavljali v Avstriji, zaradi dvojne obdavčitve, vse ostale stvari še naprej koristijo pri nas, kot bi pač bili. Ampak je sem ugotovil, v Ratgesburgu je bilo na eni hišni številki prijavljenih 65 naših državljanov, kar njim nič ne pomeni, samo toliko, da nekaj kasirajo. Dejstvo je tudi to, da nimamo niti enega naselja še legaliziranega, in tu pričakujemo res optimalno podporo. </font><br>
<font size="4">	Predvsem bi se morali vsi skupaj zavedati, da bi morali začeti razmišljati malo drugače - nagrajevati bi morali pridne, tiste, ki nekaj delajo, nekaj ustvarjajo. Na koncu so tisti, ki so pridni, kaznovani. Mi v Pomurju smo velika specifika, vi samo poglejte, kaj dela Madžarska za svojo populacijo. In če mi ne bomo spremljali teh trendov, se nam piše zelo slabo. Prebivalstvo se nam katastrofalno stara in manjša. Mi bomo imeli katastrofalne medgeneracijske težave, tako z romsko populacijo kot neromsko populacijo. In če ne bomo tu skupaj našli nekega konsenza in tudi tem lokalnim manjšim občinam zagotavljali tistih optimalnih pogojev, mi verjemite, da se vsaki državi piše zelo slabo, če bo imela samo dobre mestne občine in primestne občine, lokalne, tiste na robu, pa bomo cepali od zadaj, in se tudi državi nič ne dobro ne piše. </font><br>
<font size="4">	Moja želja je predvsem to, da ta pododbor - sem zelo vesel, da ste ga sklicali, mi bi se morali večkrat pogovarjati, večkrat bi morali najti neke cilje in res povedati, kako in kaj. Jaz sem bil dostikrat proti, ko sem slišal, da so v šolah uvajali romskega pomočnika, ker je za moje pojme to neupravičeno, ker smo že v startni osnovi otroke v osnovnih šolah diskriminirali na ta način, da smo jih izkazali, ker pač mora biti še en romski. Lahko je ta romski pomočnik, ampak ne v razredu, izven šolskih dejavnosti. Moramo pa biti pošteni, da so naši Romi, ne vsi, v Beltincih je razlika, Gorički so, ampak še enkrat poudarjam, dejstvo je, če jim ne bomo zagotavljali enakopravnih pogojev, socialni status pri nas se je zelo izboljšal. Jaz bi bil zelo vesel, če bi prišli pa bi malo pogledali te vasi. Te vasi so si ljudje zgradili več ali manj sami in mi moramo to raven zadržati. In tem ljudem, ki so res pridni, tudi pomagati. Nedopustno je, da se mi danes pogovarjamo, občina Cankova, ki je res majhna, mi imamo 50 kilometrov cest, in glavarina, ki jo dobimo, ni variante, da bi obstali. Zakaj jaz danes govorim tudi o glavarini, čeprav to ni v kontekstu romske populacije, ampak je zelo pomembno tudi za razvoj, če hočemo v sožitju živeti še naprej. Tu bomo morali najti neko zadevo, ker te majhne občine, če ne bodo poseljene, verjemite mi, se državi ne piše nič dobro.</font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi za vaše izvajanje. Samo en medklic. Po teh uvodnih srečanjih s predstavniki lokalne skupnosti, države in romskimi predstavniki nameravamo iti na teren. Nameravamo iti na teren,  obiskati in videti dobre prakse, pa tudi tisto, kar ni rešeno, ravno zato, da bo zadeva tudi nam čim bolj blizu. Tako tudi ta namen imamo. Hvala za povabilo</font><br>
<font size="4"> </font><br>
<b><font size="4">6. TRAK: (DAG) - 9.25</font></b><br>
<br>
<font size="4">	</font><b><font size="4">GOSPA_____: </font></b><font size="4">Če lahko dodam, Občina Rogaševci 14. in 15. oktobra gosti projekt Siforoma, kjer bomo šli na terenski ogled. Vse občine z romskim prebivalstvom bodo vabljene. In bomo imeli terenski ogled in pa debato okrog te tematike. </font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa. No, imamo že prve datume. / smeh/ Hvala. </font><br>
<font size="4">	Kar naprej, kdo želi besedo? Izvolite. </font><br>
<br>
<font size="4">	</font><b><font size="4">DARKO ZEVNIK: </font></b><font size="4">Lepo pozdravljeni! Sem Darko Zevnik, župan Občine Metlika. </font><br>
<font size="4">	V naši občini je 8 tisoč 500 občanov. Ker uradno ne vodimo podatkov o romski populaciji, ocenjujemo, da imamo okoli 5 % Romov. Živijo v petih naseljih, vsa naselja so prostorsko umeščena, kar pomeni, da je občina svoj del dela opravila. Imamo v vseh naseljih vodo. V enem naselju smo pilotsko vpeljali male čistilne naprave; žal imamo težave, ker so dokaj neizobraženi in so težave pri delovanju, vendar to počasi rešujemo. Rome spremljamo praktično od rojstva naprej. Izvajamo poseben oddelek, romski, v vrtcu, potem še v šoli. Jaz se s kolegom ne strinjam, romski pomočnik mora biti. Namreč, če otroka pustimo in ga v sistem sprejmemo šele v prvem razredu osnovne šole, romski otrok ne zna niti slovensko, besede slovensko in se ne more vključiti v normalni program. Ti pa, ki naredijo že prej vrtec, so čisto neka druga zgodba in nimajo nobenih težav pri opravljanju osnovne šole. Tiste, ki jih ne spravimo v vrtec, pa s pomočjo Ljudske knjižnice in njenih projektov obiskujemo na domu in ves čas jih nekako spodbujamo, da je znanje tisto, kar jim lahko v danem trenutku najbolj pomaga. Nekaj naših Romov je zaposlenih, vendar manj, nekaj je celo zelo uspešnih podjetnikov. Naselja so od tistega, ki mu lahko rečemo res klasično romsko naselje, do praktično najbolj urejenega naselja v naši občini, z vso infrastrukturo. Torej, razpon je, da se marsikaj narediti, moramo pa se zavedati, da mi govorimo o različni populaciji Romov, kot so pri vas. Oni se med seboj niti ne razumejo, ker govorijo različne dialekte. In je to velika razlika med dolenjskimi, belokranjskimi ali pa vašimi Romi, tega se vsi zavedamo. Spremljamo ves čas razpise, vključujemo njihove projekte tudi v ostale razpise, tako ne čakamo samo romski denar za romske projekte, in menimo, da smo na pravi poti. Žal pa, ko smo govorili o tistem prvem delu legalizacije, smo mi svoj del naredili. Velike korake smo potem naredili pri njihovi legalizaciji stavb, par let nazaj, ko je bilo kar nekaj govora o inšpektorskih nadzorih, in so tudi oni imeli željo urediti. Delali smo parcelacije, dajali smo zemljišča v najem, v odkup. Potem je pa prišel tisti moratorij, slavni, v Sloveniji in oni so v trenutku izgubili interes, da bi karkoli urejali. In od tistega trenutka dalje se ne ureja več nič. Manjši del romske populacije je tudi varnostno sporen, se ukvarjajo s kriminalnimi dejanji. Za tiste je pred leti bilo eno orodje, ki se mu je reklo uklonilni zapor. Leta 2016 je Državni zbor to ukinil na predlog Ustavnega sodišča, če se ne motim, nadomestil ga je z nadomestnim zaporom, ki pa ne deluje. Kar pomeni, da, recimo, leta 2016 je bilo tisoč oseb danih v uklonilni zapor, od takrat dalje pa več nobenega v nadomestnem, vsaj v prvem letu pa pol ne, za naprej ne vem. Tega so se bali. In takrat so plačevali račune. Takrat, recimo, nismo imeli primera, da bi po cesti vozil avto brez registracije ali pa da bi voznik bil brez izpita, danes je to stalnica; eni družini so že v letošnjem letu zaplenili 20 vozil. Ko vozilo odpeljejo, se lastnik že po telefonu dogovarja za naslednje pred policistom, dobesedno se jim smejejo in pravijo, kar napišite mi kazni, saj mi nič ne morete. Ampak poudarjam, govorim o majhni populaciji, ne o celotni romski populaciji, o tisti, ki jo imamo lahko tudi med civilnimi. Ampak enostavno smo izgubili orodja, s katerimi smo jih lahko vsaj delno nadzorovali. 	Mislim, da bi to bilo zaenkrat vse. Če bo pa še kakšno vprašanje, pa lahko tudi potem. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam. </font><br>
<font size="4">	Kar izvolite. </font><br>
<br>
<font size="4">	</font><b><font size="4">JANA BOLTA SAJE: </font></b><font size="4">Bom kar nadaljevala po Dolenjski. Lepo pozdravljeni! Moje ime je Jana Bolta Saje, prihajam iz Mestne občine Novo mesto. </font><br>
<font size="4">	Ko poslušam te komentarje oziroma predloge, v manjših občinah mogoče manjši izzivi, v večjih, kot je naša, pa, žal, večji </font><br>
<font size="4">	</font><br>
<b><font size="4">7. TRAK: (DAG) - 9.30</font></b><br>
<br>
<b><font size="4">	</font></b><font size="4">(nadaljevanje) izzivi, s katerimi se soočamo. In bi se kar pridružila navedbam kolega na moji levi, ker se v bistvu soočamo s podobnimi zadevami. </font><br>
<font size="4">	Izpostavila bi nekaj stvari na kratko, zato ker so to stvari, ki so bile že večkrat povedane in mogoče je treba na njih samo še enkrat opozoriti, da bi se tudi realizirale. </font><br>
<font size="4">	Višina socialnega transferja, ki je prevelika za družine, ki ima več otrok, prevelika v razmerju do tistega, ki hodi v službo in ima enako število otrok. Vidimo, da je višina socialnega transferja negativen stimulans za delo. Romi so družine, ki želijo iz romskih naselij, ker si želijo drugačnega načina življenja, želijo si hoditi v službo, a vendar imajo na koncu veliko nižje dohodke, mesečne, oziroma se dosti težje preživljajo, ker plače na koncu pridejo nižje od teh socialnih transferjev. Po drugi strani pa moramo bolj dosledno nadzorovati porabo teh sredstev, ker se prevečkrat dogaja, da se denar porablja za alkohol, za cigarete, za orožje, ne pa za osnovne bivanjske potrebe, za otroke, čemur so otroški dodatki tudi namenjeni, in tako naprej. Tu bi mogoče dodala, da bi bilo treba na teh področjih okrepiti centre za socialno delo. Vsaj pri nas vidimo, da so prezasedeni, da bi moralo biti prav za romsko populacijo večje število kadra, da bi se lahko s tem bolj podrobno vsakodnevno ukvarjali in lažje tudi sledili posamezne družine, kako skrbijo za otroke, kako se porablja denar. Prejemanje socialnih transferjev bi morali pogojevati z rednim šolanjem otrok, torej, starši morajo skrbeti, da otroci redno hodijo v šolo. Bi pa na tem mestu pohvalila spremembo zakonodaje, ki je bila, da ne stimulira več staršev, ki v zadnjem letu vrtca nimajo otrok v vrtcu. Tu je sprememba zakonodaje prinesla to, da imajo sedaj starši interes otroka zadnje leto poslati v vrtec. In to je zelo pomembno, zato da se otrok nauči nekaterih stvari, ki jih morda ne bi vedel pri vstopu v polo. Ker vedeti morate, da se romski otroci v vrtcih učijo tudi, kako jesti s priborom, kako iti na potrebo na stranišču in podobne stvari, ki so pa nujne, da lahko potem sobivajo z otroki v šoli oziroma da so tudi s strani drugih otrok dojemani kot enakovredni oziroma enaki njim. </font><br>
<font size="4">	Potem je težava odtegovanja kazni, ker se od socialnih transferjev kazni ne morejo odtegovati. Večina Romov živi od socialnih transferjev in vedo, da ne glede na to, kakšna kazen jih bo doletela, denarja se odtegniti ne more in v bistvu ni tu nobenih vzvodov za sankcioniranje teh zadev. </font><br>
<font size="4">	Izpostavila bi še to, da opažamo, predvsem ko, na primer, iščemo posameznike, ki bi opravljali javna dela, da se jim ne ljubi delati, preprosto nimajo interesa in to tudi povejo; pridejo na sestanek samo zato, ker pač morajo izpolniti to obvezo. So pa primeri, ko pa gredo delat in tudi pridno, dobro delajo. Pa bi mogoče tu opozorila na zadevo, da je zakonska omejitev do dveh let, in bi bilo morda smiselno razmisliti, da lahko to dobo tudi podaljšajo. Zato ker pri njih, kot mi opažamo, dlje časa traja, da se navadijo na neko delo, na ta ritem, ko pa se le navadijo, in na drugi strani se tudi organizacija nanj navadi, na primer, šola ali pa neka druga organizacija, pa se ta doba že izteče. Tako mogoče razmislek o podaljšanju teh dveh let. </font><br>
<font size="4">	Izpostavila bi še to, da govorimo o nekih številkah Romov, a dejansko uradnih številk nimamo, zato ker se na ravni države ne vodi več podatka, kdo je Rom, kdo ni Rom. Včasih se je, potem se je to prenehalo. Zdaj se lahko opredelijo samo pri volitvah, vendar volit gredo samo tisti, ki imajo volilno pravico. Mi smo malo nazaj predlagali spremembo zakonodaje, konkretno, gradivo smo pripravili na Mestni občini Novo mesto, ampak neke realizacije tega ni bilo. In bo mogoče še vedno malo razmišljali v tej smeri, ker nenazadnje so to ljudje, ki imajo neke posebne pravice po posebnem zakonu, občine so tudi zavezane izvajati določene naloge v zvezi s tem, a težko izvajaš naloge oziroma skuješ neke ukrepe, strategije, če v bistvu niti ne veš, o kakšnem številu Romov se pogovarjaš. </font><br>
<br>
<b><font size="4">8. TRAK: (DAG) - 9.35</font></b><br>
<br>
<b><font size="4">	</font></b><font size="4">(nadaljevanje) Seveda imamo neke neuradne podatke, ker pač sledimo, kje so prijavljeni, na katerih naslovih, ampak to niso uradni podatki, niti niso konkretne, pravilne številke. </font><br>
<font size="4">	Še to bi izpostavila, da številčno njihova populacija zelo raste. V naši občini, na podlagi teh neuradnih podatkov, kot sem ravnokar rekla, vidimo, da v zadnjih treh letih se je njihovo število potrojilo. Zato je zelo pomembno, da gredo strategije na teh področjih v pravo smer, da se res začnejo izvajati neki konkretni ukrepi, ki bi morda izzive, s katerimi se soočamo, reševali. </font><br>
<font size="4">	Pa še to morda, no, kot so opazili tudi že v drugih občinah, urejajo se infrastrukture, vendar opažamo, da si Romi ne želijo biti, ne pri vseh, ampak pri nekaterih pa opažamo, da si ne želijo biti lastniki zemljišč, ker vedo, da kakor si lastnik, ti lahko to zaplenijo in pač vse, kar je s tem povezano. Ampak dokler ne bodo lastniki, se pa ne bodo mogli tudi ne priključiti na vso infrastrukturo, ki jim jo občina gradi. Oni morda dojemajo, da sredstva, ki jih občine prejmejo, da to zgradijo, da to pomeni priklop na hišo, kar pa ne drži. Občina dela javno infrastrukturo, nadaljnji priklop je njihov. </font><br>
<font size="4">	No, to so morda vsi ti izzivi, ki jih večkrat izpostavljamo, ampak čas je, da pripeljejo do neke realizacije, do nekih rešitev. Toliko z moje strani. Hvala. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa. / izklop mikrofona/</font><br>
<br>
<font size="4">	</font><b><font size="4">RADKO LUZAR: </font></b><font size="4">Lep pozdrav! Sem Radko Luzar, Občina Šentjernej. </font><br>
<font size="4">	Ja, romska problematika, s to se ukvarjamo kar naprej pravzaprav. Naj povem kolegom županom s Štajerske, da je na Dolenjskem popolnoma druga zgodba. Pri nas je rodnost, bi rekel, nenormalna. Glejte, zadnji podatki, 63,5 % Romov je mlajših od 18 let. Na primer, v Občini Šentjernej obiskuje prvi razred 17 učencev, polovica od teh ne zna govoriti slovensko. Jaz imam na vratih starše, ki pravijo, moji otroci vse znajo, učiteljice se ukvarjajo samo z Romi, mi smo v podrejenem položaju in tako naprej. Pa to še ni najhujše. Potem pridejo jokat učiteljice, spolno nasilje med vrstniki v osnovnih šolah. Celo tako daleč gre, da romski otroci, ki so starejši, si upajo otipavati učiteljice, pa mu ne sme nič reči, ker so tu pač človekove, otrokove, ne vem kakšne pravice. Jaz sem za tiste kritične učence prepovedal, da ne smejo v šolo iti, ker je varnost prva stvar, potem je pa šola. In to so problemi, sociala, policija, to nič ne funkcionira. Stanje je bistveno, bistveno slabše, kot je bilo pred 40 leti, to si moramo jasno povedati. Ta socialna pomoč, to si lahko zapišete, nujno kartice vsakemu, kjer lahko dvigne samo določene artikle v trgovini, to se da narediti, brez denarja ne smejo imeti. </font><br>
<font size="4">	Vabljeni v Občino Šentjernej, v naše naselje. Nas je 7 tisoč, imamo nekje okoli 350 Romov, v petih naseljih, in boste videli Beverly Hills, svetnica, ki je izbrana, takega avtomobila vi nimate v parlamentu; jaz sem podjetnik, imam 60 ljudi zaposlenih, pa si ne morem tega privoščiti. Njeni otroci enako, in tako naprej. Ona je lastnik vseh kartic, ni familije, ki je dobi od 2 do 3 tisoč evrov vsak mesec denarja. Iz denarja se norca delajo. Poleg tega švercajo z mamili in orožjem. To je mlada generacija, govorim, starejši so v redu, ni noben problem, to je mlada generacija, in je to mafija. In zdaj se odločimo, ali bomo vzgajali te Rome ali jih bo vzgajala mafija, samo to je odločitev. </font><br>
<br>
<b><font size="4">9. TRAK: (DAG) - 9.40</font></b><br>
<br>
<b><font size="4">	</font></b><font size="4">(nadaljevanje) Mi, župani, imamo enormne probleme. Trije policisti so vseskozi v teh naseljih, da se nam nekaj takega ne zgodi kot v Kočevju, kjer je ta teror nad ljudmi na vsakem koraku. Tako hvala policiji. Pooblastila policije, to je tiger brez zob, ne more nič ukrepati. Romska logika je pa ta, denar je tisti, ki lahko kaj naredi, palica pa korenček, besede, sestanki, to ni nič. Mi imamo svetnico, ki je bila štiri leta svetnica, prišla je mogoče… dve leti je še  hodila, ko pa je videla, da nima koristi od občine, ker prejšnji svetnik v prejšnjem mandatu je bil tehtnica med opozicijo in pozicijo in je izkoriščal, in je ona mislila, da bo to enaka zgodba - kje je evropski denar, ki ga občina dobi, ta denar mi želimo imeti, jaz želim imeti. Mi si pa zelo želimo svetnico ali pa svetnika, nekega sogovornika. Včasih so bili ti tako imenovani »kapoti« v naseljih, kjer si se lahko dogovoril in je to funkcioniralo. Zdaj te hierarhije ni, ker imajo vsi mladi Romi polne žepe denarja in ne poslušajo nič. In kam gre ta generacija, jaz ne vem, in tu je treba takoj ukrepati. Nujno je treba vrtec v romskem naselju narediti, da se začnejo ukvarjati z majhnimi otroki, ker potem mogoče bo kaj, čez eno ali pa dve generaciji. </font><br>
<font size="4">	Če bi vse zapisnike, od civilnih iniciativ, vse to skupaj dal, kaj se vsak dan dogaja, tega je pravzaprav enormno veliko in ne moremo ukrepati niti župani niti nobeden. Z mano je tudi civilna iniciativa, ker želimo potem z župani Dolenjske nekako skozi zakonodajo spraviti neke ukrepe, ker enostavno, če se ne bo zakonodaja spremenila, pa če se ne bo nekaj tu naredilo s strani države, pomoč županom, mi nismo nestrpneži, kot je bilo že na enem sestanku rečeno, mi si to želimo urediti. Poglejte, mi delamo ogromno škodo Romom. Denar je uničil njihovo kulturo, v naseljih vlada mafija, kjer se točno ve, katere družine so to. Poglejte, dekleta od 14 let morajo biti vse noseče, morajo biti, tu ni bi, ne bi, lahko, pravice. Je bila varuhinja človekovih pravic tri dni v Šentjerneju in potem smo imeli, da za Rome nič ne naredimo. Potem jaz napišem nazaj protestno pismo, kaj bo naredila država, da bo zaščitila mlade mamice. Kaj bo naredila za starejšo populacijo Romov, ki jim poberejo vse, vse kartice pa ves denar, da so lačni. Kaj bodo naredili, na primer, vsi Romi, večina tega denarja dobijo za otroke, otrokom pa ga ne namenijo otrokom, kakšni ukrepi bodo. In odgovor je, ja, obrnite se na te službe, socialne in tako naprej. Mi se tja obračamo, ampak to ne funkcionira, glejte, žal. No, še to mogoče razložim, zakaj je ta razlika. V Sloveniji imamo tri skupine Romov, ena so Sinti, ki so povsem integrirani, gorenjski, potem so slovanski, ki so vaši, štajerski / oglašanje v ozadju/, prekmurski, pardon / smeh/, ja, okej, okej. Tretja veja so pa balkanski, to je pa čisto </font><br>
<br>
<b><font size="4">10. TRAK: (DAG) - 9.45</font></b><br>
<br>
<b><font size="4">	</font></b><font size="4">(nadaljevanje) drug svet. Poglejte, žal, mi kot občina pa do zdaj nismo dobili, kar sem jaz župan zdaj peto leto, enega centa za Rome. Mi smo kandidirali na razpisih, pa ni bilo nič. Na primer, en del teh Romov živi na občinski zemlji, pa smo želeli kot občinski svet to jim prepisati, pravzaprav zastonj, da so lastniki, pa je ta svetnica to preprečila, da se to ja ne zgodi, ker oni bodo potem lastniki in lahko vzamejo nam in tako naprej. In to se izkorišča na vseh nivojih. Mi imamo ta varnostni sosvet, vsi se trudijo, civilne iniciative. Mi moramo tem Romom pravzaprav pomagati, ker si sami ne morejo. Tistim, ki v naselju živijo, ta način njihovih medsebojnih odnosov pa vsega, ne pustijo, da po svoje razmišljajo, da po svoje delajo. To je, bi rekel, ena mafijska hierarhija, ki vlada v teh naseljih. In zdaj se sprašujemo, kaj bomo na tem področju naredili. Tu je treba začeti ukrepati, nujno, nujno, nujno. Jaz ne vem, kaj bo čez deset let, če bo šlo tako, ker enkrat bo eksplodiralo. Na primer, v hiši živi po 20 ljudi, v eni hiši, to se med sabo kregajo, vseskozi je to… mislim, katastrofa, no. Lahko bi vam… Ko boste prišli v Šentjernej, bomo šli na policijsko postajo, imamo prav enega gospoda Brlogarja, ki skrbi za vse to, in vam lahko zgodb pove raznoraznih. Ampak ukrepati pa nič, vse to se na sodišču konča in tako naprej. Okej, dela je dosti za nas vse, če to rešimo, bo to velik korak. Podobno zgodbo imamo, je novomeški Žabjak, je šentjernejski, še večji je pa Škocjan. Mi bi zelo radi imeli dobrega svetnica, dobro svetnico, da imamo vsaj enega sogovornika, ampak, žal, tega ni. </font><br>
<font size="4">	Evo, hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa. </font><br>
<font size="4">	Kar izvolite naprej, beseda je vaša. </font><br>
<br>
<font size="4">	</font><b><font size="4">ZDRAVKO PILIPOVIĆ: </font></b><font size="4">Lep dober dan vsem skupaj! Jaz sem Zdravko Pilipović, pošilja me župan Miran Stanko, Občina Krško, ki ga istočasno opravičujem. </font><br>
<font size="4">	Pri nas imamo podobne probleme kot na Dolenjskem. 370 Romov, po naših evidencah, ki živijo v štirih naseljih. Mi smo v začetku tega desetletja bili, v športnem žargonu, slovenski prvaki v reševanju romske problematike. Uredili smo naše največje naselje Kerinov Grm sredi Krškega polja, prva kategorizacija kmetijskega zemljišča, moram reči, tudi ob pomoči države. Drugo naselje je Drnovo, ki je dejansko sestavni del obstoječega naselja Drnovo, smo tudi uredili. Na zadnjem razpisu MGRT smo pridobili 20 tisoč evrov za odkup zemljišča. Da bi zaradi dveh drugih naselij postali v slovenskem merilu - padli bi zelo nizko, pot od vrha do dna je zelo, zelo kratka pri nas bila. Naše naselje Loke je še danes črno, nelegalno, tam živi 30 Romov, sedem ali osem hiš, ki so na tujem zemljišču, nelegalno. Danes še elektrike ne moremo priklopiti oziroma ne morejo priklopiti, ker hiše nimajo gradbenih dovoljenj. Pa še najhujša zadeva na Rimšu, to je ena lokacija, ki je v lasti neke gospodarske družbe. Tam živijo Romi še na nivoju mogoče sto let nazaj, se pravi, v nekakšnih zabojnikih, v barakah, polivinilastih šotori, tja vodo vozimo z gasilskimi cisternami. Recimo, Loke moramo rešiti. Mi smo konec lanskega leta sprejeli strategijo reševanja romske problematike in smo se zavezali, da bomo ti dve naselji, o katerih sem že govoril, rešili. In sicer, Loke, preselitev. </font><br>
<br>
<b><font size="4">11. TRAK: (NB) - 9.50</font></b><br>
<br>
<font size="4">	(nadaljevanje) Kako, kam? Romi iz Lok so najbolj civilizirani, pod narekovajem, pri nas. Tam ljudje dejansko želijo iti ven iz tega naselja, ampak na kakšen način. Želijo pridobiti nekakšno nepremičnino v okviru obstoječega slovenskega naselja in se tudi prilagoditi. Imamo primere, ko so fantastično se vklopili v slovensko okolje, sosedje so zadovoljni, ampak ta si je šel samostojno rešiti zadeve. naši Romi iz Lok bi bili pripravljeni sofinancirati z lastnimi sredstvi, en vem, do 50 % vrednosti takšne nepremičnine, preostali del pa pričakujejo od občine. Mi pa smo en tak primer naredili, romskega svetnika iz tega naselja samo ravnokar rešili, ampak potem se pojavi Zakon o razpolaganju s stvarnim premoženjem občin, ki občinam prepoveduje obročno odplačevanje, namreč hišo za našega svetnika smo financirali 50 % njegova lastna sredstva 50 procentov proračun. Še danes nimamo načina, da začnemo odplačevati tistih 50 %, kar je v resnici enih 25 tisoč evrov. Poizkusili smo na javnih razpisih, smo bili zavrnjeni, ker javni razpisi prepoznajo samo infrastrukturo. Jaz sem nekajkrat že izvedel in slišal BGRT, se hvali, pravi, mi smo 3,6 milijonov bomo vložili v jugovzhodni del Slovenije. Zdaj se jaz sprašujem, jugovzhodni del Slovenije je Posavje, Dolenjska, Bela Krajina. Ni res. vložili so v Žabjak, ki je par hektarov. To se pravi, če bi mi dobili 10 % tega denarja v občini Krško, bi rešili Loke in Rimš, mimogrede. Problem zaposlovanja pri nas. Neverjetno je, da v eri kot danes živimo, da Slovenija podeljuje delovna dovoljenja, tudi nekvalificirani delovni sili iz drugih koncev, iz tujine. Na našem zavodu za zaposlovanje pa sto ljudi v najboljši delovni dobi, od 18 do 35 let, sedijo, čepijo, vsi pa dobijo socialno pomoč. Okej, socialna pomoč 420 evrov, če se zaposli pa dobi 500, 600 evrov. Logika. Grem sedeti za 420, pa mogoče še kaj, kakšen otrok pa prinese, pa smo na boljšem. Mi imamo vrtec v Kerinovem grmu. Objekt je občina postavila z lastnimi sredstvi, financira se pa od začetka s sredstvi evropske skupnosti. Danes, zadnjih par let pa Ministrstvo za izobraževanje, znanost in šport. Obsega otroke od 2 do 4 let in obiskanost je zelo v redu, dvanajst, petnajst otrok. Peto leto star otrok bi moral iti v redni vrtec, ki je 7, 8 kilometrov stran, matična šola. Od teh petnajstih otrok nobeden ne gre v redni vrtec zaradi, v primerih zaradi nekih banalnih zadev. Prevoze v vrtec ne financira občina, ampak starši. Starši ga nočejo peljati in propade tistih par let, ki smo jih vložili v njegovo začetno vzgojo, da se nauči slovenski jezik, da se nauči na navad. Rekli smo, razpisi. Razpisi, ampak zadnjih treh let ni bilo nobenega razpisa. To se nekaj slepimo. Vem, da imamo proračunsko postavko, že tretji proračun, imamo zagotovljen denar za parirati državnim sredstvom, na koncu leta na vsakem rebalansu moram tisto črtati ven, ker enostavno ni državnega razpisa. Zavajanje, razpisa ni bilo. Spet ta zadnja aktualna informacija, sprememba zakona o financiranju občin. Mi nič nismo vedeli o tem. Praktično jaz, ko se ukvarjam s tem, nisem vedel, pa pride romski svetnik, poslušaj, je rekel, ali vi dobite 3,5 % glavarine v proračun. Opa. Gremo računati, to je 400, 500 tisoč v primeru krške občine. Naš župan že ni vedel kaj bomo s tem denarjem. Po tem ta dezinformacija, to je bila, moram reči, dezinformacija. Prišlo je iz romskih vrst, ne vem, forum romskih svetnikov je na, ne vem kako je prišlo, res. mogoče nekdo ve od prisotnih, da bi na koncu po silnih razpravah, usklajevanjih,</font><br>
<br>
<b><font size="4">12. TRAK: (TB) – 9.55</font></b><br>
<br>
<font size="4">	(nadaljevanje) prišlo, da je to 0,3 procenta ali 0,35 procentov, pa še to, občine bomo dobili v obliki razpisov. Razpis, mi smo veliko potegnili, v tem, v naši zgodovini, od države, ampak zdajle, mi smo prerastli to zadevo. Mi imamo infrastrukturo v onih dveh naseljih urejeno. Zdaj imamo sicer še nekaj kanalizacije naredit… Mi rabimo denar za reševanje problemov Romov, sem v začetku povedal, ki so prerastli nekakšne okvire, romske in si želijo nekje, v slovenskem okolju, normalnem okolju, živet. Nimamo načina, oni niso kreditno sposobni. Se pravi, zdaj že prehajamo na področje nekakšne pozitivne diskriminacije. To je, ni stereotip, ampak tu, v tem primeru Romov, če ta država ne bo šla v nek sistemski okvir pozitivne diskriminacije, ne bomo nikamor prišli. To se predvsem nanaša na vzgojo in izobraževanje. Prej sem povedal, otroke, kaj… prevoz tistih parih otrok v redni vrtec bi proračun stal, ne vem, tisoč, 2 tisoč evrov, na letnem nivoju, ampak ni formalno nobenega okvirja, kam, kako bi to občina financirala. Ravno tako stimulacija, ne vem, otrok v osnovnih šolah. Mi imamo v osnovni šoli Leskovec(?) 10 % romskih otrok, od 700, to je 70, kajne, 70 romskih otrok. Država je predpisala normative, oddelki, kjer so Romi, imajo znižane normative in če ima dva Roma ima tudi 22 učencev in prihaja ravnatelj, ja, mi nimamo zdaj prostorskih pogojev več za izvajanje pouka. Ja, kako, tako velika šola? Ampak ker je oddelek 22, normalni oddelki grejo do 30.</font><br>
<font size="4">Problem pri nas je še na področju varnosti. Naši gasilci, ko… redni in poklicni gasilci, ko redno izvajajo intervencijo v romskem naselju, grejo z vozilom, ki je vredno 150 tisoč evrov, pa… oziroma, pridejo nazaj z škodo na vozilu, 2 tisoč evrov. Neverjetno, policija pa nič ne naredi, ker to naredijo ponavadi otroci, ki jih starši, pač, nagovorijo, pa potem in pa tako naprej… Imamo dneve, ko je 5 intervencij v enem dnevu. Zdaj, ko je zdaj sezona teh požarov, kajne?</font><br>
<font size="4">Tožilstva – jaz imam primer da, meni osebno so vlomili v hišo in zdajle pred kratkim, sem bil kot priča na lastnem primeru vloma. Z DNK analizo so ugotovili, da je vodja te skupine, ki mi je vlomila v skupino, novomeški Rom, mislim Rom iz našega področja, ni važno. In ker so DNK vzorec našli na zunanji strani okna, je zadeva padla. Pravi, če bi bil znotraj hiše, bi šlo, če je od zunaj, ne moreš. In potem jaz vprašam sodnika, pa kaj, ta Rom je bil pri meni na kavi, pa se je slučajno dotaknil okna, pa ste vi našli DNK. Se pravi, tožilstvo ne naredi, policija že mogoče naredi, na tožilstvu pade vse, kar so, ne vem… zelo, zelo… mladoletniki, pri nas zberejo 10 mladoletnik od 13, 14 let do 18 in grejo organizirano v rop trgovin. Trgovci so nemočni, vse trgovine imajo varnostnika, enega ali dva.</font><br>
<font size="4">Skratka, zelo, zelo, zelo pestra situacija pri nas. Lahko jo rešimo samo z nekimi, izvajanjem nekih nujnih, hitrih ukrepov, ki so učinkoviti, ne pa samo mlatenje prazne slame. Ukrepi, ki jih ureja Urad za narodnosti za zaščito romske skupnosti, so včasih bili v petih vrsticah. Danes je pa to, ne vem, 150 strani gradiva, ko Ministrstvo za kulturo ima 17 strani svojih ukrepov. Nesmiselno.</font><br>
<font size="4">Hvala lepa.</font><br>
<br>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, za besedo.</font><br>
<font size="4">Ja, prvo moramo zaključit ta krog… / oglašanje iz dvorane/ aha, res na hitro, ker potem se pa odpre razprava</font><br>
<br>
<b><font size="4">13. TRAK (VI) 10.00</font></b><br>
<br>
<font size="4">	(nadaljevanje) poslank in poslancev, pa če bo dovolj časa bomo lahko potem še kakšno rekli. Izvolite. </font><br>
<br>
<b><font size="4">	GOSPOD ___:</font></b><font size="4"> Hvala lepa. Jaz se bom še enkrat oglasil na predstavnika Šentjerneja oziroma župana Šentjerneja. Obstajata določba v zakonu o socialno varstvenih prejemkih. 38. člen jasno govori, da se denarno socialna pomoč ne izplača v denarju, ampak v naročilnici, bonih, plačilu računov. In to smo ravno na področju Pomurja želeli dobiti jasno in glasno od ministrstva potrdilo, da to morajo centri delati. Apeliral bi na poslance, ki ste tu prisotni, da postavite poslansko vprašanje, koliko tega se v Slovenijo poslužujejo na centrih za socialno delo. Hvala. </font><br>
<br>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa za pojasnilo. Mislim, da so vsi to razumeli, da poznajo, ampak je funkcioniranje očitno težava. Zato smo si pa vse vaše pripombe, vse pripombe bodo povzete oziroma so v magnetogramu in bomo potem z njimi tudi nadaljevali. </font><br>
<font size="4">	Sedaj pa odpiram razpravo članic in članov pododbora, ki so prisotni. Najprej se je k besedi prijavil kolega Predrag Baković. Izvoli.</font><br>
<br>
<b><font size="4">	PREDRAG BAKOVIĆ (PS SD):</font></b><font size="4"> Hvala lepa za besedo. Spoštovani županje in župani, predstavniki lokalnih skupnosti. </font><br>
<font size="4">	Jaz sem vesel, da sem danes slišal dve morda diametralno nasprotni izkušnji, ki jih imate na svojem terenu. In vesel sem, da na vzhodni strani Slovenije nimate takšnih težav v takšnem obsegu kot je to na jugovzhodni oziroma na dolenjski. Jaz moram reči, tudi sam prihajam iz Kočevja, verjetno ga ni tukaj v sobi nikogar, ki ne bi bil seznanjen s situacijo kakršna je pri nas. Pa lahko zagotovim, da ni ne vem kako slabša od drugih občin na dolenjski, ampak enostavno je bilo ljudem dovolj. Zaradi tega so se pričeli z nekimi samoorganiziranji, z nekimi pritiski takšnimi in drugačnimi, pa ne z namenom šikaniranja kakršnekoli etične ali, ne vem, druge skupine, pač pa enostavno stop nasilju, stop prekrškom in kaznivim dejanjem od kogarkoli že. Seveda imamo na Dolenjskem močno romsko skupnost. Ne moremo reči, da so vsi tisti, ki so podvrženi storitvi kaznivih dejanj, prekrškov. Lahko pa povem tudi iz lastnih izkušenj, štiri leta sem bil podžupan občine Kočevje in vsa leta nazaj policist na Policijski postaji Kočevje, da pa je kar nekaj pripadnikov romske skupnosti, ki pa so privrženih izvrševanju kriminalnih ravnanj, tako prekrškov kot tudi kaznivih dejanj. </font><br>
<font size="4">	Enostavno ste izpostavili vsi skupaj, kar jaz tudi že večkrat sam povem kadar se pogovarjamo o teh stvareh nekako štiri teme, štiri izzive, ki se tičejo romske teme, to pa so bivanjske razmere, zaposlovanje, izobraževanje in varnostne razmere. Vse to se med seboj prepleta. Če bi mi pa skušali na nek način to regulirati ali spraviti v neke predpise, to posega na toliko področij in območij, da bi, bom se izrazil, če mi dovolite, potrebovali nek poseben nov ZUJF, da bi lahko to nekako na nek način, ne z omejevanjem pravic kogarkoli, ampak pač da se neke zadeve poštimajo. </font><br>
<font size="4">	Če se dotaknem kratko vseh štirih tem bi se najprej morda zaposlovanja. Ja, res je, zelo majhen procent pripadnikov romske skupnosti je zaposlen. Večina jih živi na socialnih transferjih, seveda so na Dolenjskem družine številčnejše. Morda od tri pa gor. Jaz poznam družino, ki imajo 12 otrok. Če to seštejemo socialne transferje in vse doklade pridemo do dokaj impozantne številke. To je kar precejšen problem </font><br>
<font size="4">	Drugo področje izobraževanje, je tudi pereč problem. Tisto, kar je potrebno narediti, nekako poskušajo tudi Romi sami, da kolikor toliko pritiskajo na svoje otroke, da hodijo v šolo. Sedaj kakšen uspeh imamo bi lahko debatirali, eni malo boljšega, drugi malo slabšega. Moram pa povedati, da kar se tiče predšolske vzgoje, pa imamo ravno tako težave vsepovsod po Dolenjskem, kar se tiče obiskovanja vrtcev. Če je kje kakšen vrtec v romskem naselju, potem morda je malo boljši obisk. Če tega ni in občina nekako strmi k temu, da bi vse vključila v </font><br>
<br>
<b><font size="4">14. TRAK: (TB) – 10.05</font></b><br>
<br>
<font size="4">	(nadaljevanje) en vrtec, kar pravzaprav za logiko integracije bi bilo prav. Lahko povem, da pa potem se to ne zgodi. Če izpostavim primer Kočevja, ker ga poznam, mi imamo 5 romskih naselij, v katerih so Romi, med seboj niso kompatibilni, torej, so nekako sprti. Eno romsko naselje je za sebe, drugo je za sebe in sedaj, če bi mi hoteli naredit en romski vrtec, bi jih mogli naredit 5, ne enega. To seveda občina nima denarja, to, težko bomo dobil tudi kakšna sredstva, tako da, jaz bom tukaj malo prepletal. Malo bom govoril kot predstavnik Državnega zbora, kot poslanec, malo pa tudi iz lokalnega področja, ker seveda tam vsi živimo in zato bi rad stvari tudi tako izpostavil.</font><br>
<font size="4">Tako da, izobrazba je ta drugi problem, bivanjski, razmere so, nekateri imajo še vedno slabe, nekateri imajo boljše, ampak ključno ali, bom rekel, ključen skupni imenovalec vsega tega, je pa tisto, kar ste sami danes izpostavili, je zadolženost. Zadolženost, tako zaradi neplačevanja javnih, komunalnih in takšnih služb, kot tudi zaradi neplačevanje kazen, glob, prekrškov, kaznivih dejanj, kogarkoli že… Jaz lahko povem, to so mi povedali tudi Romi sami, da so nekateri zadolženi od nekaj tisoč evrov, pa vam lahko povem, da tudi do 90 tisoč evrov, zaradi dolgov iz naslova neplačevanja komunale, iz teh javnih gospodarskih služb, kot tudi zaradi neplačevanja kazni in seveda, v čem je tu zgodba oziroma poanta – poanta je v temu, da, glede na to, da so na socialnih transferjih, je po Zakonu o izvršbi in zavarovanju, nemogoče posegat v socialne transferje, zaradi teh stvari. </font><br>
<font size="4">Nekako razumem, torej ne gre… tukaj ne moremo opredeljevat samo skupino Romov, da samo oni niso podvrženi temu. Tukaj, kdorkoli je na socialnih transferjih in mu, pač, so nedotakljivi in ni moč posegat v to, ne glede na to. Vendar sam menim, da glede… če je nekdo, naklepoma izvrši neko kaznivo dejanje, prekršek, kakorkoli, pa bi moral po mojem tudi prevzeti odgovornost za to dejanje, ki ga je storil, ne rečem, če se ne zgodi kar tako, iz malomarnosti, ampak vendar, neke ključne stvari pa bi tukaj morali postaviti in lahko povem tudi sam, da sem že večkrat, v tem letu, kar sem poslanec, poskušal z nekimi splošnimi apeli in vprašanji, naslavljati na razne resorje, vendar, s takimi, bi rekel, splošnimi vprašanji, kaj boste naredili, da bo romska problematika boljše, ne prideš nikamor.</font><br>
<font size="4">Zato sem začel tudi sam preučevat malo zakonodajo. Ugotovil sem, da Zakon o prekrških ima določene vzvode, ki so že opredeljeni, sprejeti, pa se jih ne izvaja in ena od njih je, da v primerih, kadar storilec ne plača globe ali stroškov postopka in se zoper njega vodi prisilna izterjava, mu potem država, torej nek upravni organ, ne izdaj potrdila iz uradne evidence in ne izda ali podaljša dovoljenja s tistega upravnega področja, na katerem je bil storjen prekršek. Tu je zelo dobro napisana in tudi dober vzvod, po mojem, samem mnenju, vendar, se to ne izvaja, ker menda - tega odgovora še nisem dobil – menda niso povezane evidence. Torej, to je meni sicer malo absurdno, da rečem temu, zato sem se tudi obrnil na Ministrstvo za javno upravo in jih povprašal o teh stvareh, torej, če resnično nimamo poenotenih evidenc, torej, če je to res, kdaj lahko pričakujemo to poenotenje? Ker kaj potem pomeni? To pomeni potem naslednje, da, pač država mi ne bo dala neke usluge, nekega servisa, do tistega momenta, dokler jaz ne bom poravnal ta dolg. To je sprejeto in to velja in to velja že, mislim da, od meseca maja 2018.</font><br>
<font size="4">Tako da, druga zadeva, ki je pomembna in ste se je tudi sami dotaknili, je uklonilni zapor. Ugotovili smo, da tega več ni, da obstaja nadomestni zapor in tudi tukaj me je predvsem zanimalo, kako Ministrstvo za finance ali pa finančna uprava ali kdorkoli že izvaja postopke, seveda, nadomestni zapor odreja sodišča, vendar na podlagi predloga, ki ga izda Ministrstvo za finance. Torej gre za nek postopek, gre postopek izvrše. Zdaj, ustrezna služba ugotovi, da izvršbe ni mogoče opredelit, zaradi tega, ker nima nihče nobenega evidentiranega premoženja in nato bi moral it postopek naprej, torej, sodišču se predlaga, da se izreče nadomestni</font><br>
<br>
<b><font size="4">15. TRAK: (DAG) - 10.10</font></b><br>
<br>
<b><font size="4">	</font></b><font size="4">(nadaljevanje) zapor. Kolikor sem seznanjen, trenutno prestaja kazen, ne kazen, ampak ta prisilni ukrep nadomestnega zapora 20 ljudi v celi Sloveniji; meni so to zdi malo. No, zaradi tega sem tudi njih povprašal nekaj vprašanj, kakšen je njihov postopek pri izterjavi neplačanih glob, kako se preverja premoženje dolžnikov. Nenazadnje vsi tukaj vemo, predvsem vi, kolegi z Dolenjskega, da premoženje imamo, nenazadnje imajo tudi dobre telefone, imajo dobre avtomobile nekateri, tako bi bilo morda na nek način dobro tu povezati operativne službe, kot je policija, ki pa ima podatke, kdo kaj uporablja in kako. In na drugi strani se to uparja in ugotavlja, ali je to mogoče z nekim ukrepom, da postane ta predmet tudi predmet izvršbe. Zanimalo me je tudi, kako so uspešni pri izterjavah in koliko ljudi izpolnjuje pogoje. Kakšna določba je nadomestni zapor - nadomestni zapor se lahko sproži šele, ko se nekomu nabere za tisoč evrov ali več kazni. Torej, takrat potem Finančna uprava na podlagi nekih postopkov sproži izvršbo oziroma tudi potem predlog sodišču za nadomestni zapor. In zanima me tudi, koliko ljudi, ne teh, katerihkoli ljudi, je takih, ki so izpolnili ta pogoj, in koliko postopkov je Finančna uprava do sedaj že sprožila. No, to številko bomo verjetno dobili in ko bomo, bo tudi mogoče to videti in se o tem pogovarjamo tudi naprej. </font><br>
<font size="4">	Naslednje vprašanje, ki sem postavil tudi Ministrstvu za pravosodje, glede Zakona o izvršbi in zavarovanju, kako, na kakšen način bi pa morda res lahko posegli v socialne transferje v teh primerih. Ne bom rekel, da bi v to posegli v vseh primerih in za vsako ceno, vendar pa v tistih najhujših in najbolj motečih, pa ne glede na to, kdo jih stori, tu ne govorimo o romski skupnosti, pač govorimo o komerkoli, ki na socialnih transferjih je in izvršuje neka nezakonita, naklepna, nasilna in ne vem kakšna še kazniva dejanja, prekrške. </font><br>
<font size="4">	In zdaj, ko so pri tej zadolžitvi in pri tem, je ključni problem. Izpostavljeno je bilo tudi nesorazmerje med socialnimi transferji in minimalno plačo. Se strinjam, vendar pa največji problem je ravno zadolževanje. Ker, glejte, kdorkoli je zadolžen, ne bo poiskal zaposlitve, zaradi tega, ker ve, da takoj v naslednjem momentu bo podvržen izvršbi. Seveda, ker če bo podvržen izvršbi, potem ne pride v poštev, da bi sploh opravljal službo na nekem takem delovnem mestu, ker gre za nekvalificirano ali pa manj kvalificirano delovno silo, so tudi plače nižje in nekako ni računice. In ker ne išče nihče zaposlitve zaradi tega, potem nekako to prenaša tudi na svoje potomce in jim daje verbalno ali pa neverbalno sporočilo, da izobrazba ni vrednota, ker nenazadnje ni niti potrebe, da hodimo v šolo, zaradi tega, ker boš imel ves čas neke probleme s sistemom. In, jasno, ker je zadolženost taka in vsi so pod nekim strahom izvršbe, ne želijo postati tudi legalni lastniki premičnin ali nepremičnin, ki bi lahko bile predmet izvršbe. In zdaj se postavlja vprašanje, če bo ena od občin, predvsem z Dolenjske, skušala urediti do konca ta lastniška razmerja, se pravi, da nekako bodisi na dolgi rok odproda nepremičnine tem ljudem, kako bo država odreagirala v tistem momentu, ko bo on postal legalni lastnik; ali bomo potem šli v izvršbo in mu vzeli tisto, kar je občina na nek načni dala. In tu se ves čas vrtimo zdaj v tem krogu, ki ga bo treba presekati. Vendar ne tako, da bomo rekli, v redu je, zdaj bomo pa odpisali vse dolgove, pa začeli z nule - najprej moramo vzpostaviti sistem, da do teh dolgov ne bo več prihajalo. To je ta pomembna in ključna zadeva. Šele ko bomo to vzpostavili in bomo videli, da se dolgovi ne večajo, šele potem bomo lahko šli v neke pogovore in razgovore, kako in na kakšen način s temi dolgovi ravnati. </font><br>
<font size="4">	Kar se tiče zaposlitve. Pripadniki romske skupnosti so dolgotrajno nezaposljivi ljudje, dolgo časa so že brez zaposlitve in to seveda pušča na ljudeh določene posledice; pa pustimo, zakaj in iz kakšnih razlogov. Tisti, ki poznate Rome, ki ste delali z njimi, si predstavljajte, da greste jutri v romsko naselje in rečete, dragi moji spoštovani Romi, </font><br>
<br>
<b><font size="4">16. TRAK: (DAG) - 10.15</font></b><br>
<br>
<b><font size="4">	</font></b><font size="4">(nadaljevanje) od jutri  naprej boste začeli hoditi v službo ob šestih zjutraj in boste delali do treh ali kolikor že, in to boste delali do konca življenja, dokler ne boste izpolnili pogojev za upokojitev. Ne bo šlo, ne bo šlo. Jaz ne vem, kako bi se dalo urediti, bom pač tudi to vprašal pristojne. Ampak ena od rešitev je zaposlitev za en dan, ki jo je seveda treba nekako regulirati in uzakoniti. Kako in na kakšen način, da bo človek, ki je dolgotrajno brezposeln, sam poskušal ugotoviti, da… Romi so tudi zelo vizualni tipi, no, da tako začnem, torej pomeni, da tisto, kar opazijo, zaznajo, tudi sprejmejo za gotovo. Zato imajo tudi velike spore glede nekih objav na Facebooku in drugih socialnih omrežjih, kjer prihaja do sporov, ker to razumejo kot resnično in zabetonirano. In tudi razumejo torej, če bom jaz oddelal danes osem ur in zvečer prejel ali pa popoldne prejel plačilo, bo ta zadeva zelo dobro vzpostavljena. In v teh primerih bi morda pa le lahko naredili nek miselni preskok tudi pri njih, da bi ugotovili, da je zaposlitev tista, ki rešuje večino njihovih problemov. Ker šele takrat bodo prišli tudi do kreditov, takrat bodo lahko začeli z urejanjem bivalnih razmer. Takrat bodo ugotovili, da pa tisto najslabše, najtežje delovno mesto ni najbolje plačano in da morda je pa tudi izobrazba tista, ki bi jih pripeljala do nekih boljših razmer. Tako bomo zadevo zapeljali in nič drugače. Seveda to ne bo jutri, to bo nek val, ki se bo morda pripeljal do obale v roku 15 let. Ampak vsako leto, ko ne storimo ničesar, izgubimo generacijo. In vsaka generacija je večja in s tem se večajo tudi problemi. Zato jaz predlagam, da se takole večkrat srečamo. Nenazadnje je prav, da to slišijo in vidijo tudi tisti pristojni, in da poskušamo najprej začeti upoštevati to, kar že imamo regulirano, torej to zakonodajo, ki že imamo napisano, ugotoviti, zakaj ni učinkovita, in potem poskušati tisto, kar pa ni regulirano, tudi spremeniti. </font><br>
<font size="4">	Kar se tiče neplačevanja kazni za prekrške. Glejte, ne gre za to, da imajo tisti, ki so na socialnih transferjih, imuniteto - nimajo imunitete, kazen se jim nalaga, vsako dobijo. Policist, recimo, ki je izpostavljen nekim grobim napadom kogarkoli, da ne bom izpostavljal samo Romov, torej osebi, ki je na socialnih transferjih in žali policista, mu policist napiše položnico, ne vem, koliko je zdaj denarna kazen, in seveda, dokler je on na socialnih transferjih, ni izterjana. Kakšno sporočilo dobi? Policist pač dobi sporočilo, da se nič ni premaknilo, da zaradi tega ne bo nihče kaznovan, on dobi sporočilo, ja, madonca, saj mi nihče nič ne more. In tako se zadeve vrstijo, nadaljujejo in vsakih si lahko bolj predrzen. In če se tu ne bomo potrudili in nečesa spremenili, se bo ta predrznost večala - pa se je, kajne, pa še se bo -, tako da enostavno mislim, da je tega dovolj in da bo treba na tem področju resnično pristopiti k temu, kar so danes župani tu povedali. Treba jih je poslušati, to so operativni ljudje, ki so vsak dan na terenu, se srečujejo s temi težavami. In mi, če bomo zaznali, pa smo zaznali težave, ki se kopičijo, bomo našli tudi rešitev; še vedno smo jo in jo moramo najti. In ne gre zdaj za to, da bomo kogarkoli zaradi neke nacionalne osnove ali česarkoli drugega potlačili, ampak gre enostavno samo za to, da poskušamo vse vzpostaviti v neke normalne tokove, da se integracija res zgodi, ker do danes se ni. In če vam lahko povem še svoje izkušnje. Ja, te zgodbe teh skupin, ki so se po Kočevju dogajale v zadnjih tednih, mesecih, pa tudi letih, ne gre za skupino ljudi, ki živijo v slabih bivanjskih razmerah, ki živijo brez osnovne infrastrukture. Gre za ljudi, ki živijo v mestu, so dokaj urejeni in imajo dokaj urejene bivalne razmere, imajo vodo, elektriko in vse. </font><br>
<br>
<b><font size="4">17. TRAK (VI) 10.20</font></b><br>
<br>
<font size="4">	(Nadaljevanje) Pa še morda za razmislek. Vsi ste govorili o neplačevanju stroškov ali pa uslug javnih gospodarskih služb. Nihče pa ni izpostavil, da se elektrika ne plača. Se plačuje elektrika? Zakaj? Imamo razlog. Ker se ugasne luč. Vse je povezano, kot je že povedal župan Šentjerneja, povezano s korenčkom in palico. Žal ljudje smo tako narejeni. Mi gremo do roba, do kjer gremo pač lahko. Ne glede na to ali smo Romi ali smo neka druga narodnost, ampak gremo dokler nas sistem ali pa nek ukrep ne zaustavi. Šele ko nas zaustavi rečemo, aha, tukaj smo se opekli, do tukaj gremo. To je čisto enostavna matematika. Jaz bi lahko govoril sedajle še pet ur, ampak se nam mudi. Kolegi bi radi še tudi verjetno kaj povedali, zato bom zaključil. Če pa bo kakšno vprašanje pa lahko odgovorim. Hvala lepa. </font><br>
<br>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa za to razpravo. </font><br>
<font size="4">	Naprej je kolega Dušan Šiško. </font><br>
<br>
<b><font size="4">	DUŠAN ŠIŠKO (PS SNS):</font></b><font size="4"> Hvala, predsednica. Spoštovani župani, njihovi namestniki, strokovni delavci! </font><br>
<font size="4">	Jaz sem vesel, da ste danes prišli. Res sem vesel, pa vam bom povedal zakaj. Zaradi tega, ker sem na letnem poročilu romske problematike v tem državnem zboru bil zelo kritičen glede poročila in vam moram povedati, da je vladna koalicija me tako ostro napadla, da nimam dokazov, da nimam nobenih stvari. Danes pogrešam Stanka Baloha, resnično ga pogrešam, da bi slišal te zadeve. Vem kaj se je z gospodom Mesojedcem delalo. Mislim, da cirka 8 let nazaj, kako so ga napadli. Moram vam povedati, župani, vi kar lahko govorite tu vse probleme, ne samo tiste lepe stvari, ki so. Ker vemo kaj so tudi problemi, od infrastrukture, tako kot je Zdravko iz Krškega povedal, tudi to sem vse tukaj notri opozarjal kaj se dogaja v Kerinovem Grmu, da pokličejo policije, policiji že več sami ne gredo notri, gredo v uniformah, v želvah se temu reče. Gasilci ko pridejo notri jim začnejo otroci, mladoletni metati kamne in razbijajo avtomobile. Ampak to novinarji nič ne objavljajo. Jaz sem tudi na odboru in poslansko vprašanje sem dal, da je potrebno obvezno ločiti po narodnosti, pa ne samo zaradi Romov, tudi zaradi katerega drugega, ker se, vemo kakšne težave se dogajajo vsepovsod na vseh področjih, ampak minister mi je enostavno rekel, ne moremo to, ne moremo. Mi imamo pa težave, vemo s kom vse. Pa ne bom rekel, da so to samo Romi, da so tudi slovenski državljani, ampak neko statistiko bi pa vseeno lahko pridobili. Mi na Dolenjskem, nam v Krškem so policijo vzeli, iz Novega mesta preden priletijo, ker mi smo sedaj zelo okrnjeni v Posavju s policijo, pač Vlada se je takrat tako odločila, racionalizacija je bila, in bomo videli kaj bo naprej.</font><br>
<font size="4">	Jaz verjamem, tako kot ste povedali vsi, občine se trudijo, zelo trudijo jim stopiti nasproti, da bodo Romi tudi enkrat bili civilizirani, ampak problem je v tem, ker oni ne želijo biti. Oni so seznanjeni s tem. Poglejte, v Krškem ne bom omenil družbe, podjetja, ki je imel zaposlene tri, štiri Rome in po enem tednu, ne po enem tednu, po mesecu in pol ko je dobil plačo 700 evrov je rekel, meni so socialo vzeli. In je šel ven in ni hotel več delati. Sociala vemo, da je 400 evrov. Jaz sem opozicijski poslanec jaz lahko govorim, jaz bom tudi predlagal, da te, ki so na sociali, ki se jim ne da delati, ker gredo čez vikende delati, ne samo Romi, tudi vsi ostali, ampak to je Levica s pridom izkoristila, gredo za vikende, štirje vikendi so v mesecu, gredo tam nekam fušati, pa dobijo še jurja zraven, pa sociala, pa je bistveno  </font><br>
<br>
<b><font size="4">18. TRAK: (NB) - 10.25</font></b><br>
<br>
<font size="4">	(Nadaljevanje) več denarja dobi črnega denarja še zraven kot pa en, ko dela na tri izmene recimo pri nas dol v Revozu. </font><br>
<font size="4">	Spoštovana predsednica! Jaz sem dal tudi predlog  na prejšnjem sestanku, ko smo ga imeli, da bi želel imeti preglednico kam gre ta denar, ki naj bi bil namenjen za Rome. Zato sem malo razočaran, še toliko bolj, ker ni Stankota danes zraven, ker mislim, da smo vsi poslanci dobro slišali kaj je problem, tisto kar sem jaz že ves čas govoril, pa sem bil zmeraj zatolčen, ampak upam, da bom pa zdaj naslednjič, ko bomo dobili poročilo, da bomo vseeno šli vsi čez poročilo in če bo kdo povedal kakšno stvar, da ne bo kar tako bilo zamajano. Ker tudi samem Stankotu sem rekel, da ni vse dobro, da se samo lepo piše v poročilih, da je tudi treba kakšno grajo, ker mogoče v ta namen bomo lahko tudi mi ostali videli kje so problemi pa začeli pomagati s tem. </font><br>
<font size="4">	Če bi se še malo dotaknil šoloobveznih otrok. Jaz bom govoril za našo občino Krško. Tako kot je kolega Zdravko že povedal, občina je zgradila, jaz sem bil celo svetnik takrat, ko sem župana vprašal, ker stanujem pač malo višje gor na enem takem lepem hribčku in vidim dol Cerklje, nuklearko, Gorico, Kerinov grm, pa nisem videl nikjer bloka, veste. Pa veste za kaj sem ga vprašal, ker je na eni parceli bilo prijavljenih 65 ciganov. In sem rekel županu, jaz ne vidim bloka tam gor, mi lahko poveste. Okej, ampak od takrat naprej, to je bilo 2008, se je v Krškem veliko za njih naredilo, ampak kot sem že rekel, oni ne znajo tega sprejemati in vračati nam nazaj. Tudi volitve, ko so, oni pridejo, migrirajo. Vedo, da je upravna enota na dan volitev odprta, da lahko spremenijo, če niso dobili volilnega lista in pride in Šentjerneja, iz Škocjana pridejo v Krško in reč, jaz tukaj stanujem. Saj nobeden ne more vedeti kje je. In tako potem se dogaja. V Kerinovem grmu, to se streljajo, poglejte, rojstvo otrok, petnajst letnica rodi, šmajsli letijo gor v luft. Tukaj, ko se je zažgala pšenica, nobeden nič. Policaji si ne upajo sami iti notri. To morajo biti res v tistih želvah, da gredo notri. In verjamem, da tudi v Šentjerneju, slišim za Žabjak kakšno je, slišim Črnomelj dolj, saj so lepo urejena, res so lepo urejena naselja pa vse, ampak s takim prevoznim sredstvom, ko je rekel župan, da se vozijo, poglejte, to je res hecno od kod jim denar. Mi ne moremo kredita dobiti, moram čisto vse dokazati, zavarovanje, vse, oni pa s takim avtom se pripeljejo. In potem se nam še smejijo tam. Saj sem že omenil, bom še vam povedal, saj mogoče ste imeli župani iste probleme. V Krškem je svetnik me prosil, da je zapustil občinski svet, ker je imel notri pritiske, da nič ne naredi za svoje naselje. Pa verjamem, da je še kje bilo. In policaji, ko zaplenejo te avtomobile, ustavijo jih, vidijo da imajo otroke, imajo neregistrirane avtomobile, jih zaplenijo, jih odpeljejo v parkirno hišo. Vse to država po mojem sploh ne ve, da to država plača potem to varovanje pa vse. Oni ne. center za socialno delo sigurno ne. Take težave imamo in s takimi težavami je treba priti ven. Plus to kar ste povedali, še tisto ozadje, ko se dogaja. In upam, da bomo dobili to poročilo, preglednico, da bomo lahko, ko bomo hodili okoli </font><br>
<br>
<b><font size="4">19. TRAK: (TB) – 10.30</font></b><br>
<br>
<font size="4">	(nadaljevanje) po, okoli vseh županov, da bomo šli s preglednico, kajti, jaz sem dobil informacijo, gospod Muc razpolaga s tem denarjem, na svoj način. Jaz si to upam reči. Mogoče me bojo že danes doma pričakali cigani, kajne, tako kot so gospoda Mesojedca.</font><br>
<font size="4">Problem v trgovinah – saj bom zaključil zdaj – v trgovinah oni pokradejo, trgovke jih vidijo, pa reče, saj vem, s katerim avtom si prišla, ga boš imela, avto, na tleh. Pokličejo »policaje«, ja »policaji« ne grejo. Tako kot je rekel Zdravko, so prišli k njemu, pa je rekel, menda si jih imel na kavici. To je, to je ta problem, ko ga je treba odpret in jim pomagat. Jaz bom rekel, jaz sem pripravljen jim pomagat. Zato sem šel v to podkomisijo, ampak če oni ne bojo vračal naše gostoljubje, to, da jim mi hočemo nekaj pomagat, oni nam bojo s tem zavračal, glejte, potem je, brez zveze, da to, sploh še gremo kaj. Toliko imam zaenkrat.</font><br>
<font size="4">Hvala.</font><br>
<br>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, kolega Šiško.</font><br>
<font size="4">Zdaj pa naprej, Jožef Horvat.</font><br>
<font size="4">Izvolite.</font><br>
<br>
<b><font size="4">JOŽEF HORVAT (PS NSi):</font></b><font size="4"> Hvala lepa, predsednica Anja. Lep pozdrav vsem, županje in župani, predstavniki in predstavnice naših slovenskih občin.</font><br>
<font size="4">Jaz sicer nisem član tega pododbora. Smo se v poslanski skupini dogovorili, da je boljše, da je član, ki prihaja iz Dolenjske, Blaž Pavlin, ampak danes ga nadomeščam, ker je odsoten. Lahko rečem, da poznam problematiko romsko, vsaj v Prekmurju, seveda tudi na Dolenjskem in to, da ste se danes nekateri pripeljali v eno smer 200 kilometrov in več in to kar ste danes tukaj, sicer, tako zelo, v diplomatskem jeziku povedali, vas pa močno teži ta problematika, jaz to razumem kot krik občin na pomoč in tukaj ste občine veliko naredile, veliko delate, se trudite. To ne govorim zdaj zaradi tega, da bi vam laskal in da hočem biti všeč, kajne, vem pa in to z odgovornostjo trdim, da je tukaj zatajila država. Boste rekli, ja, saj si pa že toliko časa v parlamentu, res je, »mea culpa«, okej.</font><br>
<font size="4">Sam sem tudi zdaj, v tem letu, tudi ministrici pisal, v zvezi s problematiko, ki jo izpostavil gospod Župan Borut Horvat, Turnišče. Romska populacija ne plačuje odvoza smeti. Maja sem ministru za izobraževanje pisal, ker so se name obrnili direktorice, direktorji zavodov, osnovnih šol, vrtcev – romska populacija ne plačuje vrtcev. Potem jaz seveda, ravnatelju, ravnateljici povem, ja, izvršba, kajne. Ne gre, ne gre izvršba… ne gre… Čeprav meni potem minister odgovarja, bom prebral samo en stavek: »Ravnatelji vrtcev morajo zoper neplačnike, ki tudi v naknadnem roku ne poravnajo svojih obveznosti, dosledno sprožati postopke izvršbe.«</font><br>
<font size="4">Gospod minister, to ne gre. Župan Horvat je že tudi povedal, da, glede na 35., pa 38. člen Zakona o socialno varstvenih prejemkih, enostavno, denarno socialno pomoč, je ne morete vzeti, da bi z njo plačali odvoz smeti, konkreten primer, ne gre. Razen, kajne, razen če, kot mi pravijo na centru za socialno delo, če center za socialno delo obravnava osebo zaradi drugih stisk, lahko center za socialno delo tudi v naravi da to denarno socialno pomoč, sicer se izplačuje v denarju. V naravi pomeni položnice, boni, naročilnice in tako naprej. Drugače ne gre, zato mogoče, kolegica Anja, pa kolega Predrag, naslednjič ali ne vem kdaj, bi bilo dobro, da iz teh občin oziroma iz teh okolišem, ker imamo romsko populacijo, povabimo šefe centrov za socialno delo, da nam povedo, kako se dejansko ti zakoni izvajajo, ki jih je ta Državni zbor sprejel.</font><br>
<font size="4">Mi to sprejmemo v nekem duhu, v dobri veri, potem pa </font><br>
<br>
<b><font size="4">20. TRAK: (DAG) - 10.35</font></b><br>
<br>
<b><font size="4">	</font></b><font size="4">(nadaljevanje) vidite, kaj se dogaja. Pustimo zdaj Jankovića, zdaj smo pri Romih in denarni socialni pomoči, ki zdaj znaša 402 evra pa še 18 centov zraven. In Romi - pa ne samo Romi, tudi drugi, bodimo pošteni -, saj so inteligentni ljudje in rečejo, o, fino, bolje socialec kot minimalec. </font><br>
<font size="4">	In zdaj tu preidem na neko drugo poglavje, ki ga danes še nismo odprli - to je sožitje. Mi živimo skupaj z Romi. In vsi delamo, županje, župani, vsi se trudite, da bi živeli v nekem sožitju. Ja, normalno. To, kar pravite, da pištole pojejo pa šmajserji in tako naprej, zaenkrat jaz to pri nas še sicer nisem slišal ali pa tudi, ne vem, ker sem v glavnem cel teden v Ljubljani, to me pa zdaj tako skrbi, da ne bom mogel spati. Zdaj pa, normalno, neromska populacija vse to vidi. In pravi, poglej, jaz imam neko čudno navado, ob petih vstanem, grem na šiht za minimalca, plačujem vrtec, smeti, vse, vse plačujem, iz nekega strahospoštovanja, da mu ne odpeljejo hiše zaradi 150 evrov dolga. Romi pa ne, to vsi vi poslušate, jaz tudi to doma poslušam. In mi pravijo, ej, poslanec, daj, nekaj naredi, to tako več ne gre. Še več, nekateri sistemi, nekatere rešitve se vzpostavijo v romskih naseljih. Moja županja, gospa Vera Markoja, tega ni omenjala, ker je bolj fina kot jaz, jaz pa bom. Smo zgradili iz evropskega denarja hlev za konje, takšnega, da se lahko vsak slika z njim, nabavili konje, nabavili voz. Smo rekli, okej, tu bo zdaj nek začetek nekega socialnega podjetništva, čeprav točno jaz ne razumem, kaj to je, da bi turiste ali kogarkoli Romi vozili okrog po občini. Tam je bilo na obisku Ustavno sodišče, ko smo to odprli, in tako dalje. In zdaj Romi pravijo, nam se ne da; lahko bi najbrž županja veliko o tem govorila. In sistem je propadel. 	Zdaj grem konkretno naprej. Danes bi naj Vlada sprejela proračun. Jaz ne vem, nimam informacij, ker sem pač v opoziciji, ali bodo sredstva namenjena za javna dela. Javnih del ni. Nekatere zgodbe z javnimi deli so bile uspešne, ko smo  zaposlili cigane. Ja, nekatere so tako - pardon, Rome -, nekatere niso bile uspešne. So videli, da je treba delati, da je treba priti na šiht. Ampak tam, kjer so pa občine se potrudile, pa seveda, če so bili tudi Romi pripravljeni delati in so ugotovili, da je pa le bolje delati, kot pa doma samo čakati in ležati, no, tam so te zgodbe bile uspešne. Ampak zdaj pa ni denarja za javna dela. Nekaj takšnih rešitev najbrž imamo in so lahko zelo blizu. Da vidimo, kaj centri za socialno delo lahko naredijo glede plačevanja obveznosti, kaj je zdaj z javnimi deli. In, ja, jaz se tu z gospodom županom Luzarjem strinjam. Morda me boste skritizirali, ampak mi vsi smo državljani te države in ta država ima ustavo, v ustavi so navedene pravice, pa tudi obveznosti oziroma dolžnosti. Pika. Mi smo v prejšnjem mandatu želeli vezati denarno socialno pomoč na obveznost, da starš pripelje otroka v osnovno šolo, ker je ta obvezna. Uh, smo jih zelo dobili po glavi, ni šlo. Tako morate še večkrat priti in nam to povedati. In zdaj bolj kot kdajkoli vem - je zelo dobro, da je Državni zbor ustanovil ta pododbor, mislim, da je to prvič, kajne, kolegica Anja, mislim, da je to prvič v zgodovini naše države, da imamo nek pododbor za posebno tematiko, ne problematiko, smo zelo prijazni, tematiko. </font><br>
<font size="4">	Toliko zaenkrat. Je pa ta zadeva, ta komunikacija z vami, ta izmenjava informacij, vi vidite dejansko tam realno življenje, za nas izjemno </font><br>
<br>
<b><font size="4">21. TRAK: (DAG) - 10.40</font></b><br>
<br>
<b><font size="4">	</font></b><font size="4">(nadaljevanje) koristna. Je pa žogica na nas, jaz to zelo dobro razumem in to odgovornost tudi prevzemam. In dajmo narediti prve korake. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa za razpravo, pa še enkrat, tudi za udeležbo, ker kolega, kot je rekel, ni član pododbora, ampak je danes z nami in to je vedno pozitivno. Tako kot tudi kolegica Karla Urh, ki je zdaj na vrsti, in smo res veseli, da se nekako širimo, no. / smeh/</font><br>
<br>
<font size="4">	</font><b><font size="4">KARLA URH (PS LMŠ): </font></b><font size="4">Lepo pozdravljeni vsi skupaj, predvsem župani oziroma namestniki, ki prihajate z obmejnih območij! </font><br>
<font size="4">	Veste, sem nova v tem parlamentu. Smo leta 2019 in se pogovarjamo o problematiki, ki se vleče že - jaz se spomnim kot otrok. Najbolj se spomnim, ko je predsednik Drnovšek reševal določene probleme, ki so bili skrajno resni, skrajno tudi nevarni. Vendar, ko poslušam danes to razpravo, se zopet vprašam, do kam smo prišli, ali smo sploh kam. Vendar vsa poročila, vsa tista pregledovanja zaradi radovednosti ali kakorkoli že, iz želje po rešitvi tega problema, nenazadnje pričajo o tem, da se je tudi Vlada Republike Slovenije in seveda tudi Urad Republike Slovenije za Rome nekako spustil v dialog, poskušal na vsak način reševati. Seveda, problem, kakor pravijo tudi predstavniki Romov sami, je, da skupnih točk ne najdejo. Torej, nekateri bi se zelo radi socializirali oziroma so se že in bi radi poskrbeli tudi za večjo socializacijo ostalih, ker kot smo slišali danes, če se ne motim, 12 tisoč 800 Romov je v Sloveniji. Prav gotovo lahko trdimo, da je približno tretjina socializirani, ampak, seveda, kako pa z ostalimi, kako pa ukrepe sprejeti, da bo to nek dogovor, da bo to tudi držalo. In, seveda, to različnost, Sinti od slovanskih in balkanskih Romov, kako to nekako v neko sinergijo oziroma v neko sožitje bivanja združiti, kot sem rekla, leta 2019. In nenazadnje saj, konec koncev, tudi sredstva, ki so namenjena za to, niso tako majhna. Saj iz vseh poročil nekako zasledimo, da je 6 milijonov 200 bilo namenjenih za 2018, prav gotovo letos sredstva ne bodo manjša. Ampak niso se pa uredile razmere. Kam so šla ta sredstva, jaz ne vem, ampak prav gotovo bi morala iti v pravo smer. Danes ugibati, kako se lahko nekomu odtrga od pomoči, vsi vemo, da se tega ne da, ker to je kršenje človekovih pravic in tako naprej, to ne gre tako enostavno, to je zavajanje ljudi, če rečemo, bomo pa vzeli, zato da bomo plačali. To je treba potem, jaz predlagam, zakonsko sprejeti drugačen zakon ali kako. A veste, sporočilo vsem mladim ljudem je res neprimerno - nekateri moramo vse plačati in smo morali vse priključke, vso infrastrukturo in vse plačati, nekaterim pa seveda še danes ni treba. Seveda, ampak takih je na srečo malo. Tako kot sem rekla, nacionalni program skrbi za izobraževanje, poskuša nekako vplivati na vse Rome, da bi se izobraževanja udeleževali in njihovi otroci. Drugače, kot ste rekli, če elektrike ne plačaš, ti jo izklopijo, če ne plačaš mobitela, ti ugasnejo. Mislim, da bi bil predlog za razmislek, nekako še bolj osvestiti te ljudi, da pomoči, če se ne držijo pravil, ni. To bi bilo sporočilo. Saj, a veste, nek dogovor enkrat pa mora veljati, v neskončno to ne gre. Smo v 21. stoletju in mislim, da ta program, ki je začrtan, v katerem živimo skupaj, živimo skupaj, na območju Slovenije, in je treba na ta način tudi nekako rešiti.</font><br>
<font size="4">	</font><br>
<b><font size="4">22. TRAK: (NM) – 10.45</font></b><br>
<br>
<b><font size="4">	</font></b><font size="4">(nadaljevanje) Vemo pa, kot sami zagotavljajo predstavniki, ki prihajajo iz teh skupnosti, da je zelo težko, da tudi oni ne morejo urediti te osnovne življenjske lestvice ali pa pogojev za življenje, tako kot drugače živimo vsi skupaj. Zato me skrbi izjava določenih, ki pravite, da je življenje Romov slabše kot pred 40 leti ali pa razmerje z njimi, v razmerju z njimi. A veste, to mene resnično skrbi. / oglašanje iz dvorane/ Ja, glejte, saj mogoče boste potem še lahko, ampak kje ste vendar bili 40 let, da se to ni premaknilo. To se jaz sprašujem, ker to je problem od vseh nas, problem Slovenije, drugače se to šteje, da lahko to kršimo vsi in ne živimo po predpisih, ne uresničujemo teh, bom rekla, zakonskih obveznosti in plačil za življenje tako kot vsi posamezniki. To me malo skrbi, ker ne nazadnje pomoč oziroma izkoriščanje te pomoči, ki jo daje in Evropa in predvsem Slovenija, je v obojestranskem, bom rekla, povezovanju, ne samo po eni, drugi strani. Seveda, kot smo pa ugotovili, so pa danes mladi ljudje iznajdljivi in verjamem, da tudi na tem romskem področju nekateri zelo iznajdljivi, tako kot povsod. Sem vesela ob poročilih predsednika teh romskih skupnosti, gospoda Jožefa Horvata, ki je zatrdil, da ne drži… / oglašanje iz dvorane/ Ne ta naš gospod tukaj, ja. / oglašanje iz dvorane/ Ja, nista. V glavnem, on je zatrdil, da se je v večini primerov ali pa v večini teh romskih naselij po Sloveniji tudi ta miselnost, da mora dekle pred 14. letom postati mamica ali zanosit, hvala bogu, zdaj tudi na nek način starostno premaknile višje, da so tudi z osveščanjem intenzivnim zdravstvenega stanja oziroma sodelovanja, to ne drži, da je povsod, da je to še vedno povsod in za, bomo rekli, za vse obvezno. Tudi nekateri obiskujejo vrtec,  tudi nekateri redno obiskujejo šolo in tudi nekateri so uspešni, so magistri, so tudi že z doktorati, ampak seveda, kako rešit ta problem, da bo rešen za vse. Zdaj smo prvič mogoče odprli to temo tako iz vseh področij Slovenije. In dejansko iz tega je treba sledit naprej, ker če hočemo bivat v času, ki je hiter, ki je nevaren, pri katerem je treba veliko strpnosti, je še kako pomembno, da tudi skupina sodržavljanov, ki se imenujejo Romi, prevzame določeno odgovornost. Toliko zaenkrat.</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa kolegici Urh.</font><br>
<font size="4">	Zdaj pa počasi moramo zaključit z današnjo sejo, ker so pač na programu tudi odbori. Za zaključek od vabljenih še kakšna res kratka, ampak res, res kratko, minutno, ker moramo zaključit sejo.</font><br>
<font size="4">	Izvolite.</font><br>
<br>
<b><font size="4">	JOŽEF FICKO: </font></b><font size="4">Jaz sem bil prvi, pa sem ene stvari dobesedno vzel, ko ste rekli omejitev časovno. Ja, gospod, ste omenjali štiri segmente s tega področja, govorili ste pa o petih.</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Se samo predstavite.</font><br>
<br>
<b><font size="4">	JOŽEF FICKO: </font></b><font size="4">Ficko, ja, Ficko, sem Ficko Jožef, Puconci občina.</font><br>
<font size="4">	Govorili ste precej tudi o financiranju teh vseh problemov, neplačevanja, ki jih, ampak zavedajmo se, da vsi ti sistemi, od odvoza, od vrtcev, od ne vem kakšnih drugih stvari, vode, funkcionirajo naprej, torej jih mora nekdo sfinancirat. Kdo jih sfinancira? Proračuni občin jih morajo sfinancirat. In moja pobuda</font><br>
<br>
<b><font size="4">23. TRAK: (VP) 10.50</font></b><br>
<br>
<font size="4">	(nadaljevanje) bi bila, da če že imamo v Zakonu o financiranju pri izračunih primerne porabe korekcijske faktorje tam zraven ene ceste, pa mlade, pa starejše, da bi imeli tudi, pa ne recimo samo romsko prebivalstvo, pač pa socialne status ali pa nek koeficient v občini. Samo za primer navedem našo občino – vrtce pravimo, da starši plačujejo. Sem eno analizo naredil pred kratkim – 20 % plačujejo starši, ostalo pa občina. Pri 7-milijonskem proračunu en milijon letno za vrtce. Torej, ali se bo odpiral, zdaj se je odprl, pa se je v bistvu za nas, male občine, slabša rešitev v Zakonu o financiranju občin spravila, če se bo kdaj odprl, da bi se tudi to upoštevalo. Da potem vsaj neko enakopravnost dobimo glede financiranja tisti, kateri imamo. Nismo nič krivi, da imamo tako prebivalstvo. Če je med ostalimi, ne vem, 10 % sociale, je med Romi lahko 80 % sociale. In predvsem romski delež nam potem zelo, zelo vpliva na proračune občin. </font><br>
<font size="4">	Toliko. Hvala.</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Še, kar po vrsti, ja.</font><br>
<br>
<font size="4">	</font><b><font size="4">GOSPA _________: </font></b><font size="4">No, glede na to razpravo bi jaz imela še en predlog. </font><br>
<font size="4">	V bistvu bi lahko na državni ravni razmislili, da bi-</font><br>
<br>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Samo, če se predstavite, za magnetogram.</font><br>
<br>
<b><font size="4">	VERA MARKOJA: </font></b><font size="4">Vera Markoja, občina Črenševci.</font><br>
<font size="4">	Da bi država financirala in uvedla neke programe za delo z Romi. Da bi bili ti ljudje, ali so to socialni delavci, mogoče v povezavi s policisti, nekako dnevno prisotni v romskih naseljih in bi delali z njimi, jih osveščali, izobraževali in predvsem jim dali neke informacije o njihovih dolžnostih predvsem. Jaz mislim, da bi tu država lahko morda razmislila o tem, da bi sfinancirala neke take programe. Ali pa morda socialna podjetja. V glavnem neka taka kombinacija. </font><br>
<font size="4">	Pa potem drugi tak predlog. Ne vem, mogoče dolgotrajno brezposelni, predvsem Romi so to – tisti, ki je zdrav, sposoben za delo, mogoče razmisliti v tej smeri, da bi pa morda 2 uri na dan ali pa en dan v tednu prišel nekam delat. Pa naj bo to, imamo različna vzdrževalna dela na občini, lahko bi, ne vem, pobral smeti ali pa vzdrževal okolico ali kakor koli drugače.</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa, ja, za predloge. </font><br>
<font size="4">	Pa še zadnji danes.</font><br>
<br>
<font size="4">	</font><b><font size="4">GOSPOD ________: </font></b><font size="4">No, jaz bi, / nerazumljivo / župan občine Cankova. </font><br>
<font size="4">	Spoštovane dame, spoštovani gospodje, poslanci, župani in županje. </font><br>
<font size="4">	Povejte mi kaj pomeni Rom? Kaj smo mi? Dobro. Smo pravna država? Smo. To se pravi, gospod Horvat je rekel, da jaz sem tudi v mojem uvodu povedal, ne. Če ne bomo živeli v sožitju z njimi, se nam slabo piše. To je nesporno. Jaz sem danes slišal tudi takšne zadeve tu, da me je malo strah. In če smo mi pravna država, verjetno drži pravni red, tako za Rome kot za ne-Rome. Oziroma za Rome, za ljudi, za človeka. In če smo mi za državljane Republike Slovenije z vsemi pravicami, / nerazumljivo /. Danes sem poslušal tudi poslance, ki so malo zaskrbljujoč, da za enega predsednika Romske zveze Slovenije, gospoda Muca- </font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Oprostite, jaz vas moram prekiniti, da bomo se res držali dnevnega reda. Polemika s poslanci ni mogoča. Morate razumeti, ker sicer bi lahko bili danes potem- ali lahko poveste samo svoje stališče, na hitro tisto, kar ni bilo povedano, ker smo v zaključku.</font><br>
<br>
<b><font size="4">	GOSPOD _________: </font></b><font size="4">Se strinjam, ker zdaj, če je predsednik Romske zveze Slovenije, ne, pod vprašanjem, potem moramo to zadevo vzeti resno, ker je on prvi človek. Tega ne moremo iti mimo. </font><br>
<font size="4">	Drugič, je res, nisem niti znal, da je v Sloveniji taka populacija različna, vedel sem približno. Ampak se bojim, da smo pred 40 leti / nerazumljivo / imeli isto situacijo. Ampak smo nekaj delali verjetno na tem področju, da se je to moralo nekaj spremeniti. In zato je moje stališče, da mora za vse državljane Republike Slovenije veljati enaka zadeva, tako za Roma kot za ne-Rome. </font><br>
<br>
<b><font size="4">24. TRAK: (VP) 10.55</font></b><br>
<br>
<font size="4">	(nadaljevanje) Zato, ker nas delajo tudi, v bistvu mi slišimo toliko pa toliko odpisa nekih dolgov. Eni in drugi, kaj mislite, da drugi ne vidijo? Sami se moramo vprašati. Riba začne smrdeti pri glavi. In predvsem to, kar sem jaz v uvodu vam povedal, da pridne je treba nagraditi. Dejansko pridne, tisti, ki delajo, jih nagraditi. In sem prepričan, da se je treba več pogovarjati, da je treba dati argumente na mizo in da videti. Jaz sem zelo vesel, da smo se enkrat tudi tako zbrali. Po Sloveniji je treba malo iti okrog, ker so, mislim, podatki so res zavidljivi. Pri nas v Pomurju, gospodič / nerazumljivo /, da smo s Pomurja, ne s štajerske, ne. Pri nas v Pomurju pada nataliteta, drugod raste. In mi bomo morali na tem področju nekaj narediti, predvsem pa javna dela, dejansko tisti ljudje, ki hočejo delati, jim je treba omogočiti.</font><br>
<font size="4">	Hvala lepa.</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Hvala. </font><br>
<font size="4">	Čisto zaključna beseda, gospod župan.</font><br>
<br>
<b><font size="4">	GOSPOD _________: </font></b><font size="4">Ne zaključna, samo en predlog bi še dal.</font><br>
<font size="4">	Glejte, razlike-</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Samo še predstavite se.</font><br>
<br>
<b><font size="4">	RATKO LUZAR: </font></b><font size="4">Ratko Luzar, občina Šentjernej.</font><br>
<font size="4">	Glejte, razlika med dolenjskimi pa prekmurskimi je tako velika, da predlagam, da se naša problematika nekako posebej obravnava in se več energije posveti, ker enostavno mi imamo čisto druge probleme in problem je pa samo to – starejši Romi, pred štiridesetimi leti s tem ni bilo problema. Nova generacija, ki prihaja, je problematična. </font><br>
<font size="4">	Hvala.</font><br>
<br>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa vsem prisotnim. Jaz se vam res zahvaljujem za udeležbo, Prekmurcem sploh, ker so res prišli od daleč in seveda vsem ostalim.</font><br>
<font size="4">	Poglejte, mi bomo vse, kar ste danes povedali, upoštevali pri nadaljnjem delu. Zagotovo se bomo dobili še v podobni sestavi in pa še enkrat – nameravamo iti na teren, tako da vas bomo kontaktirali. Predvsem pa si želimo, da skupaj pridemo res do nekih začetnih, konkretnih rešitev, da ne ostanemo pri besedah. Ampak kot rečeno, pododbor je bil ustanovljen zdaj prvič in verjamem, da bo pripomogel k nadaljnjemu reševanju te tematike. </font><br>
<font size="4">	Iskrena hvala za vašo udeležbo in srečno pot nazaj domov in uspešno delo v občinah.</font><br>
<font size="4">	S tem tudi zaključujem 3. sejo pododbora. </font><br>
<br>
<b><font size="4">Seja se je zaključila 19. septembra 2019 ob 10.58.</font></b>