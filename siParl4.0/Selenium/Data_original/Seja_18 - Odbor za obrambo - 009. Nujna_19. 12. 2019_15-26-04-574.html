<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO </font></b><br>
<b><font size="4">IN LOKALNO SAMOUPRAVO</font></b><br>
<br>
<font size="4">1. </font><b><font size="4">nadaljevanje 16. nujne seje</font></b><br>
<br>
<b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA OBRAMBO</font></b><br>
<br>
<font size="4">1. </font><b><font size="4">nadaljevanje 9. nujne seje</font></b><br>
<br>
<b><font size="4">(19. december 2019)</font></b><br>
<br>
</p></div><br>
<b><font size="4">Sejo sta vodila Zvonko Černač, predsednik Odbora za notranje zadeve, javno upravo in lokalno samoupravo in mag. Branko Grims, predsedujoči Odboru za obrambo.</font></b><br>
<b><font size="4">Seja se je začela ob 8.33 uri.</font></b><br>
<br>
<b><font size="4">	PREDSEDNIK ZVONKO ČERNAČ:</font></b><font size="4"> Spoštovani! Vsi lepo pozdravljeni! Tako kolegice, kolegi obeh odborov, kot vsi vabljeni. </font><br>
<font size="4">	Pričenjam 1. nadaljevanje 16. nujne seje Odbora za notranje zadeve, javno upravo in lokalno samoupravo. </font><br>
<font size="4">	Ob začetku naj vas seznanim s tem, da so v prvem delu seje obstruirale poslanske skupine Šarčeve koalicije tako kot pri tej točki kot na 16. nujni seji odbora, in sicer poslanske skupine Stranke Modernega centra, Stranke Alenke Bratušek, Liste Marjana Šarca, DeSUS in Socialnih demokratov. </font><br>
<font size="4">	Kot razlog je bil takrat naveden, da ni bila končana 3. točka 12. redne seje odbora. Ta točka je govorila o Poročilu o nezakonitih prehodih hrvaško-slovenske meje. Torej gre za popolnoma drugo tematiko. Po formalni plati gre za drugo vrsto seje. To je bila redna seja. Na tej točki danes, pa kot veste, obravnavamo zahtevo Poslanske skupine Slovenske demokratske stranke. Gre za nujno sejo in obravnavamo Predlog za izvajanje izjemnih pooblastil </font><br>
<br>
<b><font size="4">2. TRAK: (ES)</font></b><br>
<br>
<font size="4">	(nadaljevanje) Slovenske vojske pri širšem varovanju državne meje. </font><br>
<font size="4">	Mi smo zato, kljub temu, da smo bili zaradi obstrukcije nesklepčni, v prvem delu seje razpravo zaključili. Danes ostaja pred nami samo še razprava in glasovanje o predlaganih sklepih.</font><br>
<font size="4">	Obveščam vas, da smo včeraj pozno popoldne zaradi tega – nisem tega posebej obveščal – prejeli opravičilo dveh članov odbora iz Poslanske skupine Levice, in sicer smo prejeli opravičilo za sodelovanje na tej seji odbora s strani poslanke Nataše Sukič in s strani poslanca Boštjana Koražije. Prejel sem pa tudi eno obvestilo glede nadomeščanja, in sicer namesto poslanca Jerneja Vrtovca na tej seji sodeluje poslanec Jožef Horvat iz Poslanske skupine Nove Slovenije.</font><br>
<font size="4">	Ugotavljam, da trenutno nismo sklepčni, zaradi tega bom prekinil sejo za 10 minut. Pred tem pa dajem še besedo predsedujočemu Odbora za obrambo mag. Branetu Grimsu.</font><br>
<br>
<font size="4">	</font><b><font size="4">PREDSEDUJOČI MAG. BRANKO GRIMS:</font></b><font size="4"> Hvala vsem. Prav lep pozdrav! </font><br>
<font size="4">	Začenjamo 1. nadaljevanje 9. nujne seje Odbora za obrambo.</font><br>
<font size="4">	Glede na vse, ki obstruirajo vas samo še obvestim, da so zadržani dr. Matej Vatovec in Miha Kordiš in da poslanca Mateja Tonina nadomešča poslanec Blaž Pavlin. Glede na to, da tudi naš odbor očitno ni sklepčen, se tako kot kolega pridružujemo in počakamo. Odrejam 10 minutni odmor. </font><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Hvala lepa. Torej prekinjam 1. nadaljevanje 16. nujne seje Odbora za notranje zadeve, javno upravo in lokalno samoupravo, ki jo bomo nadaljevali ob 8.45 uri. </font><br>
<br>
<font size="4">	(Seja je bila prekinjena ob 8.37 in se je nadaljevala ob 8.46 uri.)</font><br>
<br>
<b><font size="4">3. TRAK: (ES)</font></b><br>
<br>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Spoštovani vsi prisotni, še enkrat. </font><br>
<font size="4">	Nadaljujemo skupno sejo obeh odborov, Odbora za notranje zadeve, javno upravo in lokalno samoupravo in Odbora za obrambo. V tem umestnem času sklepčnost še vedno ni bila zagotovljena. Prisotnih pa je na obeh odborih več kot tretjina članov odbora. Zaradi tega predlagam, da nadaljujemo to sejo v skladu z drugim odstavkom 52. člena Poslovnika Državnega zbora, ki pravi: »Če je pri obravnavi točke dnevnega reda na seji, ki ni sklepčna, navzoča najmanj ena tretjina članov delovnega telesa, lahko člani soglasno sklenejo, da s odločitve sprejemajo na korespondenčni seji. Predsednik delovnega telesa nato skliče korespondenčno sejo in s sklicem pozove člane delovnega telesa, da mu v določenem roku sporočijo svojo opredelitev do predlogov, o katerih odloča delovno telo.«</font><br>
<font size="4">	Predlagam, da prehajamo na glasovanje o tem, da se odločitve o predlaganih dveh sklepih, ki sta predlagana, torej o sklepu številka 1: »Ministrstvo za obrambo, Ministrstvo za notranje zadeve in Vlada Republike Slovenije so dolžni nemudoma sprejeti ukrepe za zagotovitev varnosti prebivalcev Republike Slovenije in predlagati sklep o izvajanju pooblastil Slovenske vojske pri širšem varovanju zunanje državne meje kot to določa 37.a člen  Zakona o obrambi« in o sklepu številka 2, ki glasi: »Odbor za obrambo in Odbor za notranje zadeve, javno upravo in lokalno samoupravo opozarjata Vlado Republike Slovenije, da je pomoč pri nezakonitem vdoru na ozemlje Republike Slovenije kaznivo dejanje ter da so organi odkrivanja in pregona dolžni ukrepati skladno z zakonom v vseh tovrstnih primerih, ki so dokumentirani v zapisnikih iz zaslišanj ilegalnih migrantov oziroma na druge ustrezne načine«. O teh dveh sklepih odločitve sprejemamo na korespondenčni seji. </font><br>
<font size="4">	Najprej bomo glasovali člani Odbora za notranje zadeve, javno upravo in lokalno samoupravo z glasovalnimi napravami številka 21 do 40. Nekateri imate dve glasovalni napravi, ker nadomeščate člane v posameznem odboru, da ne pride do pomote. Želi kdo o tem predlogu obrazložiti glas oziroma razpravljati? Ugotavljam, da ne. Prehajamo torej na glasovanje o tem predlogu.</font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je sklep soglasno sprejet. </font><br>
<font size="4">	Na tej točki predajam besedo predsedujočemu Odbora za obrambo mag. Branku Grimsu.</font><br>
<br>
<font size="4">	</font><b><font size="4">PREDSEDUJOČI MAG. BRANKO GRIMS:</font></b><font size="4"> Hvala. Predlagam, da enako po drugem odstavku 52. člena Poslovnika Državnega zbora tudi Odbor za obrambo odloči, da bo sklepa, ki sta bila že prebrana, sprejemal na korespondenčni seji. Mislim, da se vsi strinjamo, da je res neprimerno, da se o tako pomembni zadevi kot je varnost in obramba meje zaradi neke procesne stvari posamezne skupine zatekajo k obstrukciji in s tem izpostavljajo državljanke in državljane dodatni nevarnosti. To veliko pove o njih, o nas pa upam, da bo povedalo glasovanje. Prehajamo torej na odločanje. Želi kdo obrazložiti glas? Ugotavljam, da ne. </font><br>
<font size="4">	 </font><br>
<b><font size="4">4. TRAK: (ES)</font></b><br>
<br>
<font size="4">	(nadaljevanje): Na glasovanje dajem sklep o korespondenčni seji. Sprejet mora biti soglasno. Glasovalne naprave pa so od številke 1 do 20 za Odbor za obrambo. </font><br>
<font size="4">	Kdo je za? (7 članov.) Je kdo proti? (Nihče.)</font><br>
<font size="4">	Ugotavljam, da je Odbor za obrambo soglasno sprejet sklep. </font><br>
<font size="4">	To se pravi, da bomo opravili korespondenčno glasovanje o obeh sklepih. </font><br>
<font size="4">	S tem vračam besedo gospodu Černaču. Prosim.</font><br>
<br>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Hvala lepa. </font><br>
<font size="4">	S tem prekinjam 1. nadaljevanje 16. nujne seje Odbora za notranje zadeve, javno upravo in lokalno samoupravo. Seja bo zaključena tako, kot je bilo izglasovano. </font><br>
<font size="4">	Na tej točki, ker se nekateri ne bomo več videli v tem letu, vam želim vesel Božič, lepe praznike in vse dobro v letu 2020. </font><br>
<font size="4">	Predajam besedo predsedujočemu Odbora za obrambo. Izvolite.</font><br>
<br>
<font size="4">	</font><b><font size="4">PREDSEDUJOČI MAG. BRANKO GRIMS:</font></b><font size="4"> Hvala. Tudi sam prekinjam 1. nadaljevanje 9. nujne seje Odbora za obrambo. </font><br>
<font size="4">	Enako, zlasti pa zato, ker najbrž naslednje seje zanesljivo ne bom vodil jaz na Odboru za obrambo, želim vsem prisotnim v tej vlogi vesel in lep Božič v krogu vaše družine. Naj bo miren, varen. Slavnostno praznovanje dneva Samostojnosti in enotnosti, ker se v Sloveniji velikokrat pozablja, ker gre za dan, ko pač praznujemo našo enotnost, ki je bila v narodu in ki je dala tudi rezultat. In seveda v naslednjem letu vam želim zdravja, veselja, sreče in uspeha. Ne samo vam, ampak celotni Sloveniji. Srečno!</font><br>
<br>
<b><font size="4">	(SEJA JE BILA PREKINJENA 19. DECEMBRA 2019 OB 8.52 URI.)</font></b>