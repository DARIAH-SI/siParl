<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA ZADEVE EVROPSKE UNIJE</font></b><br>
<b><font size="4">29. seja</font></b><br>
<br>
<b><font size="4">(7. februar 2019)</font></b></p></div><br>
<b><font size="4">Sejo je vodil dr. Darij Krajčič, predsednik odbora.</font></b><br>
<b><font size="4">Seja se je začela ob 9.03. </font></b><br>
<br>
<b><font size="4">1. TRAK: (NM)</font></b><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovane kolegice in kolegi, začenjam 29. sejo Odbora za zadeve Evropske unije. </font><br>
<font size="4">	Obveščam vas, da je danes zadržan mag. Branko Grims in da je gospod Mirko Koprivc, Marko Koprivc namesto mag. Meire Hot. Obveščam vas, da so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče lepo pozdravljam.</font><br>
<font size="4">	Prehajamo na </font><b><font size="4">določitev dnevnega reda</font></b><font size="4"> seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje, kot ste ga prejeli s sklicem.</font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA, TO JE ZASEDANJE SVETA EVROPSKE UNIJE ZA EKONOMSKE IN FINANČNE ZADEVE V BRUSLJU, 12. FEBRUAR LETOS</font></b><font size="4">.</font><br>
<font size="4">	Uvodoma bi se želel zahvaliti Vladi za pravočasno posredovanje gradiva, ker, kolikor vem, ste imeli celo korespondenčno sejo, zato da mi lahko to danes obravnavamo. Gradivo smo prejeli od Vlade 5. 2. na podlagi 8. člena Zakona o sodelovanju med Državnim zborom in Vlado v zadevah Evropske unije. Prosim gospo Natalijo Kovač Jereb, državno sekretarko na Ministrstvu za finance, da nam predstavi izhodišča.</font><br>
<font size="4">	Izvolite.</font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Ja, spoštovani predsedujoči, spoštovani poslanci, spoštovani gostje.</font><br>
<font size="4">	Dovolite mi, da vam predstavim izhodišča za zasedanje sveta ECOFIN, ki bo potekalo v torek, 12. februarja, v Bruslju, dan pred tem pa bo zasedala tudi Evroskupina. </font><br>
<br>
<b><font size="4">2. TRAK: (VP) – 9.05</font></b><br>
<font size="4">	</font><br>
<font size="4">	(nadaljevanje) Obeh zasedanj se bo udeležil minister za finance dr. Andrej Bertoncelj z delegacijo.</font><br>
<font size="4">	Na dnevnem redu Sveta ECOFIN pričakujemo razpravo o naslednjih petih točkah. To bi bila revizija Evropskega sistema finančnega nadzora; sporočila Evropske komisije na poti k učinkovitejšemu in bolj demokratičnemu odločanju o davčni politiki na ravni EU; poročilo o fiskalni vzdržnosti za leto 2018; razrešnica Evropski komisiji za izvajanje proračuna v letu 2017 in proračunske smernice za leto 2020. </font><br>
<font size="4">	O zakonodajnih predlogih za revizijo Evropskega sistema finančnega nadzora so ministri razpravljali na zasedanju, ki je bilo januarja letos. Razprava je bila proceduralne narave. Veliko držav je podprlo predsedstvo, da se prioritetno obravnavajo tisti segmenti predlogov, ki krepijo evropske nadzorne organe, predvsem Evropski bančni organ z vidika pristojnosti boja proti pranju denarja in financiranju terorizma. Nekatere države članice so izrazile željo, da Svet februarja letos ponovno skuša doseči dogovor o celovitem svežnju predlogov. V zadnjih tednih je bil storjen dodaten napredek tudi v zbliževanju stališč držav članic in oblikovano je bilo kompromisno besedilo glede preostalih delov besedila, tako da pričakujemo, da bo predsedstvo sprejelo potrebno podporo držav članic na splošni pristop Sveta in pričetek pogajanj z Evropskim parlamentom o celovitem svežnju teh predlogov.</font><br>
<font size="4">	Odprto pa ostaja še vedno vprašanje na – da še vedno ni uspelo zaključiti celotnih pogajanj na celovitem tem svežnju. Slovenija kompromisna besedila, ki jih je pripravilo romunsko predsedstvo, seveda na osnovi predhodnega dela drugih predsedstev, podpira ključne spremembe, ki pa jih je predloženi dogovor prinašal – zadevajo spremembo mandata ter način ugotavljanja Evropskega bančnega organa, Evropskega organa za trg vrednostnih papirjev in Evropskega organa za zavarovalništvo in poklicne pokojnine. Dodeljuje se še dodatne pristojnosti direktnega nadzora ESMA v zvezi z evropskimi kritičnimi referenčnimi vrednostmi in ponudniki združenja informacij ter prinaša ciljno usmerjene spremembe sestave in organizacije Evropskega odbora za sistemska tveganja. Slovenija je tu imela nekaj pomislekov do izvornega predloga Evropske komisije, ki pa so bila tekom razprav po večini razrešeni. V zadnji fazi pogajanj smo se zavzemali predvsem za ustrezen prenos pristojnosti ukrepanja in nadzora z nacionalnih na evropske organe nadzora, predvsem kar zadeva nadzor nad produkti, ki so ponujeni malim vlagateljem, ter v primerih, ko nacionalni nadzorni organi bolje poznajo nacionalne specifike trga, ki so med drugim pomembne za zaščito potrošnika. Slovenija tukaj poudarja, da je pri tem potrebno upoštevati tudi kapitalske trge manjših držav članic ter njihove nadzorne organe, da jim financiranje Evropskih nadzornih organov ne bi predstavljalo dodatnega finančnega bremena ter dovoljevalo okolje, v katerem bi tudi ti trgi lahko ustvarili svoj doprinos. Podobne pomisleke glede novih in okrepljenih pristojnosti Evropskih nadzornih organov ter njihovega delovanja je imelo tudi več drugih držav članic in ocenjujemo, da smo prišli tukaj do ustreznega kompromisa. </font><br>
<font size="4">	Ministri bodo prvič razpravljali tudi o nedavno sprejetem predlogu Evropske komisije z dne 15. januar 2019, v katerem Evropska komisija predlaga, da se preuči možnosti postopnega in ciljno usmerjenega prehoda soglasja na glasovanje s kvalificirano večino po rednem zakonodajnem postopku. Prehod na glasovanje s kvalificirano večino naj bi potekal v štirih korakih. Prvi korak bi bil prehod na odločanje s kvalificirano večino za akte, ki se nanašajo za izboljšanje sodelovanja in medsebojne upravne pomoči med državami članicami v boju proti davčnim goljufijam in utajam ter pri upravnih pobudah za podjetja v Evropski uniji, kot so na primer usklajene obveznosti poročanja. V drugem koraku bi se spremembe uvedle tudi pri aktih na davčnem področju, ki podpirajo druge politike, kot so na primer boj proti podnebnim spremembam, varstvo okolja in izboljšanje javnega </font><br>
<br>
<b><font size="4">3. TRAK: (MK) – 9.10</font></b><br>
<br>
<font size="4">	(nadaljevanje) zdravja.</font><br>
<font size="4">	V tretji fazi pa bi spremembo glasovanja razširili na področje že usklajenih teh harmoniziranih pravil davka na dodano vrednost in o trošarinah.</font><br>
<font size="4">	V zadnji, četrti fazi, pa bi vključili tudi druge velike davčne projekte, kot sta skupna konsolidirana davčna osnova od dohodka davka pravnih oseb in nov način obdavčitve o digitalnem gospodarstvu.</font><br>
<font size="4">	Komisija poziva k čim prejšnjemu dogovoru o prvih dveh stopnjah, za tretjo in četrto pa predlaga uveljavitev do konca leta 2025.</font><br>
<font size="4">	Kar zadeva Slovenijo smo pri razmišljanju o glasovanju s kvalificirano večino na davčnem področju previdni, saj zakonodajne spremembe na davčnem področju na ravni Evropske unije praviloma neposredno vplivajo na davčne prihodke držav članic in s tem tudi na njihove proračunske prihodke.</font><br>
<font size="4">	Odločitve večine držav članic glede posameznega vprašanja bi namreč lahko imeli neposredno javnofinančne učinke na vse države članice, pri čemer pa posamezna država ne bi mogla zaščititi svojih interesov.</font><br>
<font size="4">	Ti predlogi vsekakor zahtevajo še več poglobljenih razprav, zato ta, ki bo sedaj ni zadnja.</font><br>
<font size="4">	Ministri bodo sprejeli tudi sklepe na osnovi poročila o fiskalni vzdržnosti za leto 2018. Evropska komisija tovrstno poročilo pripravlja vsake 3 leta, poročilo pa vsebuje pregled možnih tveganj za zagotavljanja javnofinančne vzdržanosti za države članice ter na kratek, srednji in dolgi rok.</font><br>
<font size="4">	Glavni viri tveganja so povezani z visoko stopnjo zadolženosti v nekaterih državah članicah, šibkimi fiskalnimi položaji ter pričakovanimi visokimi izdatki zaradi staranja prebivalstva, seveda pa se stanje po državah članicah razlikuje.</font><br>
<font size="4">	Za Slovenijo so rezultati oziroma vrednosti indikatorjev boljši, kot so bili v zadnjem poročilu pred tremi leti. Tukaj bi želela izpostaviti, da si je Slovenija izboljšala oceno za dolgi rok, saj je razvrščena med države s srednjim tveganjem, predhodno pa je bila med visoko tveganimi državami.</font><br>
<font size="4">	Na osnovi poročila so bili pripravljeni tudi sklepi, ki med drugim pozivajo države članice, da glede na sovje specifične izzive fiskalna vzdržanosti oblikujejo ustrezno kombinacijo politik, ki bodo osredotočene na makrofinančno stabilnost ter zdrave javne finance, vključno z reformo pokojninskega in zdravstvenega sistema ter sistema dolgotrajne oskrbe in reforme, ki povečujejo produktivnost, rast in zaposlovanje.</font><br>
<font size="4">	Z navedenimi sklepi se strinjamo.</font><br>
<font size="4">	Nadalje bo svet ECOFIN obravnaval tudi dve točki, ki sta standardni za februarske zasedanja. Prva je poročilo sveta za razrešnico Evropski komisiji za implementacijo splošnega proračuna za leto 2017, ki je pripravljena na podlagi obravnave letnega poročila Evropskega računske sodišča.</font><br>
<font size="4">	Navedeno priporočilo  bo posredovan v obravnavo Evropskemu parlamentu, ki je pristojen za podelitev razrešnice Evropski komisiji. S priporočilom za razrešnico Evropski komisiji se strinjamo, ravno tako tudi s smernicami za pripravo proračuna za leto 2020.</font><br>
<font size="4">	Tu bi želela še posebej omeniti, da leto 2020 predstavlja zadnje leto v okviru večletnega finančnega okvira, ki je za leta 2014 do 20120.</font><br>
<font size="4">	Potem pod točka razno pa je napovedana tudi predstavitev pobude Nizozemske za ukrepanje na nivoju Evropske unije glede uveljavljanja okoljskih zavez na področju letalstva oziroma obdavčitve letalskega prometa v Evropski uniji.</font><br>
<font size="4">	Minister za finance se bo pred zasedanjem sveta ECOFIN v ponedeljek v Bruslju udeležil tudi zasedanja Evroskupine. Dnevni red zasedanja v redi sestavi vključuje po-programski nadzor Irske in Portugalske in razpravo o kandidatu za novega člana izvršilnega odbora ECB, ki je guverner Irske centralne banke.</font><br>
<font size="4">	V noveli bodo obravnavane še naslednje teme: Tema o poglabljanju ekonomske monetarne unije oziroma konkretnejša razprava o novem proračunskem instrumentu za konvergenco in konkurenčnost za evroobmočje. </font><br>
<font size="4">	To bi bilo za enkrat vse, potem pa če imate še dodatna vprašanja, sem vam na voljo.</font><br>
<font size="4">	Hvala lepa.</font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa, spoštovana državna sekretarka za te uvodne besede.</font><br>
<br>
<b><font size="4">4. TRAK: (MK) – 9.15</font></b><br>
<br>
<font size="4">	(nadaljevanje) Odpiram razpravo pod to točko dnevnega reda. Doslej smo se javili trije razpravljavci. Prvi je na vrsti dr. Milan brglez.</font><br>
<font size="4">	Izvolite.</font><br>
<br>
<b><font size="4">	DR. MILAN BRGLEZ (PS SMC): </font></b><font size="4">Najlepša hvala, gospod predsednik. </font><br>
<font size="4">	Zdaj, jaz sem bom usmeril na to poročilo o fiskalni vzdržnosti za leto 2018. V bistvu bolj nek kontekst. V zadnjem poročilu  lahko v delu, ki obravnava Slovenijo, da so slovenska proračunska tveganja kratkoročno kot nizka, srednjeročna pa srednje-visoka, to poročilo že upošteva zadnje spremembe načrtovanih proračunskih okvirjev, zato je na mestu vprašanje, kaj pomeni to mnenje v primerjavi z ocenami Fiskalnega sveta, ki nam je ob spremembah proračunskih okvirjev in sprejemanju rebalansa proračuna slikal bistveno bolj črno sliko tveganj za javne finance, ki naj bi jih povzročilo zmanjšanje načrtovanih presežkov v slovenskem proračunu. </font><br>
<font size="4">	Iz tega poročila tako črnih scenarijev ni zaslediti. Kakšni so razlogi za razlike med tem poročilom ter mnenjem slovenskega Fiskalnega sveta v bistvu po oceni ministrstva?</font><br>
<font size="4">	Hvala.</font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Naslednji razpravljavec je gospod Zmago Jelinčič Plemeniti.</font><br>
<font size="4">	Izvolite.</font><br>
<br>
<b><font size="4">	ZMAGO JELINČIČ PLEMENITI (PS SNS): </font></b><font size="4">Hvala lepa.</font><br>
<font size="4">	No, mene veseli, da so, da ima Ministrstvo za finance zadržke k temu poročilu, kajti so zelo smiselni in zelo pravilni in na mestu.</font><br>
<font size="4">	Iz teh zadev, ki smo jih slišali se točno vidi, da je Evropska unija zrasla na načrtih nacističnih ekonomistov. Gre za dejansko prevzem popolne kontrole nad suverenostjo vseh držav, nad pretokom denarja, nad vsem skupaj. Konec koncev, to je evidentno, ko vidimo, da je treba prijaviti, če greš na pošto pa plačaš 35 evrov na položnico, moraš povedati celo kje si se rodil. In mislim, da je to tudi skregano z enimi drugimi evropskimi direktivami o varstvu osebnih podatkov, ampak tukaj gre, evidentno se vidi, da Evropa zahteva kontrolo nad vsakim majhnim človekom, seveda ko velikih lopovov pa ne prime niti v Sloveniji, niti v Evropi.</font><br>
<font size="4">	Tudi recimo, če gre človek dvigniti pa dvigneš tisoč evrov ali več, moraš povedati zakaj jih dvigneš.</font><br>
<font size="4">	Kaj koga briga zakaj! Jaz po navadi napišem tja notri, da jih dvignem, da grem v kurbarijo. Ker to je edino, pol pa skačejo: Joj, pa ne moremo to napisati.</font><br>
<font size="4">	Napišite!</font><br>
<font size="4">	Kaj koga briga zakaj bom jaz rabil denar in take kontrole, jaz enostavno nisem za to. Slabše je, kot je bilo v bivši Jugoslaviji. 10-krat slabše! </font><br>
<font size="4">	In ta Evropska unija nas tolče po glavi na vsakem koraku. Vse hočejo vedeti, vse nam hočejo vzeti, vso kontrolo države nam hočejo pobrati. Konec koncev, ali ima Slovenija pravico, da tudi sama ureja znotraj države kakšne davčne zadeve in tako naprej? In tukaj pravi, no tu je pa tudi ena v zvezi s slovenski jezikom: zakonodajne spremembe. Ne morejo biti. Lahko so zakonske spremembe, ne pa zakonodajne spremembe, ampak tale latovščina pravna je grozljivo, ne. </font><br>
<font size="4">	Govori se za kontrolo davčnih goljufij in utaj. Vsaj v Sloveniji se nič ne naredi. Mi imamo dovolj dobre zakone, da lahko zadeve speljemo, če bi hoteli oziroma če bi politična klika to dovolila! Ne, lovili bodo tiste, kaj jaz vem, z 10 evri, 100 evri prekoračenih sredstev, ali pa blokirali bodo račune, medtem ko enim odpustijo čez noč 16 milijonov pufa pa nobenemu nič ne rečejo za stotine milijonov porabljenega in uničenega denarja pa nič se ne zgodi pri eni milijardi opranega iranskega denarja, mislim, ion zdaj pa še tukaj Evropa.</font><br>
<font size="4">	Mislim, da te evropski nadzorni organi, to gre za izgubo suverenosti naše države. In če bo država, če bo Vlada pristala na to, potem je skrajni čas, da ta Vlada gre tja, od koder je prišla. </font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Naslednji razpravljavec je dr. Franc Trček.</font><br>
<font size="4">	Izvolite.</font><br>
<br>
<b><font size="4">	DR. FRANC TRČEK (PS Levica): </font></b><font size="4">Ja, hvala za besedo.</font><br>
<font size="4">	Poslušam to pred mano … Saj v bistvu kakšne desničarske vlade pa ropotajo oziroma še bolj pohlevno pristajajo, na to bi lahko analizo naredili.</font><br>
<font size="4">	Dejstvo je nekje drugje. Čez vikend sem bil s kolegom Toninom in Vrtovcem v neki obliki klavzule v Rimu, pa ne v Vatikanu, ampak na </font><br>
<br>
<b><font size="4">5. TRAK: (MK) – 9.20</font></b><br>
<br>
<font size="4">	(nadaljevanje) Mercatorjevem dialogu, dr. /nerazumljivo/ s sodelavko / nerazumljivo/ je delala raziskavo, koliko se nacionalni parlamenti sploh ukvarjamo z EU problematikami - v povprečju 5 odstotkov. </font><br>
<font size="4">	Slovenski parlament je tu zadaj pa če bi zadnjih 5 let še Trčka odrezali, bi bili še dosti bolj zadaj. In zdaj zgodba gre v tej smeri, koliko si seveda nacionalni parlamenti, v enih državah dvodomna organizacija, v enih unikameralna, vzamemo ne samo to pravico, ampak tudi dejansko dolžnost.</font><br>
<font size="4">	Glejte, mi imamo danes kaj? Dan pred kulturnim praznikom, če grem jaz zdaj ven smo nesklepčni. Toliko o resnosti. </font><br>
<font size="4">	Dobro, zdaj lahko grem ven, ker je kolegica Jeraj prišla.</font><br>
<font size="4">	Skratka, neka praksa dejansko kaže, da se evropska politika dogaja v odnosu komisija-Evropski parlament, kjer naša četica osmih evro-parlamentarcev z eno izjemo bolj lenari kot dela in v navezavi na vlado in dejansko je tu parlament nekje zadaj. </font><br>
<font size="4">	Če gremo zdaj konkretno v tokratni ECOFIN, ja, veliki problem je nedemokratičnost soodločanja, kjer dejansko na tovrstne politike v večji meri vplivajo neki ključni bruseljski lobisti, vključno s kakšno gospo z »emčema«, ki je ena od petih glavnih lobistov. Onkraj tega, kar govori Jelinčič pozablja, da je Evropska unija v dosti večji meri tudi ameriški projekt, kot si nekako upamo priznati, ureditve povojne Evrope.</font><br>
<font size="4">	Seveda smo v Levici za progresivno davčno politiko, da vidimo kakšen je ta demokratični primanjkljaj pa se zelo lepo vidi ob zgodbi in težavah, ki jo ima in naša policija in jo bo imela preiskovalka, ko bomo preiskovali šlamastiko naše bančne luknje, ker se Evropska centralna banka, v bistvu se že Banka Slovenije vede kot država v državi, Evropska centralna banka pa kot neko vesolje zase.</font><br>
<font size="4">	Zdaj, če se dotaknem kapitalskih trgov manjših držav. Finančni minister Bertoncelj je na tistem vrhu gospodarstva na Brdu mogoče celo zelo vljudno povedal, da v Sloveniji je problem, da mi resnega kapitalskega trga nimamo. Nimamo ga, ker smo imeli pajdaške oziroma »crony« kapitalizem, ker tisti, ki so iz političnih kvot bili prepuščeni v privatizacijo, če hočete imeti kapitalizma, se kapitalizma ne znajo iti, po drugi strani, kar pa so bili večkrat in vedno znova izigrani majhni vlagatelji. Iztisnjeni iz cele vrste nekih podjetij na tak način pa veste, vse do tiste mariborske zgodbe pa do kapitalizacije NKBM, ker so moji mariborski opati namesto, da bi si po domače povedano, kupili novega golfa, dali peneze tam, so rekli, saj to je pa naše, ne, domači nas pa na bojo izigrali, da ne uporabim kakšne hujše besede pa vemo, kakšna je zgodba.</font><br>
<font size="4">	Zdaj neka zadeva namesto takih solo akcij kakega zunanjega ministra, kjer bi lahko Slovenija sodelovala v neki mreži prihodnost mislečih držav je področje obdavčevanje digitalnega gospodarstva.</font><br>
<font size="4">	Evo, včeraj, toliko lahko povemo javnosti, na kosilu s francosko ambasadorko smo se tudi o teh zadevah pogovarjali, ker Francija je le ena od vodilnih držav.</font><br>
<font size="4">	Zdaj okraj vsega tega, tema je seveda tudi, da se zaključi, požegna EU proračun za leto 2017 in seveda v perspektivi bodočega proračunskega obdobje, ker bojo morali, ker to definitivno vemo, finsko predsedovanje, odigrati glavno vlogo. </font><br>
<font size="4">	Tu piše: Slovenija pozdravlja predlagane smernice, Slovenija se zavzema za realističen obseg proračuna.</font><br>
<font size="4">	Zdaj tu se mi seveda postavlja neko vprašanje, kaj si predstavljamo pod tem? </font><br>
<br>
<b><font size="4">6. TRAK: (ŠPE) – 9.25</font></b><br>
<br>
<b><font size="4">	</font></b><font size="4">(nadaljevanje) Kaj naj bi zdaj bil realistični obseg proračuna Eu in seveda kakšna je sploh tukaj neka naša pogajalska moč in v katerem tangencialnem prečenju smo tukaj. A veste, neke države, ki se gredo dosti bolj resno Eu, recimo hanzeadske(?) države imajo med parlamentarno povezavo in pri določenih bolj perečih zadevah, se parlamenti med seboj posvetujejo. Mi tukaj ne da smo svetlobna leta od tovrstne politike – koliko smo že, 15 leto v Eu, delanje v politiki Eu. Mi smo vesolja stran od tega.</font><br>
<font size="4">	Na tej točki bi se ustavil, ne bi bil danes predlog, ker imamo ob 11h eno malo slovesnost tukaj ob kulturnem prazniku.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Naslednji je gospod Igor Peček.</font><br>
<font size="4">	Izvolite.</font><br>
<br>
<font size="4">	</font><b><font size="4">IGOR PEČEK (PS LMŠ):</font></b><font size="4"> Hvala lepa gospod predsednik. Lepo pozdravljam vse prisotne.</font><br>
<font size="4">	No saj so se že kolegi pred menoj dotaknili nekih točk. Jaz bi se mogoče samo ustavil pri prvi, se pravi pri ECOFIN in pa pri Evropskemu bančnemu organu.</font><br>
<font size="4">	Zdaj pred kratkim je bila objavljena raziskava, 130 bank v Evropi so bili posredovani rezultati s t.i. imenovanih »stres« testov. </font><br>
<font size="4">Zanima me, ali mogoče veste, so bile tukaj vključene tudi slovenske banke oziroma katere, če so bile? Glede na to, kar je že kolega dr. Trček povedal in izrazil nek dvom o ustreznosti ali pa moči našega kapitalskega trga – se absolutno strinjam s tem, da se nekako strinjamo z okrepitvijo vloge EBA, vendar, da moramo pa biti tukaj zelo pazljivi in pa skrbeti, da bo prenos pooblastil na EBA ustrezen, tudi glede na to, da – pa ne govorim tega zdaj slabšalno, ampak, da smo manjša država in da se včasih potem izkaže recimo nepoznavanje značilnosti lokalnih trgov, malih držav kot neka pomanjkljivost.</font><br>
<font size="4">Toliko no, hvala lepa.</font><br>
<br>
<b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa gospodu Trčku.</font><br>
<font size="4">No, pa še moja razmišljanja. Izkaže se, da nas drugi vidijo v lepši luči kot se sami gledamo in danes ponovno to ugotavljamo tule v okviru Poročila o fiskalni vzdržnosti za leto 2018 in tisto, kar mene zanima gospa državna sekretarka, zdaj imamo kmalu sestanek s Fiskalnim svetom, kakšne napotke nam dejansko dajete? Kakšna vprašanja jim naj zastavimo glede teh različnih ocen Fiskalnega sveta o stanju v državi in pa o tem, kako nas vidijo od zunaj? Se mi zdi, da je to slabše gledanje doma kot nas dejansko vidijo druge nad(?) lastnosti Slovencev, pa bi kazalo nekaj narediti po mojem na tem, da bi malo več samozavesti, pa samozaupanja pripeljali v to državo. Pa me zanima, kakšna razmišljanja recimo Ministrstva za finance v tej smeri?</font><br>
<font size="4">Potem, videl sem, da se napake pri črpanju sredstev pri koheziji na primer, zmanjšujejo, to je značilnost že veliko let. Tudi Evropsko računsko sodišče zaradi tega izdaja mnenje s pridržkom, ne pa negativnega mnenja. Ta napaka se zdaj že… je manjša od 2 %, če se ne motim, oziroma je tam okoli 2 %. Zdaj, na 0 % dejansko ne moremo priti oziroma je zelo mučenje, da bi prišli na 0 %. Seveda države donatorice so tukaj strožje, eden od ukrepov je tudi kot vemo Uredba o zaščiti proračuna, ki je v neki fazi sprejemanja, no in Evropski parlament ga je sprejel, mi smo ga tudi podprli. Pa me zanima, ta uredba daje nekaj več pooblastil komisiji, pa Svetu potem tudi, da ukrepa v primeru nespoštovanja pravil v državah članicah, pa me zanima, kako Ministrstvo za finance glede na to, podpira to uredbo še vedno? Ali v kontekstu tega, bi rekel zavzemanja za jedrne države</font><br>
<font size="4">	</font><br>
<b><font size="4">7. TRAK: (NM) – 9.30</font></b><br>
<br>
<b><font size="4">	</font></b><font size="4">(nadaljevanje) se lahko zgodi, da bomo preveč podrejeni ukrepom Evropske komisije. No in ko se tukaj v okviru skupine jedrnih držav, kamor se štejemo, kjer želimo biti, pa moram reči, da nas tudi priznavajo kot jedrno državo, ali ta prenos pristojnosti oziroma suverenosti tudi v smislu glasovanja v okviru kvalificirane večine v okviru davčne politike, ali nam to povzroča lahko resne težave, če prenesemo to suverenost na komisijo, ali smo odporni na to. Vidimo, da tisti, ki, te večje države, ki imajo neko vodilno vlogo recimo, zagovarjajo v davčni politiki, bi rekel takole, preglasovanje, ko prej vendarle ni bilo mogoče. No in v okviru Evroskupine me zanima tudi zgodba o postopku imenovanja novega člana izvršilnega odbora Evropske centralne banke. Zamenjuje se glavni ekonomist. Iz članstva v tem izvršnem odboru izhaja, da recimo vzhodni del Evropske unije nima predstavnika noter. Ali Slovenija kaj dela aktivno na tem, da bi kakšnega člana vendarle tja noter pripeljali, bodisi is Slovenije bodisi iz vzhodnega dela. Vidimo, da so noter samo člani zahodnega dela Evroskupine. Se mi zdi, da bi morala biti ambicija že taka, da bi tudi v izvršilni odbor počasi prišli, zlasti če pogledamo solidnost naše države glede tveganj, tako kratkoročnih, srednjeročnih, pa recimo tudi nekaj dolgoročnih. Pa me zanima, ali je Slovenija pri tem kaj aktivna, ministrstvo kaj aktivno, ali to prepuščamo toku dogodkov? No in zasledili smo tudi, da na Evroskupini latvijska vlada predstavlja prioritete svoje, to se pravi nova(?) latvijska vlada. To je relativno… Slovenijo recimo nisem nikoli zasledil, da bi na Evroskupini prioritete predstavljala, pa tudi druge države, kolikor vem, ne. A je to kaka nova zgodba? A je to izjemno, da latvijska vlada to predstavlja? In kakšen je razlog, da prav latvijska vlada to počne?</font><br>
<font size="4">	Tako. Sedaj smo v prvi fazi našo radovednost nekako izčrpali. In prosim državno sekretarko, da poda odgovore.</font><br>
<font size="4">	Izvolite.</font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Najlepša hvala za vprašanja.</font><br>
<font size="4">	Jaz bi samo predlagala, da kar se tiče fiskalne vzdržnosti in proračunske politike, da bo odgovorila gospa sekretarka, Mateja Janša, ki pokriva navedeno področje. Kar se tiče davčne politike, pa kvalificirane večine, pa bom potem v nadaljevanju odgovarjala jaz.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">V redu. </font><br>
<font size="4">	Izvolite, gospa Janša, imate besedo.</font><br>
<br>
<font size="4">	</font><b><font size="4">MATEJA JANŠA: </font></b><font size="4">Hvala lepa za besedo. </font><br>
<font size="4">	Se opravičujem za glas, so me napadli virusi. Kar se tiče poročila o fiskalni vzdržnosti za leto 2018, je potrebno gledati v kontekstu, da je pripravljeno vsaki 2 leti. In primerjava je glede na poročilo, ki je bilo pripravljeno leta 2015. Tako da izboljšava je relativna glede na leto 2015 in najpomembnejši razlog za to je boljši indikator S2, ki odraža boljše izhodiščno proračunsko stanje, predvsem stopnjo zadolženosti in primarni saldo in gibanje dolga. Stališče Fiskalnega sveta je seveda druga zgodba. Oni imajo pač svojo metodologijo, tako da neposredno ti zadevi morate vzeti stališče v svojem kontekstu. Mogoče je bolj primerno, da v kakem drugem forumu govorite o stališču Fiskalnega sveta. Upam, da to zadošča za izhodišče za ECOFIN.</font><br>
<font size="4">	Če lahko, ne vem, a se lahko dotaknem še Evroskupine, kar se tiče predstavitve prioritet latvijske vlade. To je popolnoma običajen postopek, ko nastopi minister nove vlade - lahko, da je isti minister v novi vladi – predstavi na kratko prioritete. In tudi dr. Bertoncelj je imel takšno predstavitev na zasedanju oktobra.</font><br>
<br>
<b><font size="4">8. TRAK: (ŠPE) – 9.35</font></b><br>
<font size="4">	</font><br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<b><font size="4">	</font></b><font size="4">Državna sekretarka, izvolite.</font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Ja, sedaj pa, kar se tiče te davčne politike pa kvalificirane večine, bi pa jaz rada poudarila, da mi zastopamo stališče, da določena davčna suverenost ostane Republiki Sloveniji, glede na to, da so verjetno specifike davčnih politik, pa specifike gospodarskega razvoja, pa obdavčitve fizičnih oseb, specifične za vsako državo članico Evropske unije, tako da mi smo tukaj pri tem predlogu kvalificirane večine zadržani za enkrat, spremljamo razpravo, smo tudi intenzivno vključeni vedno na teh forumih, ko se spremlja razprava, tako da za enkrat se tudi strinjam z gospodom Jelinčičem, da smo mi tukaj na tem področju zadržani, kar se tiče kvalificirane večine in si želimo za določene davčne politike zadržati suverenost.</font><br>
<font size="4">	Glede organizacije, mislim glede zakonitosti in pravičnosti davčnih postopkov, pa jaz mislim, da pri nas v državi za to skrbita Urad za preprečevanje pranja denarja in Finančna uprava Republike Slovenije, ki morata delovati po načelih zakonitosti in pravičnosti, kar jima že ustava narekuje.</font><br>
<font size="4">	Tako da toliko z moje strani, hvala lepa.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Kaj pa glede kadrovske politike v izvršnem odboru Evropske centralne banke?</font><br>
<font size="4">	Izvolite.</font><br>
<br>
<b><font size="4">	NATALIJA KOVAČ JEREB: </font></b><font size="4">Ja, za to bi vas pa jaz prosila,d a bi mi pisno odgovorili, ker jaz za enkrat… jaz tega stališča res ne poznam točno in kar bi rekla, bi lahko tudi napačno povedala. Pa vam lahko pisno odgovorimo.</font><br>
<br>
<b><font size="4">	PREDSEDNIK DR. DARIJ KRAJČIČ: </font></b><font size="4">Prosim, potem pa pisno stališče. </font><br>
<br>
<font size="4">	</font><b><font size="4">NATALIJA KOVAČ JEREB:</font></b><font size="4"> Pa bi potem prosila. </font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala. </font><br>
<font size="4">	Naslednji razpravljavec, ki se je k razpravi javil je še dr. Franc Trček.</font><br>
<font size="4">	Izvolite, imate besedo.</font><br>
<br>
<font size="4">	</font><b><font size="4">DR. FRANC TRČEK (PS Levica): </font></b><font size="4">Ja, hvala za besedo. </font><br>
<font size="4">	Zgolj na kratko o predsedujočem, t.i. Janijeve komisije, kjer smo se ukvarjali z iransko shemo in italijansko tipologijo, skratka na eni strani državno, proliferacija denarja in potencial proliferacije v ožjem smislu, na drugi strani pranje denarja italijanske mafije in mafijskih združb Balkana, na eni strani, če hočete stara levica in stari liberalci in Ljubljanska banka, na drugi strani dobesedno SDS in Mariborska banka. Je več kot izhajalo, da ti sistemi pri nas ne funkcionirajo – Urad za preprečevanje denarja, določeni oddelki med seboj na policiji, stanje v Banki Slovenije in tukaj nas čaka še ogromno dela. Dostikrat se te zadeve, se je izkazalo v praksi, če dam na stran, da potem vsi pozabljajo s teh sektorjev, kaj so danes jedli za zajtrk, kaj šele kaj drugega. Dostikrat je problem ne manko zakonodaje, ampak negativno politično kadrovanje, nepravi ljudje na nepravih mestih. O imenih ne bi. </font><br>
<font size="4">	Zdaj, dotaknil bi se te problematike davčne politike na kratko. Kaj je davčna politika? Pri nas je davčna politika žal še tista staro šolska, ko smo ji včasih rekli, kako že? Bogu kar je božjega, cesarju kar je cesarjevega in v bistvu preveč temelji na trošarinskem principu, ker kratko potegnejo revnejši sloji prebivalstva. </font><br>
<font size="4">	V nekih družbah, ki mislijo sami sebe, je v bistvu davčna politika inštrument usmerjenja razvoja. In tudi v tem kontekstu si država kot taka ne sme vzeti pristojnosti nad davčno politiko in tukaj je neko resno vprašanje, koliko tega prenesti na Bruselj po domače povedano in kakšen odnos tukaj imeti. Ker a veste, z davčnimi politikami, kar se pri nas ne dela, se dejansko usmerja razvoj. V prejšnjem mandatu sem jaz s kolegico Bon Klanjšček iz SAB recimo naredil </font><br>
<font size="4">	</font><br>
<b><font size="4">9. TRAK: (ŠPE) – 9.40</font></b><br>
<br>
<b><font size="4">	</font></b><font size="4">(nadaljevanje) en mali šolski primer, kako se tega dela pri malih pivovarjih. Ker je nek izpad davka na eni strani, se v 11 mesecih po drugi strani povrnil, ker smo prišli do povečanja števila subjektov, investicij, zaposlitev in tako naprej. In na takšen način bi mi morali premisliti davčno politiko in it v davčno reformo, kar pa seveda zahteva neke ljudi, ki so sposobni misliti prepleksno, če se profesorsko izrazim in v tej luči je treba kot neka manjša zelo odprta ekonomija biti zelo previden do apetitov večjih evropskih držav, tega kar imenujemo Bruselj z eno besedo, do tem, da nam v preveliki meri vzamejo urgenco nad našo davčno politiko.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	Se javni še kakšen razpravljavec? </font><br>
<font size="4">	Gospod mag. Andrej Rajh, izvolite, imate besedo.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala predsedujoči in vsi prisotni.</font><br>
<font size="4">	Jaz imam eno vprašanje, gospa sekretarka povedali ste, da poročilo izpostavlja izzive povezane z dolgotrajno oskrbo. Zanima me, ali obstaja ocena stroškov?</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala.</font><br>
<br>
<b><font size="4">	GOSPOD_____: </font></b><font size="4">60 milijonov.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Še kakšen razpravljavec? Ako ni, izvolite državna sekretarka, imate besedo.</font><br>
<br>
<font size="4">	</font><b><font size="4">NATALIJA KOVAČ JEREB: </font></b><font size="4">Ja hvala lepa za besedo.</font><br>
<font size="4">	Glede na to, da sem vam gospod Trček prej pozabila odgovoriti na obdavčitev digitalne ekonomije. Mi se tudi dejansko pripravljamo na sprejetje tega zakona, vendar proučujemo še, kaj bomo vse vključili v obdavčitev digitalnih storitev.</font><br>
<font size="4">	Glede davčne politike pa jaz mislim, da Zakon o davku od dohodkov pravnih oseb v določenih zakonskih določbah stimulira tudi investicije, glede na to, da tudi sami vemo, da so pri nekaterih gospodarskih družbah, kjer so te investicije priznane v 100 % deležu tudi davčne osnove potem ničelne, ane in tudi vemo, kakšne so efektivne davčne stopnje, tako da mi se zanesljivo sedaj, ko pripravljamo to davčno optimizacijo zavedamo obeh strani – se pravi obdavčitve fizičnih oseb, obdavčitve pravnih oseb.</font><br>
<font size="4">	Glede dolgotrajne oskrbe. Jaz kolikor sem seznanjena, zakon se pripravlja, finančnih ocen pa ne bi sedaj podajala. Je pa nujnost ne, glede na to, da smo starajoča se družba ta zakon nekako pripeljati v življenje.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa.</font><br>
<font size="4">	Še kakšen razpravljavec? </font><br>
<font size="4">	Gospod Franc Trček, izvolite.</font><br>
<br>
<font size="4">	</font><b><font size="4">DR. FRANC TRČEK (PS Levica):</font></b><font size="4"> Ja, bom pomagal državni sekretarki kot predsedujoči matičnega delovnega telesa za zdravstvo.</font><br>
<font size="4">	Po neki konservativni oceni gre tukaj za 150 milijonov, trenutno se pa delajo trije pilotni projekti, kjer se nekako testira na kakšen način umeščati dolgotrajno oskrbo.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br>
<font size="4">	S tem zaključujem razpravo in na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve, ki bo v Bruslju, 12. februarja letos in jih podprl.</font><br>
<font size="4">	Glasujemo.</font><br>
<font size="4">	Kdo je za? (9. članov) Kdo je proti? (Nihče.)</font><br>
<font size="4">	S tem je sklep sprejet.</font><br>
<font size="4">	Zahvaljujem se vsem prisotnim, spoštovanim kolegicam in kolegom za udeležbo na današnji seji.</font><br>
<font size="4">	Končujem 1. točko dnevnega reda in 29. sejo Odbora za zadeve Evropske unije. Želim vam en lep dan.</font><br>
<font size="4">	</font><br>
<b><font size="4">Seja je bila končana 7. februarja 2019 ob 9.44.</font></b>