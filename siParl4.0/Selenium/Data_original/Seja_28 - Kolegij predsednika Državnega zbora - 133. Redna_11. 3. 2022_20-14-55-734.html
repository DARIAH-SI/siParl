<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>133. seja</b><br>
<br>
<b>(11. marec 2022)</b><br>
<br>
</p></div><br>
<b>Sejo je vodil Igor Zorčič, predsednik Državnega zbora.</b><br>
<b>Seja se je začela ob 9.31. </b><br>
<br>
<b>1. TRAK: (VP)</b><br>
<br>
<b>	PREDSEDNIK IGOR ZORČIČ: </b>Spoštovani kolegice in kolegi, gospe in gospodje, začenjam 133. sejo Kolegija. Vse prisotne lepo pozdravljam! <br>
<br>
	Prehajamo na <b>1. TOČKO DNEVNEGA REDA - DOLOČITEV ČASA OBRAVNAVE TOČK DNEVNEGA REDA 30. SEJE DRŽAVNEGA ZBORA, KI SE BO ZAČELA V PONEDELJEK, 14. MARCA 2022. </b><br>
<b>	</b>Gradivo k tej točki ste prejeli s sklicem seje Kolegija.<br>
	Nepovezana poslanka Mateja Udovč nas je obvestila, da je spregledala dopis z najavo časa za razpravo na 30. seji zbora ter zaradi tega ni najavila časa v predvidenem roku. Zaradi tega v gradivu, ki ste ga prejeli včeraj, ni vključena pri nobeni točki. Poslanka prosi, da ji Kolegij določi po 5 minut pri vseh točkah, kjer je to mogoče. Te točke so razvidne iz tabele s časom. <br>
	Člane kolegija sprašujem ali soglašate s tem, da poslanki tokrat izjemoma sprejmemo najavo po roku ter ji omogočimo 5 minut razprave pri vseh točkah, pri katerih nepovezana poslanka oziroma samostojna poslanka lahko razpravlja. So kakšni pomisleki? Če so, bom dal na glasovanje, če ne … Dam na glasovanje? Dobro. / oglašanje iz dvorane/<br>
	Ja, Matej T. Vatovec.<br>
<br>
	<b>DR.</b> <b>MATEJ TAŠNER VATOVEC (PS Levica): </b>Hvala.<br>
	Nočem biti nadležen in ne vem kaj. Seveda pač je razumljivo, da se to zgodi. Me samo zanima, če je to pač postopkovno poslovniško možno. Samo to vprašanje.<br>
<br>
	<b>PREDSEDNIK IGOR ZORČIČ: </b>Glejte, Kolegij lahko vedno to dovoli. Ampak da bo, bom rekel, zadeva vodotesna, bom dal na glasovanje.<br>
	Na glasovanje dajem naslednji predlog sklepa:<br>
	»Nepovezani poslanki Mateji Udovč se pri vseh točkah, kjer je to mogoče, dodeli po 5 minut. To so 2., 3., 4., 6., 8., 14., 16., 22., 25., 32., 34. ter 36. do 43. točka«. Glasujemo.<br>
	Kdo je za? (Konkretno, IMNS, DeSUS, SNS, NSi, SDS, NP.)<br>
	Ugotavljam, da je sklep sprejet.<br>
	<br>
	S tem zaključujem to točko dnevnega reda. <br>
	Ne, aja, pardon, se opravičujem.<br>
	Še en sklep. Na glasovanje dajem še naslednji predlog sklepa:<br>
	»Sprejme se čas za obravnavo posameznih točk dnevnega reda 30. seje zbora, ki se bo začela v ponedeljek, 14. marca 2022«. Glasujemo.<br>
	Kdo je za? (Konkretno, IMNS, DeSUS, SNS, NSi, SDS.)<br>
	Ugotavljam, da je sklep sprejet.<br>
<br>
	S tem zaključujem to točko dnevnega reda. <br>
<br>
	Prehajamo na <b>2. TOČKO DNEVNEGA REDA - RAZNO.</b><br>
<b>	</b>Odpiram razpravo. Ugotavljam, da ni želje po razpravi. Zaključujem razpravo.<br>
<br>
	S tem zaključujem to točko dnevnega reda in 133. sejo kolegija. <br>
<br>
<b>Seja se je končala 11. marca 2022 ob 9.34.</b>