<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br>
<b>DRŽAVNI ZBOR</b><br>
<b>KOLEGIJ PREDSEDNIKA DRŽAVNEGA ZBORA</b><br>
<b>36. seja</b><br>
<br>
<b>(7. junij 2019)</b></p></div><br>
<b>Sejo je vodila Tina Heferle, podpredsednica.</b><br>
<b>Seja se je začela ob 10.01. </b><br>
<br>
<b>	PODPREDSEDNICA TINA HEFERLE: </b>Lepo pozdravljeni!<br>
	Začenjam 36. sejo kolegija. Na začetku vas obveščam, da imam tri pooblastila in sicer mag. Branislava Rajića je gospod Zorčič pooblastil za njegovo nadomeščanje, vodjo Poslanske skupine LMŠ nadomeščam jaz, gospoda Krivca, vodjo Poslanske skupine SDS, nadomešča gospod Tomaž Lisec in še eno pooblastilo – Luko Mesca pooblašča Matej Vatovec, da ga nadomeščate na tej seji kolegija.<br>
	Obveščam vas tudi, da vam je bilo včeraj z dopisom predsednika Državnega zbora mag. Dejana Židana, posredovano novo gradivo k 2., 3. in 4. točki dnevnega reda.<br>
<br>
	Prehajamo na <b>1. TOČKO – PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</b> Predlog ste prejeli s sklicem seje kolegija. Razpravljali in odločali bomo o predlogu Državnega sveta, da se po skrajšanem postopku obravnava predlog zakona o dopolnitvah stanovanjskega zakona. Na tem mestu sprašujem, če želi besedo državni svetnik, gospod Dejan Crnek, predstavnik predlagatelja zakona?<br>
	Ja, izvolite, imate besedo.<br>
<br>
	<b>DEJAN CRNEK: </b>Hvala lepa. Najprej en lep pozdrav in zahvala za povabilo. Pobuda je nastala v imenu našega kolega gospoda Kontiča, ker v tem tudi v njegovem imenu to predstavljam. Prej pa seveda samo za to, da so se v praksi pojavile težave pri zagotavljanju preobrazbe raznih stanovanjskih enot, kot so bloki, predvsem pri odpravljanju arhitektonskih ovir. Ugotavljamo, da je naša populacija vse starejša in bi tudi radi nekako, da ostajajo čim dlje doma, je pa problem, da zdajšnji zakon samo za posege z gradbenim dovoljenjem zahteva 100 % soglasje lastnikov etažnih. Mi pa tukaj spreminjamo, da bi lahko to hitreje uredili na 51 oziroma 50 in več procentov, da bi bilo možna hitrejša vzpostavitev, umaknitev arhitektonskih ovir, ki tudi prehajajo v področje ljudi s posebnimi potrebami, predvsem pa gre tukaj za dvigala. to se je ugotovilo, da zdaj vstavljanje dvigal v razne stavbe je problematično, predvsem v nižjih blokih, ki so starejši, ki imajo do štiri, pet nadstropij, kajti tisti v pritličju nekako ne dajo soglasja, ker lifta ne potrebujejo oziroma dvigala in zato se nam zdi, ker ta zakon se bo urejeval celostno v naslednjih letih, problematika je pa za te segmente, tudi za družine iz socialnih okolij, za mlajše družine, problematična in bi lahko s to spremembo hitreje odreagirali na terenu, finančnih posledic za državo ali za kogarkoli, pa tukaj ne vidimo.<br>
	Zato prosimo, da bi šlo po hitrem postopku, ker lahko na ta način veliko v umestnem času rešimo. <br>
	Hvala lepa.<br>
<br>
 <b>2. TRAK: (TB) – 10.05</b><br>
<br>
<b>PODPREDSEDNICA TINA HEFERLE:</b> Hvala za vašo obrazložitev.<br>
Odpiram razpravo, želi kdo besedo? Če ne, zaključujem razpravo in prehajamo na glasovanje in sicer predlog sklepa: »Predlog zakona o dopolnitvah Stanovanjskega zakona se obravnava po skrajšanem postopku.«<br>
Kdo je za? (Vsi.)<br>
Soglasno sprejeto.<br>
<br>
Nadaljujemo lahko z <b>2. TOČKO – DOGOVOR O PRIPRAVI SKLICA 9. SEJE DRŽAVNEGA ZBORA, KI SE BO PRIČELA V PONEDELJEK, 17. JUNIJA 2019.</b> Novo gradivo k tej točki ste prejeli včeraj, tako da odpiram razpravo. Želi kdo besedo? Če ne, zaključujemo razpravo. V skladu z dogovorom, bom torej pripravila sklic 9. seje Državnega zbora in s tem zaključujemo to točko dnevnega reda.<br>
<br>
Prehajamo na <b>3. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA JULIJ 2019.</b> Novo gradivo ste prav tako prejeli včeraj. Odpiram razpravo, želi kdo besedo pri tej točki? Če ne, zaključujem razpravo in prehajamo na glasovanje. Predlog sklepa je: »Sprejme se terminski program Državnega zbora za julij 2019.«<br>
Kdo je za? (Vsi.)<br>
Ugotavljam, da soglasno. Hvala. S tem zaključujem to točko dnevnega reda.<br>
<br>
Prehajamo na <b>4. TOČKO DNEVNEGA REDA - OKVIRNI TERMINSKI PROGRAM DELA DRŽAVNEGA ZBORA ZA SEPTEMBER 2019.</b> Novo gradivo ste prav tako prejeli včeraj. Glede na odločitev Kolegija iz 1. točke, torej, da je zakon po skrajšanem postopku bil sprejet, ugotavljam torej, da je Predlog zakona o dopolnitvah Stanovanjskega zakona uvrščen na ta terminski plan. Želi kdo pri tem razpravo? Ne. Zaključujemo razpravo in prehajamo na glasovanje. Predlog sklepa: »Sprejme se okvirni terminski program Državnega zbora za septembra 2019.«<br>
Kdo je za? (Vsi.)<br>
Ugotavljam, da soglasno. Hvala. S tem zaključujemo to točko dnevnega reda.<br>
<br>
Prehajamo na zadnjo<b>, 5. TOČKO DNEVNEGA REDA – RAZNO.</b> Ker ni 2 uri pred sejo Kolegija bil podan noben predlog za to točko, sprašujem, če želi kdo v tej zvezi podati kakšen predlog, ki je formalne ali tehnične narave? Ne.<br>
Torej se vam zahvaljujem in zaključujem to točko dnevnega reda in 36. sejo Kolegija. Hvala in lep dan.<br>
<br>
<b>Seja se je končala 7. junija 2019 ob 10.08.</b>