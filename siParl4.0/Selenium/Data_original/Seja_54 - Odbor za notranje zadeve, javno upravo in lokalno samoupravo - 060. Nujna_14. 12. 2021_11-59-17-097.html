<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br>
<font size="4">1.	</font><b><font size="4">nadaljevanje 60. nujne seje</font></b><br>
<br>
<b><font size="4">(14. december 2021)</font></b></p></div><br>
<b><font size="4">Sejo je vodil mag. Branko Grims, predsednik odbora.</font></b><br>
<b><font size="4">Seja se je začela ob 19.55. </font></b><br>
<br>
<b><font size="4">1. trak: (NM)</font></b><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Vsem prav lep pozdrav.</font><br>
<font size="4">Začenjamo 1. nadaljevanje 60. nujne seje Odbora za notranje zadeve, javno upravo in lokalno samoupravo.</font><br>
<font size="4">Danes je upravičen gospod Robert Polnar. Gospod Leon Merjasec nadomešča gospo Suzano Lep Šimenko. Gospod Sašo Doblekar nadomešča poslanko gospo Anjo Bah Žibert. Gospod Jože Lenart nadomešča gospo Tino Heferle. Gospa Monika Gregorčič je z nami iz kvote SMC. Gospa Mojca Žnidarič nadomešča mag. Dušana Verbiča in gospod Matjaž Nemec nadomešča gospoda Predraga Bakovića. Vsem torej prav lep pozdrav.</font><br>
<font size="4">Nadaljujemo z razpravo. Od prejšnjič je bil še prijavljen gospod Nemec in mu dajem besedo. Prosim. / oglašanje iz dvorane/ Se odjavljate. Želi še kdo besedo? Ugotavljam, da nihče.</font><br>
<font size="4">Prehajamo na odločanje, zaključujem razpravo. Glasovali bomo s pomočjo glasovalnih naprav. Glasovali bomo o naslednjem predlogu sklepa: »Odbor za notranje zadeve, javno upravo in lokalno samoupravo podpira mnenje Zakonodajno-pravne službe o predlogu za začasno zadržanje 49.a in 49.b člena Zakona o organiziranosti in delu v policiji ter 42. člena Zakona o spremembah in dopolnitvah Zakona o organiziranosti in delu v policiji z dne 7. 12. 2021 ter ji predlaga, da v skladu z 266. členom Poslovnika Državnega zbora pripravi odgovor Ustavnemu sodišču.« Želi kdo obrazložiti svoj glas? </font><br>
<font size="4">Prosim, gospa Sukič.</font><br>
<br>
<b><font size="4">NATAŠA SUKIČ (PS Levica): </font></b><font size="4">Ja, hvala za besedo.</font><br>
<font size="4">Saj sem že zadnjič povedala, da tokrat pač izjemoma nasprotujemo mnenju Zakonodajno-pravne službe, kar se zgodi praktično nikdar, ampak tokrat pač se, zato ker je tudi Zakonodajno-pravna služba pravzaprav v kontradikciji sama s sabo glede na tisto, kar je, ko smo ta zakon sprejemali, pravzaprav takrat pisala. Zdaj, zakaj bom glasovala proti? Zato, ker se strinjam z mnenjem sindikatov, da je potrebno ta zakon, izvajanje tega zakona ta trenutek oziroma 49.a in b člena ta trenutek zadržati, ker že povzroča implementacija teh 2 členov kar hude posledice, verjetno težko popravljive posledice v sistemu. In prav bi bilo, da najprej Ustavno sodišče opravi presojo, ne pa da se hiti na glavo. Ta trenutek so na udaru 125 do 130 ljudi v celi strukturi policije. In res se hiti, ne da bi bili pri tem izdelani jasni kriteriji, po katerih bodo ti ljudje morebiti lahko zaprosili za re-elekcijo ali ne. Tako da mislim, da res ni razloga za tako hitenje in da ne bi bilo čisto nič napak, če bi se ta trenutek ta 2 člena zadržala in da Ustavno sodišče svoje pove, ne pa da se bodo potem stvari eventualno popravljale spet za nazaj in sanirale, ker to vnaša samo zmedo, slabo voljo, slabe odnose povzroča v policiji, o čemer priča tudi anketa, ki so jo sindikati izvedli nazadnje. Tako da jaz bom seveda tokrat, žal mi je, ponavadi vedno podpiram mnenje Zakonodajno-pravne službe, tokrat morala glasovati proti.</font><br>
<br>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br>
<font size="4">Drugih prijavljenih ni. Glasujemo.</font><br>
<font size="4">Kdo je za? (10 članov.) Kdo je proti? (5 članov.)</font><br>
<font size="4">Ugotavljam, da je sklep sprejet.</font><br>
<br>
<font size="4">Zaključujem to točko dnevnega reda. Prosim samo službe, da naj pohitijo, ker je seja že jutri dopoldne. To je vse. Hvala vsem za udeležbo. Vse, ki vas je motilo to, da je zdaj stališče pravne službe drugačno, pravo pač s časom napreduje. Ni od znanosti niti ne od nas zadeva. Vsem lep pozdrav in srečno.</font><br>
<br>
<b><font size="4">Seja je bila končana 14. decembra 2021 ob 19.59.</font></b>