<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">KOMISIJA ZA NADZOR JAVNIH FINANC</font></b><br>
<b><font size="4">21. nujna seja</font></b><br>
<br>
<b><font size="4">(14. oktober 2020)</font></b></p></div><br>
<b><font size="4">Sejo je vodil Igor Peček, predsednik komisije.</font></b><br>
<b><font size="4">Seja se je začela ob 9.55.</font></b><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Spoštovane kolegice, spoštovani kolegi, spoštovani vabljeni gostje. </font><br>
<font size="4">Začenjam 21. nujno sejo Komisije za nadzor javnih financ. </font><br>
<font size="4">	Opravičil o zadržanosti do začetka seje nisem prejel. Prebral pa bi eno pooblastilo. Poslanec gospod Jože Lenart, iz Poslanske skupine Liste Marjana Šarca nadomešča poslanca Braneta Goluboviča. Prehajamo na določitev dnevnega reda seje. S sklicem seje ste prejeli dnevni red seje komisije z dvema točkama dnevnega reda. 1. točka je predlog sprememb proračuna Republike Slovenije za leto 2021, z oznako EPA 1385-VIII in pa 2. točka Predlog proračuna Republike Slovenije za leto 2022, z oznako EPA 1386-VIII. </font><br>
<font size="4">Vaših predlogov za spremembo dnevnega reda v predvidenem roku nisem prejel, zato ostaja takšen dnevni red seje, kot  je bil določen s sklicem. Za obe točki dnevnega reda, je komisija zainteresirano delovno telo. Spremembe proračuna obravnavane na podlagi 166. člena Poslovnika Državnega zbora, predlog proračuna za leto 2022 pa na podlagi 157. člena. Predlagam, da obravnavo prve in druge točke opravimo skupaj, z enotnim uvodom vladnih predstavnikov Ministrstva za finance in pa kasnejšo skupno obravnavo. Če bodo mogoče predlagani kakršni amandmaji, pa jih bomo potem obravnavali ločeno in sprejemali tudi za vsako leto posebej.</font><br>
<font size="4">Se z mojim predlogom strinjate? / oglašanje iz dvorane/ Hvala. </font><br>
<br>
<font size="4">Prehajamo na obravnavo </font><b><font size="4">1. IN 2. TOČKE: 1. TOČKA - PREDLOG SPREMEMB PRORAČUNA REPUBLIKE SLOVENIJE ZA LETO 2021 IN 2. TOČKA - PREDLOG PRORAČUNA REPUBLIKE SLOVENIJE ZA LETO 2022. </font></b><br>
<font size="4">Gradivo je bilo objavljeno na spletnih straneh Državnega zbora. K tema točkama so bili s sklicem seje vabljeni magister Andrej Šircelj minister za finance, gospod Tomaž Vesel predsednik Računskega sodišča, vlada, Ministrstvo za finance in Računsko sodišče. Predlagam, da uvod podajo predstavniki vlade oziroma Ministrstvo za finance, nato pa bi dal besedo še predstavnici Računskega sodišča, da po eni strani povedo svoje mnenje kot nadzorna inštitucija ob predlogu dokumentov v celoti, po drugi strani pa tudi, da povedo, če se s predlaganim proračunom oziroma spremembama in pa proračunom strinjata oziroma če imajo kakšne pripombe na del proračuna, ki se tiče njihove inštitucije. Če bo potrebno, bomo potem v skladu s tretjim odstavkom 157. člena in petim odstavkom 156. člena Poslovnika pripravili potrebne amandmaje, k predlogu aktov.</font><br>
<font size="4">Zainteresirano delovno telo lahko v skladu z obema členoma, ki sem jih navedel prej, vloži amandmaje samo k tistim podprogramom pri določenih neposrednih uporabnikih državnega proračuna, ki so zajeti v predlogu proračuna in zajemajo njegovo področje. Menim, da v tem delu lahko potem dajemo amandmaje samo na dele tistega proračuna, ki se nanaša na delovanje Računskega sodišča. To sem povedal z namenom, da vas že v uvodu prijazno prosim, da se v svojih razpravah poskušamo le omejiti na proračun proračunskega uporabnika, to je Računskega sodišča.</font><br>
<font size="4">Zdaj pa prosim za uvod, gospo državno sekretarko, magistro Kristino Šteblaj, z Ministrstva za finance. Izvolite.</font><br>
<br>
<b><font size="4">MAG. KRISTINA ŠTEBLAJ:</font></b><font size="4"> Hvala lepa za besedo. Lepo pozdravljeni vsi prisotni, predstavnica Računskega sodišča in seveda poslanke in poslanci. </font><br>
<font size="4">Predloga proračunov, se pravi spremembe proračuna za leto 2021 in novega proračuna za leto 2022 predstavljata odziv in ukrepanje na zaostrene razmere, ki zaznamujejo letošnje leto. Predvsem sta usmerjena naprej, v okrevanje in krepitev odpornosti gospodarstva, ob hkratni skrbi za blaginjo posameznika. Potrebno je izpostaviti, da sta proračuna pripravljena v okoliščinah velike nepredvidljivosti, tako glede razvoja epidemije, kot posledic </font><br>
<br>
<b><font size="4">2. TRAK: (AB) – 11.00</font></b><br>
<br>
<b><font size="4">	</font></b><font size="4">(nadaljevanje) za gospodarstvo in seveda posledično tudi javne finance. Makroekonomske ocene in napovedi, ki jih je pripravil Umar kažejo, da bi po 6,7 odstotnem padcu gospodarske aktivnosti v letu 2020 v naslednjih dveh letih lahko računali na 5,1 odstotno rast bruto domačega proizvoda v letu 2021 in 3,7 odstotno gospodarsko rast v letu 2022. Izvedeni ukrepi ekonomske politike v letu 2020 so preprečili hujši padec gospodarske aktivnosti in so po oceni pomagali ohraniti več 100 tisoč delovnih mest, ter predstavljajo ugodno izhodišče za okrevanje v letih 2021 in 2022. </font><br>
<font size="4">	Okrevanje in odpornost gospodarstva sta bili ključni vodili pri pripravi proračunov za omenjeni dve leti. Izdatki državnega proračuna so za leto 2021 ocenjeni na 13,5 milijarde evrov in so za 0,6 odstotka višji kot v letošnjem letu. Izrazito je povečanje pri odhodkih iz naslova EU sredstev, kjer je načrtovan izrazit presežek pri črpanju tako na državni, kot na lokalni ravni. Prihodki državnega proračuna naj bi se v letih 2021 in 2022 normalizirali in davčni prihodki, tako ocenjujemo, bodo postopoma presegli ravni iz leta 2019. Povečanje prihodkov iz EU sredstev je odraz načrtovanega pospeška črpanja kohezijskih sredstev in koriščenja sredstev za okrevanje. Slovenija bo prihodke iz tega naslova seveda lahko prejela le na podlagi odobrenih projektov, ki se bodo izvajali skladno z zastavljenimi mejniki, zato je zelo pomembno, da so ti projekti zelo dobro pripravljeni. </font><br>
<font size="4">	Saldo državnega proračuna se bo posledično izboljševal tako zaradi pričakovane rasti prihodkov, kot tudi zaradi učinkov, ukrepov in investicij na strani odhodkov, ki bodo generirali gospodarsko rast in potrošnjo. Primanjkljaj državnega proračuna je v letu 2021 načrtovan v višini 2,7 milijardi evrov, oziroma 5,6 odstotka bruto domačega proizvoda. V letu 2022 pa na 3,1 odstotka bruto domačega proizvoda. Slovenija ima v naslednjih letih v okvirih instrumenta Next Generation EU na voljo dodatna EU sredstva. Dodatno ima na voljo sredstva iz programa pomoči REACT-EU in sicer v okviru kohezijske politike. V okviru tega programa REACT-EU je na 312 milijonov, ki so na voljo za leto 2021, od 312 milijonov, ki so na voljo za leto 2021 načrtovanih 115 milijonov, za leto 2022 pa 138 milijonov evrov. Ta sredstva so primarno namenjena izboljšanju zdravstvene infrastrukture, infrastrukture za oskrbo starejših in ohranjanju delovnih mest. </font><br>
<font size="4">	Naslednji pa je načrt za okrevanje in odpornost, kjer lahko Slovenija, bo lahko Slovenija koristila približno 1,6 milijarde evrov nepovratnih sredstev. Od tega je v državnih proračunih za leti 2021 in 2022, ki jih imate pred seboj, se pravi v predlogih že načrtovanih 600 milijonov oziroma 300 milijonov. Hkrati se izteka tudi finančna perspektiva za to obdobje, se pravi 2014-2020, v okviru katere so se v preteklih letih nabrale velike zamude pri črpanju sredstev, zato je v letih 2021 in 2022 načrtovana mnogo obsežnejša poraba kohezijskih sredstev kot v preteklih letih.</font><br>
<font size="4">	V letu 2021 načrtujemo tudi izvajanje programov in projektov, ki se – načrtujemo celotno financiranje programov in projektov iz sredstev EU v višini 1,62 milijarde evrov, pri čemer je slovenska udeležba v višini slabih 260 milijonov evrov. V letu 2022 pa v podobni višini, 1,55 milijarde evrov, pri čemer pa je slovenska udeležba v višini okrog 168 milijonov evrov. V obeh letih največji delež predstavljajo programi in projekti kohezijske politike, sledijo sredstva za izvajanje drugih programov, predvsem že omenjenega mehanizma za okrevanje in odpornost ter sredstva za izvajanje kmetijske politike. </font><br>
<font size="4">	Zaradi nepredvidljivega razvoja virusa so razmere tudi v naslednjih letih še zelo negotove, zato je v državnem proračunu za ta namen rezerviranih 500 milijonov evrov, med drugim tudi za že načrtovane ukrepe iz protikoronskih paketov, zlasti iz protikoronskega paketa 5, ki je trenutno v obravnavi tudi v državnem proračunu. Razvojna komponenta je izrazita predvsem na področju investicij in investicijskih transferjev. Investicijski odhodki so v predlogu sprememb proračuna za leto 2021 načrtovani v višini 972 milijonov evrov in se glede na sprejeti.</font><br>
<br>
<b><font size="4">3. TRAK (VI) 11.05</font></b><br>
<br>
<font size="4">	(Nadaljevanje) proračun za leto 2021, se pravi proračun, ki je bil v lanskem letu sprejet, povečuje za 451 milijonov evrov. Z namen investicijskih transferov pravnim in fizičnim osebam, ki niso proračunski uporabniki, pa je v predlogu sprememb proračuna za leto 2021 načrtovanih 431 milijonov evrov, kar je za 251 milijonov evrov več kot v sprejetem proračunu za leto 2021. Okrepljena(?) investicijska sredstva so zlasti vidna na področjih prometne infrastrukture, gre za želez…, posebej poudarjam za železniške povezave, tudi v duhu ozelenitve investicij, vključno z železniškim predorom Karavanke, gre tudi za področje obrambe, za investicije v kulturi, odvajanje in čiščenje voda, za investicije v zdravstvu, da ne naštevam vseh. To so pač največje. Povečujejo pa se tudi investicijski transferi občinam, ki so v državnem proračunu leta 2021 planirani v višini skoraj 47 milijonov evrov. Če gledamo programsko strukturo državnega proračuna se v primerjavi s sprejetim proračunom za leto 2021 najbolj povečujejo sredstva na politiki zdravstveno varstvo, in sicer za 257 in še nekaj milijonov evrov. Na politiki za promet in prometna infrastruktura skoraj v enaki višini in tudi zelo podobna višina je povečanja sredstev na področju okolja in okoljske infrastrukture, hkrati pa se tudi za več kot tretjino v primerjavi s sprejetim proračunom povečujejo sredstva za znanost in informacijsko družbo ter za podjetništvo in konkurenčnost. </font><br>
<font size="4">Oba predloga proračunov, ki jih imate pred seboj se trudita ohranjati tudi socialno naravnanost. Tako je socialna in družinska politika načrtovana preko transferov in se  zagotavlja povečanje blaginje, z namenom zagotavljanja povečanje blaginje predvsem za najbolj ranljive skupine prebivalstva. V primerjavi s sprejetim proračunom za leto 2021 se tudi sredstva na politiki socialno varnost povečujejo za 20,4 %, se pravi za dobro petino in med drugim vključujejo sredstva za družinsko politiko, osebno asistenco in socialne pomoči. </font><br>
<font size="4">Kot veste bo Slovenija v drugi polovici naslednjega leta predsedovala svetu EU in za izvajanje programa predsedovanja bo okrepila in izpopolnila tako kadrovsko strukturo kot zagotovila komunikacijsko logistično infrastruktruro. V tem trenutku še ne vemo koliko dogodkov se bo v resnici dogajalo direktno, koliko se bo pač preko teh medijev. Tako je skupaj za predsedovanje načrtovanih približno 60 milijonov v letu 2021 in še dobrih 12 milijonov v letu 2022. Kot veste določeni stroški se bodo potem pač plačevali še tudi v letu 2022 skladno s plačilnimi roki. Naj omenim samo še to, da je pri presoji izpolnjevanja fiskalnih pravil za leto 2020, kot veste, veljale izjemne okoliščine, enako je bil na ravni EU med vsemi državami članicami dosežen širši konsenz, da mora fiskalna politika tudi v letu 2021 še naprej spodbujati okrevanje. In v ta namen in predvsem zaradi visokih negotovosti je Evropska komisija državam sporočila, da bo tudi v letu 2021 še naprej veljala splošna odstopna klavzula. Toliko bi imela za uvod. Hvala lepa. </font><br>
<br>
<b><font size="4">PREDSEDNIK IGOR PEČEK:</font></b><font size="4"> Hvala lepa, gospa mag. Šteblaj. </font><br>
<font size="4">Želite besedo predstavnica Računskega sodišča? Izvolite, mag. Nina Koščak, svetovalka predsednika Računskega sodišča.</font><br>
<br>
<b><font size="4">MAG. NINA KOŠČAK:</font></b><font size="4"> Hvala za besedo. Lepo pozdravljeni v mojem imenu. </font><br>
<font size="4">Jaz bi samo to povedala, da v proračunu kot celoti ne morem še podati nobenega mnenja, bodo naši kolegi v okviru revizij to izvedli. Smo pa v bistvu zadovoljni s predlogi sprememb proračuna za 2021 in 2022, ker so naša predvidevanja o višini bila upoštevana v celoti. Povečanje je predvsem na račun novih zaposlitev, tako da predvidevamo dve novi zaposlitvi. In tudi za nekaj inevsticij, ki jih v letošnjem letu nismo mogli izvesti, tako da smo v bistvu zadovoljni s tem. Hvala lepa. </font><br>
<br>
<b><font size="4">PREDSEDNIK IGOR PEČEK:</font></b><font size="4"> Hvala tudi vam mag. Koščak. </font><br>
<font size="4">Sedaj pa prehajamo na razpravo članic in članov komisije. Želi kdo razpravljati? Ugotavljam, da… </font><br>
<br>
<b><font size="4">4. TRAK: (DAG) – 11.10</font></b><br>
<br>
<b><font size="4">	</font></b><font size="4">(nadaljevanje) Kot prvi imate besedo, dr. Franc Trček, če bi povedali bolj jasno, bi razumel takoj. Potem pa dobi besedo še kolega Robert Polnar.</font><br>
<br>
<font size="4">	</font><b><font size="4">DR. FRANC TRČEK (PS SD): </font></b><font size="4">Nekdo je vmes vzkliknil jesus (džizs). Ne, nisem jezus, kolega Plemeniti, daleč od tega. </font><br>
<font size="4">	Če gledamo ta proračuna, pa se nekako malce ponavljamo. Ključni problem, ki ga vidim tu, če parafraziram državno sekretarko, je vprašanje barve denarja. Ta dva proračuna sta premalo natančno pobarvana, če se tako jasno izrazim. Nobena skrivnost ni, da smo poslanci v Mariboru v ponedeljek – eni ste bili odsotni, eni opravičeno, za druge ne vem – z našega konca imeli sestanek z županom. Seveda, župani bi radi zidali - saj jih razumemo v neki njihovi logiki, kajne -, sočasno ne vidijo v NRP, ali so neke obljube sprovedene ali ne. Tu je tudi vprašanje, koliko zidati, koliko ne zidati. Se mi zdi, da dokler se bomo mi tako pacali, koalicija, opozicija, mi smo bili najboljši, mi bomo še boljši, gor in dol, pa s tujim onetom mlatili po koprivah, tu nekega razvoja ne bo. Verjetno bi morala biti politična zrelost. Upam, da se tu s kolegom Polnarjem strinjava, da se naredi nek terminski plan, kaj so res neke prioritetne investicije. Za moj okus se nekako premalo gleda v to, kako bomo mi gospodarstvo poganjali, če gledam na tisto prejšnjo sejo, ki smo jo pred kratkim končali - MGRT, težko rečem, da se z GR-jem plus T-jem ukvarja z gospodarskim razvojem pa s tehnologijami -, nisem tako optimističen glede evropske kohezivnosti, ker imam tudi neko življenjsko izkušnjo s tem. Tu je seveda tudi vprašanje, a veste, nekih teh projektov po naboru želja, malo skozi optiko, kakšni stroški s tem nastajajo, kakšne bodo amortizacije, ali imajo ti projekti preživetveno vrednost ali bodo neki spomeniki, od katerih nas bo bolela glava. </font><br>
<font size="4">	Pa da ne bom dolg, imam čisto praktična vprašanja, o katerih smo se tudi pogovarjali, ki sem jih tudi pisno naslavljal na Vlado, pa nekih zadovoljivih odgovorov nisem dobil. Eno je problematika lastnega sofinanciranja kohezijskih projektov, kljub temu zdaj, pa bo malo glavarina višja, pa bomo znižali neke stroške občinam… Dajmo biti odkriti, številne občine tega denarja nimajo in ga tudi ne bodo imele. Drugo, čisto praktično vprašanje, če mogoče veste, državna sekretarka odgovor. Mi imamo določen del povratnih sredstev, evropskih, dajmo reči po domače kredit - ali se bo to štelo v dolg občin ali ne. A veste, potem imamo neko resno vprašanje, koliko špage imajo še občine, zadolžitvene, ali ne. To je neko resno vprašanje, ki bi ga bilo verjetno treba razmisliti tudi na ravni celotne EU, ker lastnih sredstev že tako ali tako skoraj nimaš, ker imaš toliko obvez, če se ti bo to štelo v dolg. Potem, recimo, na primeru druge največje občine v Sloveniji, tudi po proračunu, prideš do tega, da imaš nekega kreditnega potenciala, ne vem, 4, 5 milijonov, in potem, če malo karikiram, gledaš, katerih 500 metrov boš asfaltiral pred volitvami, ker česa drugega ne boš mogel. To so, bom rekel, neka resna, čisto praktična vprašanja, ki jih je treba čim prej razrešiti, ker navsezadnje, a veste, občina se zažene, da nekih par sto tisoč evrov v neko projektno dokumentacijo, v strokovne podlage, kakorkoli imenujemo, in potem nekako ne vidiš naprej. </font><br>
<font size="4">	In se mi zdi, da v teh dveh proračunih – s tem bom sklenil, da ne bom predolg – ni dovolj jasno vidna ta navezava dveh teritorialnih ravni organizacije politike pri nas, če hočete, nacionalne ravni skozi proračun in seveda lokalnih skupnosti. In tu je </font><br>
<br>
<b><font size="4">5. TRAK: (AB) – 11.15</font></b><br>
<br>
<b><font size="4">	</font></b><font size="4">(nadaljevanje) nek resen problem. Nekako proračuna sta preveč sestavljena z nekimi rezervacijami na načsin kdo bo priden pa kdo bo politično pohleven, kar se mi zdi, da ni ravno način, na kateri se skozi proračune družbeno prostorski razvoj neke države v 21. stoletju pelje. Bom pa zelo vesel, če mi državna sekretarka lahko podate odgovor na ta dva vprašanja. A se bodo ta povratna sredstva štela v dolg občin in kje bomo našli dejansko peneze za lastna sofinanciranja to zadevnih evropskih projektov.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala dr. Trček.</font><br>
<font size="4">	Besedo dajem kolegu Robertu Polnarju, potem pa dobi besedo Luka Mesec, potem pa še Jože Lenart.</font><br>
<font size="4">	Kolega Polnar.</font><br>
<br>
<font size="4">	</font><b><font size="4">ROBERT POLNAR (PS DeSUS):</font></b><font size="4"> Hvala za besedo gospod predsednik. </font><br>
<font size="4">	Tista prva opredeljujoča značilnost obeh proračunov, se pravi sprememb za leto 2021 in predloga za 2022, je proračunski primanjkljaj. V letu 2021 je načrtovan v višini 2 milijard in 746 milijonov evrov. V letu 2022 pa v višini milijarde in 593 milijonov evrov, kar nakazuje, da se država nagiba k postopnemu zmanjševanju proračunskega primanjkljaja. To je seveda v razmerah zelo negotovega makroekonomskega okolja in za leto 2022 je po moji oceni zlasti z vidika načrtovanih proračunskih prihodkov stvar tako negotova, da se glede leta 2022 danes v razpravi sploh ne bi referiral, ampak bi se orientiral na leto 2021. Gre namreč za to, da trenutno ni nikakršnih jasnih znakov kako dolgo bo obstoječa pandemija še trajala. Tisto, kar je danes jasno je, da bodo posledice velike. Posledice koronakrize na bodo samo zdravstvene, bodo tudi ekonomske. Mnogi ljudje danes namreč ne delajo. In ne bo jih tako malo, ki se tudi nikoli več ne bodo mogli vrniti na delo. </font><br>
<font size="4">	Rebalans proračuna za 2020 in predlog sprememb za 2021 je zato po mojem predvsem signal, da se moramo brezobzirno soočiti z resnico. Moderni svet, v katerem živimo, svet svoboščin in obilja je krhek in lomljiv in ta svet ni samo svet tveganj v ekonomiji, marveč je svet družbe tveganja. In demokratična država je lepilo take moderne družbe. Pozivanje na racionalnost in enotnost v takšnih okoliščinah, ki so ga nekateri v bližnji preteklosti tolmačili kot politično taktiko, je zdaj postalo del psihologije množic, zato ker množice pač ne želijo živeti v tesnobi in negotovosti dolgoročno, ampak samo kratkoročno. </font><br>
<font size="4">	Ekonomske posledice bodo torej težke. Ekonomija pa nista samo ponudba in povpraševanje, ampak ekonomija predpostavlja tudi družbeno stabilnost, organizirano oblast inštitucije in družbene vrednote. Zdravje in smrt nista in nikakor ne moreta biti samo stvar tiskanja denarja. Zato mislim, da obstajajo vprašanja, kjer je potrebno nadvladati strankarske interese. Takega cilja ni mogoče doseči z opiranjem na ideologije, temveč na izkušnje in znanje. Ni ga mogoče doseči z opiranjem oziroma razmišljanjem o delitvi plena, o strankarskem interesu ali pa o osebnih predsodkih. V današnjem času je naš imperativ, da praktična logika in zdrav razum zahtevata, da se družba povezuje z uresničljivimi cilji, ne pa razdeljuje s posebnimi interesi. Jasno je, da kriznega položaja ne bomo razrešili s čudežem. Lahko se zgodi in mislim, da smo danes s tem že soočeni, da bo ta krizni položaj dolgo trajal. Zato družba v kriznih časih potrebuje vodstvo, ne pa priprave za obračun in kalkulacije. Če mi pogledamo tisto osnovno strukturo v posebnem delu proračuna za leto 2021, potem lahko ugotovimo, da na ključnih področjih </font><br>
<br>
<b><font size="4">6. TRAK: (ŠZ) – 11.20</font></b><br>
<br>
<font size="4">	(nadaljevanje) državnega financiranja beležimo zelo visoke rasti, glede na sprejet proračun, za leto 2021. </font><br>
<font size="4">	Izpostavil bi samo nekatera. Ministrstvo za zdravje ima v sprejetem proračunu predvidene odhodke v višini 193 milijonov evrov. V predlaganih spremembah, se ti prihodki dvigujejo na 528 milijonov evrov, kar je za 272 več, kot je bilo sprva načrtovano. Posebej se mi zdi pomembno izpostaviti, da je to Ministrstvo za zdravje praviloma odhodkovno na nivoju 170 do 180 milijonov evrov letno, tudi v tistih časih, ki so bili izrazito konjunkturni. V letu 2021 bo višina teh odhodkov nekaj manj kot 530 milijonov evrov. Kakšni pa bodo učinki? To, gospe in gospodje, to pa bomo šele videli. </font><br>
<font size="4">	Naslednja stvar, ki se mi zdi pomembna izpostaviti, je Ministrstvo za gospodarski razvoj in tehnologijo. 280 milijonov evrov je osnovni, sprejeti proračun, predlog sprememb je 402 milijona evrov, kar je rast za 144 %. Naslednja zadeva je infrastruktura. 797 je osnova. Zdaj s spremembo je to milijarda in 66 milijonov evrov, za to konkretno ministrstvo infrastrukturno, v modernem času milijardni odhodki v enem letu še nikoli niso bili predvideni. Če bodo v prihodnjem letu realizirani, to bomo še videli. Vsekakor pa gre za rast za 134 %. Precej podobna je zadeva pri Ministrstvu za okolje in prostor, kjer je rast iz nekaj manj kot 300 milijonov na 395 milijonov in je to 132 %. K temu bi seveda z veseljem govoril še oziroma pridodal še Ministrstvo za kulturo, ampak o tem bo še prilika, bomo še govorili.</font><br>
<font size="4">	Vem, gospe in gospodje, da je bistveno pogledati tudi v strukturo odhodkov vsakega posameznega proračunskega uporabnika, ampak gospod predsednik, jaz v okviru današnje seje, tega ne bom počel, zato ker bi to vendarle bilo nekoliko preveč podrobno. Zato bo še prilika na plenarnih sejah Državnega zbora.</font><br>
<font size="4">	Jaz vem, da bosta dve pričakovani reakciji na ta predlog sprememb proračuna. In sicer polovica predlaganih ukrepov je nesmiselnih, druga polovica predlaganih ukrepov pa je nepotrebnih. To se mi zdi legitimno, to je s stališča tistih, ki oponirajo obstoječi vladi, tudi sprejemljivo in to se mi ne zdi nekaj takega, o čemer bi veljalo pripisovati kakšen pretiran pomen. Gre namreč za to, da osebno mislim, da je kriza, ki jo je izzval virus zaustavila gospodarsko rast na popolnoma nov način s kakršnim nimamo nobenih izkušenj. To je, vsaj na podlagi poletnega mojega opazovanja, celotne zadeve, tisto kar se v Sloveniji na veliko ignorira.</font><br>
<font size="4">	Država v takšni situaciji seveda mora prevzeti ali pa vsaj delno prevzeti nadzor nad ekonomijo, zato da se lahko primerno odzove na krizo. Velikokrat je bilo v Sloveniji zaznati, pa tudi na nivoju Evropske unije, da se ni potrebno izmišljati ničesar novega, ampak da moramo izkoristiti obstoječe mehanizme in delovati takoj. In ravno v tem je po moji oceni tudi največji problem. Zato, ker obstoječi mehanizmi ne bodo dajali rezultatov, ker smo preprosto soočeni s krizo, ki ni čisto običajna kriza. In če upoštevamo vsa mogoča tveganja, potem se nam v resnici lahko zgodi, da vsi predvideni ukrepi morda ne bodo zadostni in zato nam je potrebna težka oborožitev. Kako in koliko težka, to pa bomo videli šele skozi razvoj v času.</font><br>
<font size="4">	V fizičnem boju, namreč da zaustavimo širjenje virusa in v ekonomskem boju, da preprečimo finančno katastrofo, je potrebno tisto, kar je bilo dolga leta sistematično zavračano in zanemarjano. To pa je planiranje. V eri svobodnega trga in verovanja, da so tržni mehanizmi in minimalne vladne intervencije zdravilo </font><br>
<br>
<b><font size="4">7. TRAK: (ŠZ) – 11.25</font></b><br>
<br>
<font size="4">	(nadaljevanje) za vsak problem, je ta funkcija državne uprave praktično odmrla. Aktivirati moramo zato vse funkcije države. Ko je potrebno, je potrebno izdajati ukaze, ne pa samo priporočila za spremembo obnašanja. </font><br>
<font size="4">	Kar se tiče ukrepov za rešitev gospodarstva, pomeni v tem trenutku narediti vse, kar je potrebno, predvsem zadolžiti se do tiste mere, ki je potrebna. O tem, katera je tista mera, ki je potrebna, seveda ne bomo nikoli našli skupnega stališča oziroma skupnega imenovalca, pa se mi zdi, da to tudi ni imperativ. In naj je to komu všeč ali ne, mi bomo končali z ekonomijo, ki bo potrebna pomembna podpora države. In z državno upravo, ki bo imela nadzor nad zasebnim sektorjem in bo skrbela za to, da vsakdo dobi dovolj za preživetje. Ko se bo vse to končalo, s čimer smo danes soočeni, se kapitalizem ne bo mogel vrniti v prejšnjo normalo. Meni se zdi, da je pregled na splošna in posebna dela obeh proračunov, tudi potem ko nekoliko globje pogledamo, posredno sporočilo tega, da tisto s čimer smo bili soočeni pred krizo, po zaključku krize ne bo več mogoče. </font><br>
<font size="4">	Res je, da Evropska unija napoveduje velike finančne intervencije. Najverjetneje bo vsaj Evropska komisija ali pa v povezavi z Evropsko centralno banko tisti organ, ki bo preprečeval brezglavo novo javno zadolževanje. Toda nihče ne ve, kaj bo to v prihodnosti pomenilo. Zato, ker je vse skupaj povsem negotovo in ne vemo, na kakšen način bo predvidena gora denarja vplivala na okrepitev gospodarskih procesov ali pa bo morda celo povzročila nov finančni kaos v Evropski uniji in širše na svetu. Zato bi oziroma se mi osebno zdi, pri kalkuliranju z morebitnimi evropskimi sredstvi biti skrajno previden in skrajno zadržan, govoriti pa o teh zadevah šele kasneje oziroma potem, ko bodo realizirane.</font><br>
<font size="4">	Kot sem rekel na začetku gospod predsednik, za leto 2022 ne mislim podrobnejše elaborirati stvari zato ker sem prepričan, da bomo o tem proračunu še imeli razprave glede sprememb, pa verjetno tudi glede kakšnega rebalansa.  </font><br>
<font size="4">	Toliko za danes. Hvala lepa.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, kolega Polnar. </font><br>
<font size="4">	Replika doktor Trček, izvolite.</font><br>
<br>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, zgolj kratka replika. Jaz oponiram nezadostnem mišljenju, kaj šele izostankom mišljenja, ki ga prepogosto srečujem v tej hiši. Nekako izhajajoč iz tega, kar je pa rekel kolega Polnar, bi se pa mogoče lahko strinjal, da se nehamo hvaliti s tem, koliko teh penezov bomo pobasali pa koliko delovnih mest bomo rešili, ker teh odgovorov nimajo niti pametnejši od nas, z vsem dolžnim spoštovanjem do vseh tukaj prisotnih.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, doktor Trček. </font><br>
<font size="4">Vas pa tokrat prijazno opominjam, da to ni bila replika, ampak komentar na razpravo kolega Polnarja in nisem razumel, kje vi niste bili v svoji razpravi pred njim razumljeni. Nadaljujemo z razpravo. Najprej dobi besedo kolega Luka Mesec, potem pa je na vrsti magister Andrej Rajh. Kolega Mesec, izvolite.</font><br>
<br>
<b><font size="4">LUKA MESEC (PS Levica):</font></b><font size="4"> Ja, hvala za besedo. En lep pozdrav. </font><br>
<font size="4">Zdaj, nekako lajt motiv današnjih razprav jutra in dopoldneva ob proračunih je seveda dolg države in pa vprašanje ali je poraba primerna in ustrezna. To je tudi nekako okvir moje razprave. Kot sem že prej opozoril, je letos država pridelala neto za 4,6 milijarde evrov primanjkljaja. Učinki tega so pa zanemarljivi. Brezposelnost se je povečala, zdravstvena kriza se je prestavila iz spomladi na jesen, zdravstvo in drugi družbeni podsistemi pa zaradi dodatne porabe države očitno niso nič bolje pripravljeni na epidemijo kot so bili marca ali aprila. To kažejo današnje statistike, 707 okuženih. </font><br>
<br>
<b><font size="4">8. TRAK: (ŠZ) – 11.30</font></b><br>
<br>
<font size="4">	(nadaljevanje) Po okužbah na glavo prebivalca smo presegli Združene države Amerike. Zdravstvo pa, že ko je bilo 25 ljudi na intenzivni negi, zaradi covida so bila opozorila, da bomo kmalu presegli njegove sposobnosti. Tukaj smo po pol leta priprave na krizo in investiranih stotinah milijonov evrov v gospodarstvu in druge državne podsisteme. Kar je zelo pomenljivo, ko ocenjujemo delo te vlade.</font><br>
<font size="4">	Zdaj ko gledamo naslednji dve leti, lahko najprej ugotovimo, da se bo primanjkljaj v letih 2021 in 2022 v bistvu podvojil. Leta 2021 2,75 milijarde evra dodatnega primanjkljaja leta 2022 1,6 milijarde evra dodatnega primanjkljaja. Pa da me ne boste vzeli za fiskalnega konzervativca. Jaz sem bil in še vedno sem oster kritik evropskih fiskalnih pravil in politike varčevanja. Tudi mislim, da presoja o tem ali je tega primanjkljaja preveč ali premalo, ni enostavna. Treba je pogledati predvsem, kaj se bo s tem denarjem počelo, čemu bo služil in kakšni so izgledi države v naslednjih dveh letih. </font><br>
<font size="4">	Zdaj, jaz bi rekel takole. Če pogledamo, kaj se bo s tem denarjem počelo, vidimo da kljub dodatni porabi, se pravi okrog 10 milijardam novega dolga v treh letih, ključni podsistemi ostajajo podhranjeni. Za dolgotrajno oskrbo vlada sama pravi, da potrebujemo 300 milijonov evrov na leto. Namenja jih cirka 20 v naslednjih dveh proračunih. Se pravi 300 jih rabimo, 20 milijonov namenja. Investicije v zdravstvu se ne bodo povečevale. Zdravstveni proračun se sicer povečuje, a predvsem zaradi tega, da bo pokrpal luknjo zdravstvene blagajne, ki se trenutno dnevno zadolžuje pri državni zakladnici, da sploh lahko preživi. </font><br>
<font size="4">	Investicij v zdravstvu ne bo bistveno več, kot jih je bilo, v naslednjih dveh letih. Se pravi slovensko zdravstvo ne bo napredovalo. Edino kar vlada počne je trenutno je, da preusmerja denar mimo zdravstvene blagajne k zasebnikom, da bi skrajšali čakalne vrste. Ampak tukaj se že pojavlja vprašanje, ali se ne bodo zaradi tega podaljšale. Recimo, če pogledate za Bežigrad, največja slovenska zasebna klinika je Iatros. </font><br>
<font size="4">Tam je trenutno, če se ne motim direktor, bivši kirurg jetrne kirurgije, ene od najtežjih, najzahtevnejših smeri, ki je iz javnega sektorja šel, se pravi iz te zahtevne in kompleksne panoge v javnem sektorju, prestopil v zasebni sektor, na tehnično in strokovno precej nezanimivo področje, to je pregledovanje tankega črevesa. </font><br>
<font size="4">	Ali ne bo, ko boste sredstva začeli obračati k zasebnikom še več zdravnikov iz javnega sektorja, ki so zaradi delovnih razmerij in tako naprej upravičeno nezadovoljni s svojim položajem, šlo enostavno na enostavnejša, udobnejša in bolje plačana delovna mesta v zasebni sektor. In če se bo to dogajalo ali ne bo to javnega zdravstva še bolj izčrpalo. Ali ne bomo na koncu pristali z zelo dobrimi storitvenimi klinikami v zasebnem sektorju, javno zdravstvo pa bo imelo še daljše čakalne vrste in slabšo storitev, kot jo ima danes. </font><br>
<font size="4">	To niso zgolj špekulacije. Če pogledate, kaj se je zgodilo v slovenskem zobozdravstvu, ko je bila dopuščena privatizacija, boste videli nekaj takšnega kar zdaj opisujem. Dalje, če govorimo o stanovanjski politiki, država že več kot desetletje ni vanje investirala in tudi v naslednjih dveh letih, kljub temu da fiskalna pravila ne veljajo, ne bo. Šest milijonov naslednje leto, sedem milijonov leto zatem. S tem se niti približno ne bo popravilo stanje na stanovanjskem področju.</font><br>
<br>
<b><font size="4">9. TRAK: (ŠZ) – 11.35</font></b><br>
<br>
<font size="4">	(nadaljevanje) Cene nepremičnin v bistvu, tudi zaradi spodbud monetarne politike v Evropski uniji niso zares padle oziroma celo evropski mediji poročajo, da so se ponekod povečale. Še več mladih, ki zdaj težje prihajajo do služb v teh časih, ostaja doma. Ampak ta dva proračuna, ki jih imamo pred sabo, te zadeve ne rešujeta.</font><br>
<font size="4">	Podobno je z raziskovalno dejavnostjo in tako naprej. Skratka, v tem smislu lahko potegnemo črto, da kljub desetim dodatnim milijardam oziroma desetim milijardam primanjkljaja v treh letih, država ali pa ta vlada ne bo razrešila nobenega od bistvenih razvojnih vprašanj. Vse, kar se bo s tem denarjem počelo je, nekaj bo šlo za krpanje lukenj, zaradi epidemije, nekaj je nerazporejene porabe. Recimo letos je bilo kar dve milijardi nerazporejene porabe na postavki covid na Ministrstvu za finance. Kaj se je s tem denarjem počelo, bodo verjetno v prihodnjem desetletju še morale temeljito raziskovati razne preiskovalne komisije v Državnem zboru in drugi organi, da ne govorimo o maskah, ventilatorjih in tako dalje. </font><br>
<font size="4">	Tudi naslednje leto je spet rezerviranih 500 milijonov evrov na postavki covid-19, nerazporejeni in nejasno kaj se bo s tem denarjem počelo. Je pa jasno, da za eno področje bo več denarja in to je nabava orožja. Vojska bo namreč v letih 2021 in 2022, prejela 300 milijonov skupaj. 300 milijonov več kot jih ima letos. Se pravi ta dva proračuna in to vedno poudarjam, proračun je politika vlade, brez kakršnihkoli olepšav, priveskov, prelita v čiste številke. In v tej politiki vlade za naslednji dve leti se na podlagi tega, kar sem povedal, vidijo prioritete. Vidi se, da bo ostajala nerazporejena poraba za covid-19. </font><br>
<font size="4">Se pravi vlada bi v bistvu si rada ustvarjala neko lastno rezervo za neke politike, ki bodo njej ustrezale in jih noče preveč javno razgaljati. Vlada bo povečevala sredstva za orožje. Po drugi strani pa kljub temu, da po desetletju stiskanja in zategovanja pasov, nimamo fiskalnih pravil, ni vlada se odločila, da bi okrepila katerokoli izmed bistvenih razvojnih področij v tej državi. Ne znanosti, ne raziskovanja, ne stanovanj, ne pokojnin, ne dolgotrajne oskrbe. Vse to bo ostalo podhranjeno.</font><br>
<font size="4">	Tako, da iz tega razloga lahko dam temu proračunu samo eno oceno in to je negativno. Moj poziv, ko Franjo Trček poziva k mišljenju bi pa bil, da razmišljamo kako naslednji dve leti izkoristiti ne samo za to, da bomo nekako splavali iz epidemije. Kolega Polnar je prej rekel, da se kapitalizem ne bo vrnil v prejšnje stanje, ampak bo ostal nekako priklopljen na državne aparate. Ampak sodeč po teh proračunih, v bistvu ni nobene druge vizije, kot da se proba ta naš kapitalizem vrniti v neko prejšnje stanje in ni nobene druge vizije, kot zgolj to, da nekako z državno pomočjo te firme, ki jih trenutno imamo, izplavajo oziroma ne izplavajo, se obdržijo nad gladino, med krizo.</font><br>
<font size="4">	To je vse, kar lahko iz teh dveh proračunov razberemo. To je praktično vse mišljenje, ki ga je ta vlada do zdaj opravila. Bi bilo pa treba razmisliti, kako naslednji dve leti in še enkrat poudarjam, ko ni fiskalnih pravil in je bistveno lažje dobiti dodatna sredstva, ki so nenazadnje na finančnih trgih trenutno zelo ugodna, zato da bi končno rešili katero od razvojnih vprašanj, ki jih imamo že desetletja na pladnju, pa se niso razrešila. Zakaj ne? Zaradi tega, ker smo imeli ves čas za vratom evropska fiskalna pravila in ministrstva so morala porabo prej rezati, kot ne. Zdaj so prvič te zavore spuščene, ampak očitno bomo tudi to priložnost zamudili in potem se bomo spraševali, zakaj ta država zamuja še eno desetletje za vsemi ostalimi.</font><br>
<br>
<b><font size="4">10. TRAK: (ŠZ) – 11.40</font></b><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, kolega Mesec.</font><br>
<font size="4">	Magister Andrej Rajh, imate besedo.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa. </font><br>
<font size="4">	Zares je sedanja finančna, ne finančna, torej covid kriza ima nepredstavljive finančne posledice in napredovanje gibanja, zadolževanja, primanjkljaja. Že v letošnjem letu je zelo negotovo. Že v tem trenutku oziroma v tem času smo priča ponovnemu zaostrovanju razmer, ponovnemu omejevanju gospodarstva in seveda to so negotovosti, ki bodo vplivali na prihodke državnega proračuna, v letošnjem letu in tudi v prihodnjih letih. Bistveno napovedovanje kakšne bodo razmere v naslednjem letu ali pa v prihodnjih letih je primerljivo z vedeževanjem in je seveda negotovo. </font><br>
<font size="4">	Sam bi si želel, da bi proračun imel izravnavane prihodke in odhodke, torej da bi porabili toliko kolikor ustvarimo. Pa žal ni tako. Mislim, da je tudi prav, da država pomaga državljanom prebroditi te razmere. Se pa strinjam. Imamo v državi, pa tudi kot družba določene izzive, na katere moramo najti en nacionalni konsenz. </font><br>
<font size="4">Tu bi v bistvu se navezal tudi na mojega predgovornika, ki je izpostavil problem dolgotrajne oskrbe, čakalnih vrst v zdravstvu, stanovanjske stiske mladih. Vsem tem problemom je skupno, nekaj da v bistvu nimamo niti osnovnega podatka, koliko ljudi čaka, torej pravega, točnega podatka koliko ljudi čaka na dolgotrajno oskrbo, kakšne so dejanske čakalne vrste v zdravstvu, koliko stanovanj potrebujemo, koliko stanovanj je praznih, nezasedenih. To se seveda eni izzivi, ki so po mojem zelo enostavno rešljivi, ob seveda dodajanju ustreznih finančnih sredstev. </font><br>
<font size="4">	Jaz si ne znam predstavljati zakaj danes, ko imamo na primer po eni strani razvito aplikacijo za sledenje covid okuženih, ne moremo ustvariti ene aplikacije, ki bi vodila centraliziran državni seznam čakajočih za domove za upokojence. Jaz si tega danes pravzaprav ne znam predstavljati. Jaz si tudi ne znam predstavljati, da ko splošni zdravnik izda napotnico, da takrat ko jo prejme specialist v računalniškem programu, ne dopiše, bom rekel ure, datuma in ure, kdaj bo ta bolnik obravnavan in bi imeli v bistvu jasne znane čakalne vrste v zdravstvu. Jaz ne razumem, kako to, da nimamo na državnem nivoju ali pa na občinskem nivoju seznama praznih, nezasedenih stanovanj. To je tudi obveznost, bom rekel ali pa naloga stanovanjskih skladov, da vodijo politiko. Ne samo da so oni v bistvu samo en vrste upravljalec stanovanjskega občinskega fonda, ampak da imajo pregled nad stanjem stanovanj v lokalni skupnosti. </font><br>
<font size="4">	A veste, ko bomo imeli te podatke, bomo lahko te izzive, ki so dejanski, tudi ustrezno naslovili. Mi problema dolgotrajne oskrbe ne bomo rešili s tem, da bomo naslednje leto zgradili pet domov za upokojence. Ker so problemi širši. Mi jih lahko zgradimo pet, pa rečemo saj vemo, da damo lahko 500 ljudi notri lahko spravili. Kaj pa je z drugimi 10 tisočimi. Ali potrebuje domsko oskrbo 8 tisoč ali jih potrebuje 12 tisoč. Vemo, da so nekateri ljudje na sezname vpisani dvakrat, trikrat, zato ker ne vedo, kje bodo prišli na vrsto. Mi praktično sploh ne vemo, dokler te osnovne zadeve ne bodo razrešene, kolikšna sredstva potrebujemo za njihovo naslavljanje. </font><br>
<font size="4">	V bistvu ustvarjanje teh aplikacij ali pa seznamom, ki bi naredili v sistemu red, to ni noben strošek. Jaz ne razumem, da danes, bom šel na razpravo dalje, da jaz ne razumem, danes v današnjem svetu, ko zdravniki lahko izdajajo elektronsko napotnico, osebni zdravnik, da specialist takrat ko jo sprejme v računalniški sistem, ne zavede datuma in ure obravnave. In bi v bistvu vse te čakalne vrste bile jasne in pregledne. In ko govorimo o naslavljanju teh težav, seveda moramo tudi govoriti o dodatnih sredstvih, </font><br>
<br>
<b><font size="4">11. TRAK: (TB) – 11.45</font></b><br>
<br>
<font size="4">	(nadaljevanje) po tem, ko naredimo red in seveda tudi za proračun bomo morali najti dogovor, kako naš BDP, na primer za zdravstvo, ki ga namenjamo okrog 8 %, dvignit na 10 %. Tudi kdo oziroma na kak način bomo to plačali, ali bomo obremenili delodajalce, ki so zdaj na nek načni razbremenjeni, tudi kako bomo financirali dolgotrajno oskrbo… Ali bo to prispevek, pavšalni ali bo to za vse enako, ali bo to, bom rekel, vezano na prihodek. Tudi argumente, da nekoga, ki reče, saj mladi pa stari plačujemo enako, je to dovolj solidarno ali noter vpeljat tudi kriterij dohodka. To so ene zadeve, na katere bomo morali najti, kot družba, odgovor.</font><br>
<font size="4">	Ko govorimo o politiki zaposlovanja, ta je po mojem zelo nujna, zelo pomembna, pomembna za to, da bo proračun imel prihodke, ker vemo, da se prihodki ustvarjajo iz dela, ampak ravno ta korona kriza, ustvarja nove načine dela, ki pa jih zakonodaja ne obravnava, ustrezno. Ali veste, na primer za… delavec je prej na primer dobil dodatek, da se je peljal v službo, zdaj se ustvarja delo od doma, kajne, ali bo dobil kakšen dodatek, da lahko dela od doma? Ali veste, saj si rabi tudi doma ene stvari pripravit, uredit in to je seveda tudi povezano s stroški in mi bomo morali kot družba tudi na te izzive, ki jih, bom rekel, ta korona, nekateri celo pospešujejo, na primer digitalizacijo ali pa, bom rekel, nove oblike dela, prilagodi zakonodajo, ki ni prilagojena in jaz mislim, da je tudi pomanjkanje zakonodaje ali pa neobstoj zakonodaje, ki na te izzive, ki so zdaj pred nami, ki bi morala odgovarjat, da je to v bistvu tudi vzrok, da se določene zadeve v proračunu ne odrazijo, ker pač ni zakonske obveznosti.</font><br>
<font size="4">	Rad bi izpostavil tudi na financiranje občin. Mi smo, del mariborskih poslancev, nas je v ponedeljek obiskal iz Mestne občine Maribor in nas je seveda seznanil z težavami, ki jih, verjamem, nima samo Mestna občina Maribor, ampak tudi druge občine. Torej, obseg zadolževanja. V bistvu občinam zmanjkuje nekega manevrskega prostora za izvajanje investicij, ker večina jih že dosega tisto maksimalno zgornjo mejo zadolžitve. To je ena zadeva. Tudi, bom rekel, pridobivanje posojil od mednarodnih razvojnih bank, je občinam zelo, zelo oteženo. Torej, tudi tu bi država morala priti nekako naproti.</font><br>
<font size="4">	Bi pa vseeno rad povedal, da jaz upam, da bo te krize konec in da bomo lahko v bistvu gospodarstvo čim prej zadihalo in da bo tudi na podlagi tega dolga, ki zdaj nastaja, zato, da se pomaga ljudem, nastala gospodarska rast.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, mag. Rajh.</font><br>
<font size="4">	Preden nadaljujemo z razpravo oziroma z drugim krogom razpravljavcev, sprašujem gospo državno sekretarko, če želite odgovoriti na vprašanja, ki so bila izpostavljena? (Da.)</font><br>
<font size="4">	Želite ja, imate besedo, izvolite.</font><br>
<br>
<font size="4">	</font><b><font size="4">MAG. KRISTINA ŠTEBLAJ:</font></b><font size="4"> Hvala lepa za besedo.</font><br>
<font size="4">	Ne bom nič na široko odgovarjala, ker sem prepričana, da vsa ta vprašanja o stanovanjski politiki, o zdravstvu, o družinski in dolgotrajni oskrbi so bila že predebatirana na zainteresiranih delovnih telesih, ostalih.</font><br>
<font size="4">Mislim pa, da je prav, da se odzovem na oziroma, da podam odgovor gospodu Trčku, glede tega, ali se bodo povratna sredstva, ki jih bomo dobili iz teh evropskih mehanizmov, štela v zadolževanje občin? - V tem trenutku, spoštovani gospod poslanec, vam ne morem še točno odgovorit, ker se pravila na ravni Evropske unije še pilijo, da tako rečem. Grejo do razmišljanja tudi v to smer, ampak, v tem trenutku ne moremo dat točnega odgovora. </font><br>
<font size="4">Odzvala bi se pa še na izvajanje gospoda Mesca, ki je rekel, da za teh 500 milijonov, ki jih imamo predvidenih za Covid rezervo, se ne ve, kam bo šlo, da bo pač nekam šlo. Ne, glejte, mi, veste, kakšna situacija je, ravno danes so spet neke grozne številke, kajne, in smo pač kot Vlada želeli imet eno dovolj veliko rezervo za vse tiste stvari, ki bodo še prišle, predvsem pa za stvari, ki se zdaj, v tem trenutku sprejemajo, pa se še ne ve točno, v kakšni obliki</font><br>
<br>
<b><font size="4">12. TRAK: (DAG) – 11.50</font></b><br>
<br>
<b><font size="4">	</font></b><font size="4">(nadaljevanje) bodo sprejete, za katere namene točno, in smo pač želeli za ta namen imeti posebej, da rečem tako, pobarvan denar – ta izraz ste že velikokrat slišali v parlamentu v tej sestavi -, sigurno se pa ne bo trošilo tega kar za nekaj. Trošilo se bo za ukrepe, za omilitev, za zajezitev posledic pandemije, za ukrepe, ki bodo ali pa so že v obstoječih protikoronskih paketih zakonsko opredeljeni; tako tu te bojazni ne bo. Verjemite, da bo tudi Vlada zelo vesela, če bo kaj od teh 500 milijonov ostalo nerazporejenega, kar pomeni, da bo potem tudi primanjkljaj toliko nižji. Predvsem pa to pomeni, da situacija ne bo več tako zaostrena in se bo začelo v malo bolj normalne tirnice vračati življenje na splošno. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospa državna sekretarka. Se strinjam z vašo razlago, če smem oziroma si bom kar vzel pravico, da se tudi sam vključim v to razpravo. Je pa to ključno za vse župane oziroma za vse lokalne skupnosti, to, kar izpostavlja dr. Trček. Namreč, marsikatera občina ne ve, kako projekte, ki so že pripravljeni, za katere je že namenila določen denar, kako priti zdaj do denarja, da se ti projekti financirajo, oziroma kakšna je tista stopnja zadolženosti, ki si jo neka občina še lahko privošči, da se potem ne zgodi kolaps na drugi strani in da so praktično potem v vseh naslednjih obdobjih omejeni. Je pa res, da situacija ni enostavna, saj, konec koncev, tako kot ste povedali, gospa, ti mehanizmi se šele dogovarjajo. Enako velja tudi za države članice oziroma v splošnem, ne samo za lokalne skupnosti, ker pravila glede vključevanja tudi tistega dela, kjer bo Evropska centralna banka oziroma, če poenostavim, kjer bo Evropska unija sama izdajala obveznice, še ni jasno, kako bo potem šlo s krediti, ali bodo ti dolgovi šli v dolg držav članic ali bodo ostali na nivoju Evropske unije. In to je bistvena razlika in zelo pomembno dejstvo, ki ga je treba upoštevati takrat, ko govorimo o višini zadolževanja. </font><br>
<font size="4">	Nadaljujemo razpravo. Najprej dobi besedo dr. Franc Trček. Mag. Dejan Židan bo naslednji. Želi besedo še kdo? Kolega Jože Lenart. Se pravi, dr. Franc Trček, kolega Jože Lenart in mag. Dejan Židan. / oglašanje v ozadju/ Hvala lepa, dr. Trček / smeh/, bom popravil, če je bil to vaš postopkovni predlog oziroma samo komentar. Se opravičujem, gospod Lenart, sem vas preslišal oziroma spregledal. Imate besedo. </font><br>
<br>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa za besedo. Nobenega problema, vsi bomo prišli na vrsto.</font><br>
<font size="4">	Glejte, jaz se strinjam z gospo državno sekretarko, da te podrobnosti smo imeli možnost na matičnih delovnih telesih obravnavati in tudi smo jih, smo jih dobro izpostavili. Bi pa jaz iz tega danes želel eno globalno vprašanje postaviti in res prosim, če mi lahko na njega odgovorite. Glejte, proračun 2018 Vlade Marjana Šarca je sedanji minister za finance takrat predal Ustavnemu sodišču v presojo, ker ne bo dosegel dovolj presežka, čeprav je bilo kasneje ugotovljeno, da je bil celo presežen, šlo pa je za ca 100 milijonov; v kakšne podrobnosti smo takrat šli, izhodišče iz tega. Glejte, danes imam pa jaz en velik problem. Mene državljanke in državljani v poslanski pisarni in tudi na cesti sprašujejo: »Naš poslanec Lenart, pa kaj vi v opoziciji komplicirate, če pa je minister za finance in tudi predsednik javnosti jasno povedal.« Pa bom zdaj poskušal to povzeti. 1. 10., ko je minister za finance v javnost dal to obrazložitev predloga proračuna 2021 in 2022, je bilo povedano takole – pa mislim, da mi lahko to potrdite, ker lahko gremo gledat tudi nazaj: » Proračuna predstavljata manj prihodkov in pa seveda dosti višje odhodke,« zaradi covida-19 in še verjetno česa drugega, »primanjkljaj v vseh proračunih,« v vseh treh, tudi 2020 zraven, »znaša 8,5 milijarde,« če zaokrožimo, da bomo lažje razumeli. </font><br>
<font size="4">	</font><br>
<b><font size="4">13. TRAK (VI) 11.55</font></b><br>
<br>
<font size="4">	(Nadaljevanje) Vrniti moramo v tem obdobju 8 milijard kreditov. Zaradi tega se moramo na novo zadolžiti za 18,5 milijard oziroma neto kompenziramo za 11 milijard. In tako minister za finance kot predsednik Vlade nadaljujeta: vsi dobijo več, denarja je dovolj. Kljub vsemu povedanemu, zadolženost države se pa zmanjšuje z naknadno obrazložitvijo, seveda, na rast BDP. Sprašujem vas, državna sekretarka, danes na tej komisiji za nadzor javnih financ, kakšen je bil namen ministra in predsednika vlade, da ob 11 milijardah dodatne zadolžitve dajemo javnosti takšno obrazložitev. Meni je to nekako malo vse skupaj neresno. Tudi vi, ki ste danes podajali podatke ste, bom rekel, kar dokaj resno opozorili kakšno je stanje, kakšni so saldi, kakšna je dodatna zadolžitev. Hvala lepa. </font><br>
<br>
<b><font size="4">	PREDSEDNIK IGOR PEČEK:</font></b><font size="4"> Hvala lepa, kolega Lenart. Dr. Franc Trček, imate besedo. </font><br>
<br>
<b><font size="4">	DR. FRANC TRČEK (PS SD):</font></b><font size="4"> Hvala za besedo. Poglejte, bom relativno kratek. Saj mi je bilo jasno, pa vas jemljem zelo dobronamerno, gospa državna sekretarka, da mi niste mogli podati odgovora oziroma da je bil odgovor takšen, kot sem ga pričakoval. Zadevo sem zgolj izpostavil zaradi tega, kaj so neke pomembne zadeve s katerimi bi se morali ukvarjati. Tudi, kot je povedal predsedujoči, veste, ali je nam sedaj všeč koncept jedrnih držav ali ne, meni v tistem izvornem smislu ni. In tu se z Janšo celo strinjam. Lahko prizna. Ampak na koncu, kam se bodo vpisali ti dolgovi bo odvisno od nekih ključnih akterk fizionomij moči znotraj EU. Potem pa človek dobi občutek, ne vem, ali je predsednik predsednik Vlade ali je kanarček, ki rad čivka. Se opravičujem, pa malo vmes se bo kregal s ključnimi ljudmi tretje veje oblasti. </font><br>
<font size="4">	Če se naslonim na dve zadevi, to, kar je govoril kolega Rajh, ali se mi znamo sploh prešteti na številnih področjih. Včasih se mi zdi, da nekaterim tako zelo odgovarja, da se ne znamo oziroma da se nočemo ali se oni nočejo, da se potem niti ne znamo več. Nek zadnji podatek, ki ga imamo o čakalnih vrstah, to je državna sekretarka Tina Bregant povedala na, se mi zdi, zadnjem ali predzadnjem odboru za zdravstvo, je iz konec marca letos, 204 tisoč čakajočih in dobra tretjina, 36 % čez dovoljen čas. Verjetno bo to do konca leta že tam nekje na polovici. In potem, kot je Luka opozoril, in kot se sedaj poskuša delati ob, niti ne tako tihem žegnu te vlade, bodo – Kaj? – pozavarovalnice zavarovalnice pa določeni odvetniki, ki so prišli do penez služili na neki diagnostiki. Pa s kolegom Breznikom živiva – Koliko? – 15, 20 kilometrov od avstrijske meje. Dobršen del te diagnostike se tam opravi na primarni ravni. Navsezadnje že s pametnim telefonom imate nek tak osnovni ultrazvok, pa se tam že pogleda. Poznam par kolegov zdravnikov, ki ga pač imajo, so si ga sami kupili. Tudi o teh zadevah se nekako moramo pogovarjati in smo odgovorni. </font><br>
<font size="4">	Kot je Luka pravilno opozoril, veste, dobro, strinjam se tudi s kolegom Polnarjem, pogovarjati se o 2022, verjetno bosta to še ena dva rebalansa po tamalem. Jaz v tem proračunu, če govorim samo za 2021 bi videl več odgovorov na problematiko ranljivosti, na problematiko razvojnosti in na problematiko solidarnosti. Vam bi verjel, gospa državna sekretarka, glede tega nerazporejenega denarja. Ampak glede na afero maske, če se tako izrazim, </font><br>
<br>
<b><font size="4">14. TRAK: (DAG) – 12.00</font></b><br>
<br>
<b><font size="4">	</font></b><font size="4">(nadaljevanje) seveda v javnosti in tudi stališča opozicije občutek, da v tem proračunu imamo nek, upal si bom uporabiti besedo Janezov šparovček nerazporejenega denarja. In osebno menim, ne glede na to, katerakoli vlada bi bila, da kupiš 148 aparatur, pa jih je samo 12 ustreznih, pa še to imaš nekje v skladišču, da bi morala odstopiti. Politično zrele državljanke in državljani bi jih morali nesti ven, pa tudi če bi to Vlado, ne vem, Dejan Židan vodil, evo; Dejan, saj mi oprostiš to disgresijo, kajne. </font><br>
<font size="4">	Potem imamo vprašanje ranljivosti. V tem proračunu premalo vidim, bom rekel, dve najbolj izpostavljeni ranljivi skupini. Eno so, kot mi rečemo v Beli krajini, betežni in praviloma starejši, ne pa nujno starejši, lahko so tudi kronični bolniki, ki po emšu še niso tako stari, in po drugi strani, kar je rakrana skoraj vseh slovenskih vlad zadnjih 30 let, stopnjujoča se, še vedno ne vidim nekih politik za mlajše od 45 let, si celo upam reči. Ni jih, »snadži se sam«, kajne, naj ti malo familija pomaga ali pa… Dobro, zdaj so meje zaklenjene skoraj ali bodo spet, pa težko nekam grem. Navsezadnje jaz vedno trdim, a veste, investicija v znanost, v razvoj in v mlade je najboljši demografski sklad. Ampak mi se bomo zdaj pogovarjali, kdo se bo usedel na tisti demografski sklad, pa če bo potem neka varianta negativne politične selekcije, bo še ta srebrnina šla v maloro. V finih družinah so ob sobotah, veste, kaj delali, kajne – srebrni jedilni pribor so glancali. Jaz pa ne vem, ali mi znamo glancati to našo srebrnino, da bo kapitalsko bolj donosna. Tudi razvojnost je nekako podhranjena. A veste, se reče, saj se bo znanosti dalo več; okej, super, ja, saj sem bil znanstvenik, uradno imam še vedno neko šifro raziskovalca. Ali se pogovarjamo, ne vem, o teh kriznih časih, pa če smo fiskalno odprti, se bi bilo treba pogovarjati o nekem novem programu mladih raziskovalcev in raziskovalk. Tudi malo to gerontokratsko načelo slovenske akademske sfere razrezati. Tudi zaradi tega nam bodo mladi, ko bodo lahko, kam čez šli. Ker pač, seveda, neki gospodje, ki se nočejo spokati v penzijo, bodo večino tega viška pobrali, ne pa neki mladi ljudje, v katere bi morali investirati. To so neke zgodbe, ki… Seveda grem malo onkraj tega, kar je samo malo vidno v številkah, lahko bi bilo pa tudi vidno v številkah, ja. Ali imam na polju znanosti pobarvane mlade raziskovalce in raziskovalke – ja, jih nimam, kajne. Ali imam na polju ranljivosti pobarvano stanovanjsko politiko. A veste, pa so tu razlike, če vlečem paralelo z Avstrijo, pa bom potem končal že med Dunajem pa Gradcem. Dunaj ima verjetno najboljšo stanovanjsko politiko na svetu. Socialni demokrati so jo stoletja razvijali, z neko Hitlerjevo »anšlus« luknjo vmes. Zakaj? Ker izhajajo iz logike, da bodo stanovanja vsem dostopna, ker štiri petine ljudi tam živi v najemnih stanovanjih in jim potem ostajajo penezi, ki se lahko investirajo za celo vrsto nekih drugih dejavnosti, in na ta način generiraš delovna mesta plus skozi neko normalno gradbeništvo poganjaš in delegiraš tudi gradbeništvo in skozi ustrezno davčno politiko to krmiliš. In to je neka domača naloga, ki je do zdaj nobena slovenska vlada niti zagrabila ni, pa verjetno zaradi tega, ker ima velika večina politikov rešeno stanovanjsko vprašanje. A veste, in mi imamo zdaj to vrzel fiskalne odprtosti, kjer bi ubijali več muh na en mah in reševali neko ključno generacijsko vprašanje mladih; če si zlezel v flet po nekom, si zadel loto pa tombolo. Če pa si moral skozi neke previsoke kredite </font><br>
<br>
<b><font size="4">15. TRAK: (TB) – 12.05</font></b><br>
<br>
<font size="4">	(nadaljevanje) in tako naprej in, navsezadnje, pogajanja ali gradbeništvo v ožjem smislu, plus širok spekter nekih obrtnikov. To bi bili neki razmisleki, ki bi bili potrebni, ki se jih pa tu ne vidi, kajne, ali veste, / nerazumljivo/ se bomo digitaliziral, bomo zeleni, bo 5 nula, bo 7,2 industrijska revolucija… pa na bruhanje mi gre od tega. Mi bi se moral pogovarjat o to zadevni »izvedbenosti« in to zadevno »izvedbenost« imet ustrezno pobarvano v proračunih, ki jo pa nimamo. Pa tudi prejšnje vlade niso bile glede tega nič kaj dosti boljše. Edina razlika je pač, da je ta, neravno razsvetljena, avtokratska. Bom rekel, po nekem ravnanju, verjetno že konec 18. stoletja je ne bi imel za pretirano razsvetljeno, to… </font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, dr. Trček.</font><br>
<font size="4">	Zdaj pa imamo prijavljenega še mag. Dejana Židana, kot zadnjega razpravljavca.</font><br>
<font size="4">	Mag. Židan, imate besedo.</font><br>
<br>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Hvala, predsednik. Spoštovane poslanke, spoštovani poslanci, državna sekretarka, ostali prisotni. Lep dan vam želim.</font><br>
<font size="4">	Samo na tri stvari bi rad opozoril. Pravilno se mi zdi, da imamo pogumne proračune za naslednje leto oziroma za naslednji dve leti, ker to je to, kar smo si želeli. Ko je kriza, dajmo z dodatnim denarjem pospeševati gospodarsko aktivnost, pomagamo tistim, ki jim je težje in bo učinek in varčujemo oziroma dolg zmanjšujemo takrat, ko imamo ugodne pogoje, ko imamo konjunkture in podobno. Tako da, usmeritev je dobra in to usmeritev podpiram.</font><br>
<font size="4">Ne podpiram tega, da pri posameznih postavkah, spominjam se, ko smo se pogovarjali o šolstvu in o zdravstvu… Rečejo, ja proračun je velik, ampak dodatna sredstva so pa še na Ministrstvu za finance. Tega nikoli nisem razumel. V bistvu naš Državni zbor je tisti, kjer poslanke in poslanci odločamo o posameznih programih. Kako lahko imate neki denar, recimo na financah za zdravstvo, ob tem, da veste, da ga imate tam? Tega mi niti državna sekretarka, ki jo drugače cenim, ni znala razumljivo razložit in podoben primer smo imeli tudi pri denarju za znanost, kajne. Kaj počne ta denar na Ministrstvu za finance, če mora biti na pristojnem ministrstvu? Pa, ne bom iskal nekih grdih ozadij. Mogoče se vam je tako zelo mudilo, mogoče… Kar tudi sprejmem, kajne, je poznavanje razmer v naslednjem letu, ni celotno, vsaj če gledamo današnje številke, pa zopet, ne bom govoril o krivdi, gor ali dol, kajne, verjetno so nas tresle vse, ki smo jih videli oziroma, včerajšnja napoved, da še ni znano, ampak, te ideje, da se pusti denar na financah in potem pristojni ministri govorijo, je na financah, to mi do sedaj ni bilo razumljivo in mogoče boste to razložili, za kaj se v bistvu gre.</font><br>
<font size="4">In potem naslednja stvar, ki jo moram opozoriti, ker jo vedno opozorim, seveda, pozoren sem na investicije v zdravstvo. Danes je tudi vladni govorec govoril o tem, da imamo manjše število smrtnih žrtev na delež okuženih ali katere koli druge parametre, zato ker zdravstvo dobro deluje. To je dobro. Jaz tudi verjamem, da imamo v bistvu srečo, da nam kljub vsemu javni sistem zdravstva, ki poskrbi tudi za najtežje bolnike, to je poanta, ali veste, kajne, saj preiskave in donosne medicinske posege bi rad delal vsak, ampak ko pa postane stvar težka, ko stroški več niso pomembni, ja potem pa vsi gledamo samo javno zdravstvo. Odvzeli bi mu tisto, kar omogoča reprodukcijo, torej »profitabilne« stvari, da bi mu pustili tisto, ker pa naj skrbi za nas.</font><br>
<font size="4">Takšnega razmišljanja je mene, spoštovani poslanke in poslanci, je zelo strah, ampak, že lansko leto septembra, ker sem imel možnost, da so me v Mariboru seznanili, da z investicijami po desetletnem obdobju, to je obdobje od 2000, leto 2018, kjer je bilo neko sorazmerje med posameznimi zavodi vzpostavljeni, da več v 2019 enostavno, se je stvar obrnila na glavo, načrti za 2021(?) so pa povsem nori. Maribora, kakor, da ni. Maribor ste zbrisali. Pa zakaj vam govorim o Mariboru? Zato, ker, čeprav sem iz Murske Sobote, vi morate vedeti dve stvari.</font><br>
<font size="4">Prvič; mariborski UKC, je tudi moja mama z samoprispevkom gradila, zato je nekoliko čustvene navezanosti, kot drugo pa, mariborski UKC pokriva eno tretjino Slovenije na področju terciarne dejavnosti – eno tretjino. Če jaz, ki sem v Murski Soboti, moji otroci, moji prijatelji, moja družina, zbolijo za zelo resno zadevo, gredo v Maribor, kar je prav, ampak kaj ste pa vi naredili? Nadaljevali ste napačno politiko gospoda Aleša Šabedra – pa naj mi oprosti, drugače sem ga cenil – da je na Maribor že v letu 2019 pozabil. </font><br>
<font size="4">	</font><br>
<b><font size="4">16. TRAK (VI) 12.10</font></b><br>
<br>
<font size="4">	(nadaljevanje) Takrat smo začeli zelo resno razpravo. Če boste pogledali, ker obstaja zgodovina na spletni strani Državnega zbora, vsa ta silna vprašanja med menoj ministrom, pa sem, pa tja, nazaj, pa mi pošlje tabelo kjer Maribora ni, pa jim potem pisno dokazuje, da Maribor je. Pa mi pošlje novo tabelo, ker Maribora ponovno ni. In potem ves čas obljublja, bomo popravili, bomo popravili. Ko smo imeli razpravo o rebalansu za leto 2020 sem razumel tudi novo vlado, ne moreš popraviti za dva, tri meseca nekaj, kar je bila napaka narejena in ni bilo izpeljano, ampak bila je dana obljuba. Bilo je dano neko, tako sem jaz razumel, zagotovilo, da se pa od tu naprej stvari izboljšujejo. In potem dobim, zakaj sem tako razburjen, in potem dobim prenovljene tabele in proračun, ker veste kaj ste naredili. Maribor ponovno kakor da ga ni. V prvotnih tabelah je bilo takole, nameravam od leta 2020 do 2025 iz integralnih sredstev, iz evropskih sredstev nameniti za investiranje v javne zdravstvene zavode, zlasti v bolnišnice, da jih okrepimo seveda, 300 milijonov. To je okej. Jaz mislim, da bi bilo potrebno še več, saj 700, vsaj toliko kolikor se načrtuje za orožje ali vsaj več, kar vemo. Mi sistem potrebujemo takrat, ko je kriza. Ampak ko je kriza ne moremo ukrepati, ker smo zamudili. Ukrepa se takrat, ko ni krize. To pa je načrtovanje. In potem kaj ugotovim? Ugotovim, da v bistvu, da, ampak to številko bi vam rad povedal, poslušajte, Maribor pokriva, UKC Maribor pokriva eno tretjino Slovenije terciarno. UKC Ljubljana dve tretjini, pa da boste razumeli ne govorim, da je potrebno Ljubljani ali komurkoli karkoli zmanjšati, ravno obratno. Tudi Ljubljana potrebuje več denarja. Ampak zamislite si, v prvih številkah za petletno obdobje Ljubljana 150 milijonov, Maribor 5. Velikost je pa 1:2. Število primerov je tudi tu nekje. Ampak razmerje med investicijami 5 milijonov, tu skoraj 150. Danes sem dobil nov odgovor ministrstva, kjer govorijo, da 5 ali 6 milijonov je bilo v neki drugi postavki, torej investicije v skupne zavode. Okej, razumem. 5 ni več 5, ampak je 10 proti 150. In potem dobim dodaten del odgovora, ki je sicer super, govorijo ja, ampak v obdobju do leta 2025, samo en trenutek, ker bi želel odgovor od vas državna sekretarka, ampak prej sem gledal, aha, tukaj piše, potem pa piše ja, ampak iz dodatnih programov okrevanja in podobno bomo pa naredili, potem pa se popravijo, predlagamo, smo predlagali. Ne naredili, smo predlagali. In naštejejo ena, dva, tri, štiri, pet projektov, kar je super v vrednosti 74 milijonov do leta 2025. Ampak v tabelah, ki jih Vlada vsaj odgovor, ki ga pripravi ministrstvo na koncu sprejme Vlada, pa teh milijonov nikjer ni. Torej, ker je že nekajkrat bilo rečeno, bomo v Mariboru kljub vsemu razumeli in vzpostavljali eden od dveh UKC-jev, ki za moje pojmo dobro deluje in spoštujem ljudi, ki tam delujejo, pa se kar naprej pozablja, da za razliko od drugih delov Slovenije ali pa vsaj nekaterih delov, je pomemben del bil zgrajen s samoprispevkom ljudi, ampak teh številk potem v uradnih tabelah, ki jih dobim od vas, od Vlade, pripravi pa jih ministrstvo, ne za finance, tu se opravičujem, to niste vi, ampak Ministrstvo za zdravje, teh številk nikjer notri ni. Govorijo ja, smo predlagali dodatno 74 milijonov, to sem na hitro seštel, ampak seštevek investicij v Maribor 2020-2025 je še vedno samo 10 milijonov. Sedaj pa vas sprašujem, in to je moje vprašanje, to vprašanje je zelo pomembno in bo od tega tudi odvisno kako bom glasoval, ne glasoval, podprl, nepodprl ali se vzdržal pri proračunu, kaj boste naredili, da bodo to, kar so neke obljube vidne, pa tudi ne samo, smo predlagali, bomo in tako naprej, tudi iz tabel, kjer pa ni teh milijonov, ampak so tabele za Maribor do leta 2025 še vedno samo 10 milijonov. Hvala. </font><br>
<br>
<b><font size="4">PREDSEDNIK IGOR PEČEK:</font></b><font size="4"> Hvala lepa mag. Židan za vašo razpravo in pa tudi vprašanja. Na tem mestu razpravo tudi zaključujem in dajem besedo še gospe državni sekretarki, da odgovori na vprašanja, ki so bila v tem zadnjem krogu razpravljavcev. </font><br>
<br>
<b><font size="4">MAG. KRISTINA ŠTEBLAJ:</font></b><font size="4"> Hvala lepa. Če smem bi šla kar od zadaj naprej, ker je najbolj aktualno pa čisto sveže vprašanje gospoda Židana. </font><br>
<br>
<b><font size="4">17. TRAK: (ŠZ) – 12.15</font></b><br>
<br>
<font size="4">	(nadaljevanje) Nekoliko se navezuje tudi na, vsaj tako, kot sem razumela vprašanje gospoda Trčka glede zadolževanja, v bistvu se oboje nanaša v veliki meri na ta načrt za okrevanje in odpornost. </font><br>
<font size="4">Zato gospod Židan, zaenkrat govorimo, bomo predlagali, zato sem tudi vam gospod Trček rekla, da v tem trenutku še ne morem dati popolnega odgovora. Ne pomeni pa to, da Slovenija pasivno čaka, pa gleda kaj se bo na ravni večjih držav dogovorilo, ampak smo zelo aktivno vključeni v ta pogajanja. Govorim za načrt za okrevanje. </font><br>
<font size="4">Tudi UKC Maribor je po mojih informacijah je del tega načrta, je pa res, da so to zdaj zaenkrat še osnutki. Tukaj bo še kar nekaj iteracij tudi z Evropsko komisijo, kaj je tisto, kar bo upravičeno do teh sredstev. Vsekakor pripravljamo te dokumente na ta način, da bomo čim več teh projektov dali takšnih, ki so toliko pripravljeni, da bomo res lahko ta sredstva dobili. </font><br>
<font size="4">	V tem trenutku ja, žal, to so predlogi, vsekakor pa računamo, da bomo dali takšne predloge naprej, za katere bomo dejansko dobili. In problematika UKC Maribor je že ena takšnih, katere se zaveda ta vlada in mislim, da je tako da se bo projekt moral tako deleč pripraviti, da ne bo dvoma ali bi bil potem na koncu upravičen ali ne. </font><br>
<font size="4">Zdaj, kar se pa tiče odgovora na vprašanje gospoda Lenarta, se vam pa opravičujem, kaj je kdo mislil, ko je govoril, res ne vem, ker tudi na razpravi nisem bila in bi morala prej cel magnetogram prebrati. Lahko pa čisto na splošno rečem, glede zadolževanja. Ministrstvo za finance ves čas spremlja dogajanja na trgu in se pač tudi določena reprogramiranja odvijajo in zaradi tega se lahko potem tudi dejansko stroški zadolževanja znižujejo. S tem seveda potem tudi obseg, ki nam še ostaja. Toliko lahko samo na splošno odgovorim. Glede bolj tako pa zdaj v tem trenutku res ne. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa tudi vam. </font><br>
<font size="4">	Glede na uvodno pojasnilo oziroma razlago gospe Koščak z Računskega sodišča, zdaj tudi da so zadovoljni s predlogom proračuna. Zdaj tudi ugotavljam, da od članov komisije ni predloga za amandmaje bodisi na predlog sprememb proračuna za leto 2021, niti na predlog proračuna za leto 2022. Zato predlagam, da razpravo na obe točki zaključimo z ugotovitvijo, da se je Komisija za nadzor javnih financ seznanila z predlogom sprememb proračuna Republike Slovenije za leto 2021, kakor tudi s predlogom proračuna Republike Slovenije za leto 2022. Mnenje komisije o predlogu sprememb proračuna Republike Slovenije za leto 2021 in predlogu proračuna Republike Slovenije za leto 2022, bomo posredovali matičnemu delovnemu telesu, to je Odboru za finance. </font><br>
<font size="4">	Določiti moramo še poročevalca, ki bo naše mnenje k obema točkama po potrebi predstavil na Odboru za finance. Predlagam, da sem to sam, ker sem tudi član Odbora za finance. Če se s tem strinjate, lahko zaključim 1. in 2. točko dnevnega reda in s tem tudi 21. nujno sejo Komisije za nadzor javnih financ. </font><br>
<font size="4">	Hvala lepa.</font><br>
<br>
<b><font size="4">Seja se je končala 14. oktobra 2020 ob 12.19.</font></b>