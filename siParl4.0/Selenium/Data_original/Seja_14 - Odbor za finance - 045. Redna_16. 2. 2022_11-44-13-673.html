<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA FINANCE</font></b><br>
<b><font size="4">45. seja</font></b><br>
<br>
<b><font size="4">(16. februar 2022)</font></b></p></div><br>
<b><font size="4">Sejo je vodil Robert Polnar, predsednik odbora.</font></b><br>
<b><font size="4">Seja se je začela ob 14. uri. </font></b><br>
<br>
<b><font size="4">1. TRAK: (DAG) </font></b><br>
<br>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, lepo pozdravljeni! Začenjam 45. sejo Odbora za finance. </font><br>
<font size="4">	Opravičenih trenutno ni, od 15. ure naprej pa je svojo prisotnost opravičila poslanka Andreja Zabret. Na seji kot nadomestni članice in člani odbora sodelujejo: Dušan Šiško namesto Janija Ivanuše iz Poslanske skupine SNS, Aleksander Reberšek namesto Jožefa Horvata iz Poslanske skupine NSi in Mojca Žnidarič namesto Monike Gregorčič iz Poslanske skupine Konkretno. </font><br>
<br>
<font size="4">	 S sklicem seje ste prejeli dnevni red seje odbora. </font><br>
<font size="4">	Obveščam vas, da je danes skupina poslank in poslancev s prvopodpisanim Luko Mescem umaknila Predlog za razpis posvetovalnega referenduma o sprejetju Predloga zakona o spremembah in dopolnitvah Zakona o dohodnini. Zato vas obveščam, da je 3. točka dnevnega reda postala brezpredmetna, saj je s tem umikom zakonodajni postopek za omenjeni predlog končan. 	</font><br>
<font size="4">	Članice in člane odbora obveščam tudi, da ste dne 10. februarja 2022 prejeli obvestilo o širitvi dnevnega reda s 4. točko, to je Predlog stališča Republike Slovenije do Predloga direktive Evropskega parlamenta in Sveta o spremembi Direktive 2013/36 v zvezi z nadzorniškimi pooblastili, sankcijami, podružnicami tretjih držav in okoljskimi, socialnimi in upravljavskimi tveganji ter o spremembi Direktivi 2014/59. Ta predlog za širitev je podan na podlagi 154.d člena Poslovnika Državnega zbora, ki ureja zadeve Evropske unije, zato glasovanje o tej širitvi ni potrebno. </font><br>
<font size="4">	Prav tako ste članice in člani odbora 15. februarja 2022 prejeli predlog za širitev dnevnega reda s 5. točko, to je Zahteva za oceno ustavnosti prvega in tretjega odstavka 71. člena Zakona o spremembah in dopolnitvah Zakona o davčnem postopku, v zvezi s 95. členom Zakona o davčnem postopku. O tej širitvi dnevnega reda bomo glasovali. Zato najprej sprašujem predstavnico Ministrstva za finance, ali želi podati mnenje o predlogu za širitev dnevnega reda? Gospa državna sekretarka, izvolite. </font><br>
<br>
<font size="4">	</font><b><font size="4">MAG. MAJA HOSTNIK KALIŠEK:</font></b><font size="4"> Seveda, želimo podati mnenje oziroma se strinjamo s tem, da se razširi dnevni red. </font><br>
<br>
<b><font size="4">	PREDSEDNIK ROBERT POLNAR: </font></b><font size="4">Dobro, hvala lepa. </font><br>
<font size="4">	Sprašujem predstavnike poslanskih skupin, ali kdo želi predstaviti stališče v zvezi s predlagano širitvijo? (Ne želi.) Zato, kolegice in kolegi, prehajamo na odločanje o predlogu za širitev dnevnega reda seje odbora s 5. točko. Glasujemo.</font><br>
<font size="4">	Kdo je za? (13 članov.) Kdo je proti? (Nihče.)</font><br>
<font size="4">	Ugotavljam, da je predlog za širitev dnevnega reda s 5. točko sprejet. </font><br>
<font size="4">	Ker v poslovniškem roku nisem prejel drugih predlogov v zvezi z dnevnim redom, ugotavljam, da je določen takšen dnevni red, kot vam je bil poslan s sklicem in z današnjimi širitvami. </font><br>
<br>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBI ZAKONA O PRILOŽNOSTNIH KOVANCIH.</font></b><br>
<b><font size="4">	</font></b><font size="4">Predlagatelj zakona je Vlada. Gre za skrajšani postopek. </font><br>
<br>
<b><font size="4">2. TRAK: (TB) – 14.05</font></b><br>
<br>
<font size="4">	(nadaljevanje) K obravnavi te točke so vabljeni predstavnice in predstavniki Ministrstva za finance, Državni svet in Zakonodajno-pravna služba. Kot gradivo smo poleg predloga zakona prejeli še mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. Rok za vlaganje amandmajev je potekel 10. februarja letos. Amandma je vložila Poslanska skupina Slovenske nacionalne stranke in sicer, k 1. členu predloga zakona, sicer ima predlog zakona 2. člena.</font><br>
<font size="4">	Pričenjam drugo obravnavo predloga zakona. Za uvod dajem besedo predstavnici Ministrstva za finance, državni sekretarki, gospe Maji Hostnik Kališek.</font><br>
<font size="4">	Prosim.</font><br>
<br>
<font size="4">	</font><b><font size="4">MAG. MAJA HOSTNIK KALIŠEK:</font></b><font size="4"> Hvala.</font><br>
<font size="4">	Spoštovani predsedujoči, spoštovani članice in člani odbora!</font><br>
<font size="4">	Odbor za finance danes razpravlja o Predlogu zakona o spremembi Zakona o priložnostnih kovancih, ki ga je v obravnavo po skrajšanem postopku Državnemu zboru posredovala Vlada Republike Slovenije. V skladu z Zakonom o priložnostnih kovancih Republika Slovenija izdaja priložnostne kovance o političnih, zgodovinskih, znanstvenih, kulturnih, športnih, humanitarnih in drugih dogodkih, ki so splošnega pomena za Republiko Slovenijo ali imajo širši mednarodni pomen. Dogodke, ob katerih se izdajajo priložnostni kovanci, določi Vlada Republike Slovenije. </font><br>
<font size="4">Priložnostni kovanci se delijo na spominske in zbirateljske kovance. Spominski kovanci so po dimenziji in fizičnih ter kemijskih lastnostih enaki tečajnim evro kovancem za 2 evra, zbirateljski kovanci pa so izdelani iz zlata, srebra ali kovin, ki jih določa Vlada. Predlog zakona predvideva spremembo števila dogodkov, ob katerih se v posameznem letu lahko izdajo zbirateljski kovanci. Zakon o priložnostnih kovancih sedaj določa, da se lahko zbirateljski kovanci izdajo ob največ dveh dogodkih na leto. Zaradi številnih pomembnih dogodkov, tako na kulturnem, športnem, humanitarnem, zgodovinskem, znanstvenem, političnem ter drugih področjih, je bilo zaznano, da je veljavna ureditev neprimerna, saj v nekaterih letih onemogoča izdajo zbirateljskih kovancev ob vseh ključnih dogodkih, ki bi si to zaslužili.</font><br>
<font size="4">S predlogom zakona se zato predlaga sprememba, ki bo omogočila, da se na leto lahko izdajo zbirateljski kovanci ob največ petih dogodkih. Na ta način bo omogočena večja fleksibilnost pri številu dogodkov, ob katerih bodo izdani zbirateljski kovanci, če bo za določeno leto ocenjeno, da je večje število dogodkov primernih za obeležitev za izdajo zbirateljskih kovancev. V zvezi s predlogom zakona je bil vložen tudi amandma Slovenske nacionalne stranke k 1. členu novele, ki število dogodkov, ob katerih se na leto lahko izdajo zbirateljski kovanci, povečuje na največ 10 dogodkov. Vlada Republike Slovenije meni, da je predlagani amandma smiseln, saj se je tudi sama odločala o enakem predlogu rešitve.</font><br>
<font size="4">Spoštovani člani odbora, predlagamo, da odbor podpre predlagano besedilo zakona o spremembi Zakona o priložnostnih kovancih.</font><br>
<font size="4">Hvala.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospa državna sekretarka.</font><br>
<font size="4">Nadaljujemo s predstavitvijo mnenja Zakonodajno-pravne službe. Besedo ima gospa Andreja Kurent.</font><br>
<font size="4">Prosim.</font><br>
<br>
<b><font size="4">ANDREJA KURENT:</font></b><font size="4"> Hvala lepa za besedo.</font><br>
<font size="4">Lep pozdrav!</font><br>
<font size="4">V našem pisnem mnenju smo izpostavil samo 2 stvari. Prva, da ni pravilno brez vsake utemeljitve predlagat takojšnjo uveljavitev zakona in s tem v povezavi tudi vprašanje, ali se je Vlada, kot predlagateljica, ali je upoštevala tudi 2. člen zakona, ki določa, da pa Vlada določi te dogodke, ob katerih se izdajo priložnostni kovanci, šele za naslednje leto, ker iz tega vidika je ta časovni element precej nerazumljiv.</font><br>
<font size="4">Hvala lepa.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Hvala, gospa Kurent.</font><br>
<font size="4">Kolegice in kolegi, zdaj prehajamo na odločanje o členih in vloženih amandmajih.</font><br>
<font size="4">Kot je rečeno, zakonski predlog ima dva člena.</font><br>
<br>
<font size="4">Prehajamo torej na razpravo o 1. členu, h kateremu je bil vložen amandma Poslanske skupine Slovenske nacionalne stranke. Želi kdo razpravljati? (Da.)</font><br>
<font size="4">Besedo ima poslanec Marko Bandelli, prosim.</font><br>
<br>
<b><font size="4">MARKO BANDELLI (PS SAB): </font></b><font size="4">Ja, hvala predsednik za besedo.</font><br>
<font size="4">Zdaj, jaz mislim, prvo vprašanje, ki pade, je tukaj, zakaj, čemu to delamo? Kaj je to potreba dajat zdaj nove kovance, celo, zdaj… Bilo je predvideno, da se jih izda dva, sicer tu imamo spominski kovanec ali pa zbirateljski kovanec… Zdaj, ti se lahko izdajo ven v dveh dogodkih. Zdaj bi mi kar v petih dogodkih. </font><br>
<br>
<b><font size="4">3. TRAK: (NB) – 14.10</font></b><br>
<br>
<font size="4">	(nadaljevanje): Pa potem vidim, piše, da ni finančnih posledic. Kako ni finančnih posledic? Kako ni finančnih posledic? Kdo naredi kliše nov? kdo naredi nov kalup? Za vse to je treba nekaj napraviti. Kdo izriše to zadevo? To se pravi, v vsakem primeru so finančne posledice. In potem se človek vpraša zakaj toliko hitite s to stvarjo? Itak bi morala, tudi čez šest mesecev biti, zdaj pa vi kar na hitro, da zakon pride v veljavo jutri, čim prej. Mislim, kaj hočete gor. Zdaj vsak od nas se sprašujemo tukaj kaj bomo dali Janeza Janšo gor. Zakaj imate tako silo? Koga boste dali gor? Slika od Počivalška verjetno ne, ker bi rabil po mojem / nerazumljivo/ 5 evrski. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Kolega Bandelli, umirite se. Na to kar je tema aktualne osebe zanesljivo niso tema, da bi lahko prišle na kakršenkoli priložnostni kovanec. Gre za ljudi, ki so obeležili ali kulturno ali zgodovinsko ali politično dogajanje v Sloveniji v preteklosti, ne pa sedaj. Jaz vas prosim, razprave vam ne omejujem, ampak ne uporabljajte aktualnih oseb v tem kontekstu. </font><br>
<font size="4">	Izvolite, nadaljujte. </font><br>
<br>
<b><font size="4">	MARKO BANDELLI (PS SAB):</font></b><font size="4"> Predsednik, saj ste vse povedal. Saj ste vi že povedal točno vse ali pa političnih zadev. Drugo, predsedovanje, neki rezultati, ki jih ni, bodimo pošteni, samo zakreditirali smo se, ogromno, ampak zdaj tukaj kar na vrat na nos takoj, na hitro je treba to sprejeti, da bomo dali pet novih kovancev celo. Potem vidim, celo SNS, daje en amandma gor, da bi deset, se pravi, vsak mesec bomo dali enega ven. Vsak mesec bomo dali en priložnosti kovanec ven ali kaj. Pa kje smo? Se zavedamo mi kaj delamo tukaj? Kaj sprejemamo sploh take reči tukaj v tem parlamentu? Mene zanima vedeti od ministrstva zakaj je ta sila, prvo, ker je tudi Zakonodajno-pravna služba povedala, tukaj ni, ni v praksi o nobeni stvari, ne more biti. V primeru, da se dogaja, da moramo takoj sprejeti ta zakon, mora biti v postopku izčrpno je treba navesti in utemeljiti posebni razlog za skrajšanje roka. To je to. Tukaj ga ni. Ni ne opisa zakaj je to, ne vemo zakaj bo ta priložnostni kovanec nov, 2 evra, zlat, srebrn ali takšen kakor bo. To je, ko vsak zakon, ki ga sprejemamo tukaj notri, vaš. Ajde, sprejmemo zakon in ne vemo zakaj se ga sprejema, pa ni finančnih osnov s kom bomo financirali ali kaj bo. Jaz, spoštovana državna sekretarka, vas sprašujem tukaj, zdaj, zakaj ta sila, zakaj mora biti sprejet zakon jutri, ki vidimo, da je protizakonito, ni v skladu s tem kar mora biti. Zakonodajno-pravna služba vam je tudi odgovorila. In zakaj hočete kar na enkrat kar pet. bi razumel, da če ste tretjega, da hočete imeti nekoga gor, ampak zakaj pet. Čemu? In ne mi govoriti, da ni finančnih posledic, ker so finančne posledice. Neke so. Toliko z moje strani, predsednik. </font><br>
<font size="4">	</font><br>
<b><font size="4">	PREDSEDNIK ROBERT POLNAR:</font></b><font size="4"> Hvala. Želi še kdo besedo? (Ne.) Gospa državna sekretarka, želite odgovoriti na razpravo poslanca Bandellija? Izvolite, prosim, imate besedo. </font><br>
<br>
<font size="4">	</font><b><font size="4">MAG. MAJA HOSTNIK KALIŠEK:</font></b><font size="4"> Hvala lepa. </font><br>
<font size="4">	Sam zakon po sebi ne prinaša finančnih posledic. Zdaj, določa se zgornja meja kovancev in ne fiksno število kovancev. O dogodkih in številu kovancev pa bo odločala Vlada. Glede na vprašanje zakaj tako hitimo. Predlog zakona določa krajši rok uveljavitve zakona od splošno uveljavljenega roka dolgotrajnih postopkov, ki so potrebni za izdajo zbirateljskih kovancev, zato je pomembno, da predlog zakona se čim prej začne. S kratkim rokom začetka veljavnosti tega zakona bo tudi omogočeno, da se sprememba zakona upošteva že za leto 2023, ker mora Vlada z uredbo čim prej določiti dogodke ob katerih se bodo lahko v letu 2023 izdali priložnostni kovanci. </font><br>
<font size="4">	Hvala. </font><br>
<br>
<b><font size="4">	PREDSEDNIK ROBERT POLNAR: </font></b><font size="4">Hvala gospa državna sekretarka.</font><br>
<font size="4">	Poslanec Bandelli, prosim. </font><br>
<br>
<b><font size="4">	MARKO BANDELLI (PS SAB):</font></b><font size="4"> Hvala predsednik. Mi niste odgovorila, spoštovana državna sekretarka. Mi niste odgovorila. Jaz bi rad vedel, ker ne vem, morda nisem videl ali kar je, če sta bila že dva izdana, ker dva sta lahko na leto, zdaj bi to povečali na pet. Če sta bila že izdana, in kaj se širi to. Kakšen je namen? Kakšen je motiv? Kaj, za koga? V čemu je? Kaj bi radi vi dosegli s tem? Kdo bo gor na tem, na zadnji fasadi tega kovanca, me zanima, če lahko odgovorite, ker verjetno veste zakaj, ker drugače ne bi sprejemali tako hitro ta zakon. Verjetno veste zakaj. Prosim za odgovor, smo v Državnem zboru. Rabimo odgovor. </font><br>
<br>
<b><font size="4">4. TRAK: (VP) 14.15</font></b><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Sem razumel. Gospa državna sekretarka vam je popolnoma jasno odgovorila. V kolikor bo zadeva sprejeta, bo aktualna leta 2023. Takrat ste lahko, gospod Bandelli, zanesljivo prepričani, da tisti, katere ste malo prej omenjali, vejretno ne bodo več v vladi.</font><br>
<font size="4">	Zaključujem razpravo. </font><br>
<font size="4">	Prehajamo na odločanje o amandmaju k 1. členu.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (11 članov.) Proti? (2 člana.)</font><br>
<font size="4">	Ugotavljam, da je amandma sprejet.</font><br>
<br>
<font size="4">	V razpravo dajem 2. člen, h kateremu ni bilo vloženega amandmaja. Razprave ni, na ta način jo zaključujem.</font><br>
<font size="4">	In zdaj prehajamo na odločanje o obeh členih skupaj in vloženem amandmaju oziroma pardon, prehajamo na glasovanje o obeh členih skupaj. </font><br>
<font size="4">	začenjam glasovanje. glasujemo.</font><br>
<font size="4">	Kdo je za? (11 članov.) Proti? (2 člana.)</font><br>
<font size="4">	Ugotavljam, da je zakon sprejet. </font><br>
<font size="4">	</font><br>
<font size="4">	S tem zaključujem obravnavo predloga zakona na Odboru za finance. Sprejeti amandma bo vključen v dopolnjeni predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam kot predsednik odbora. </font><br>
<font size="4">	S tem zaključujem 1. točko dnevnega reda.</font><br>
<br>
<font size="4">	Prehajamo na </font><b><font size="4">2. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O FINANČNI UPRAVI, </font></b><font size="4">druga obravnava.</font><br>
<b><font size="4">	</font></b><font size="4">Predlagatelj zakona je vlada.</font><br>
<font size="4">	K obravnavi te točke so vabljeni predstavnice in predstavniki Ministrstva za finance in Zakonodajno-pravne službe.	</font><br>
<font size="4">	Kot gradivo k tej točki dnevnega reda smo prejeli še stališče Sindikata carinikov Slovenije, mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. Rok za vlaganje amandmajev je potekel 10. februarja letos. Amandmaje so vložile poslanske skupine SDS, NSi in Konkretno k trem členom (2., 4. in 9.) ter prejeli smo tudi predlog za amandma odbora, ki so ga vložile poslanske skupine LMŠ, SD, Levica, SAB in nepovezani k 4. členu z dne 15. februarja. Danes z današnjim dnem ste prejeli tudi pregled amandmajev, se pravi z dne 16. februarja.</font><br>
<font size="4">	Pričenjam drugo obravnavo predloga zakona. Za uvod dajem besedo predstavnici Ministrstva za finance, državni sekretarki gospe Maji Hostnik Kališek. </font><br>
<font size="4">	Prosim.</font><br>
<br>
<font size="4">	</font><b><font size="4">MAG. MAJA HOSTNIK KALIŠEK: </font></b><font size="4">Hvala. Spoštovani.</font><br>
<font size="4">	Zakon o finančni upravi, ki je določil podlago za ustanovitev Finančne uprave Republike Slovenije, je bil sprejet v letu 2014 in do tega trenutka še ni bil spreminjan. Razvoj sistema pobiranja obveznih dajatev ter spremenjene okoliščine za delo carinske službe zaradi širitev Evropske unije sta namreč zahtevala spremembe pri organiziranju služb, pristojnih za pobiranje obveznih dajatev. Finančna uprava je z združitvijo Davčne uprave Republike Slovenije in Carinske uprave Republike Slovenije v letu 2014 postala enovit upravni organ, katerega osnovna naloga je pobiranje obveznih dajatev. Poglavitne rešitve predloga zakona se nanašajo na naslednje vsebine. </font><br>
<font size="4">	Spreminja se določba, ki določa ureditev krajevne pristojnosti z Uredbo o določitvi finančnih uradov Finančne uprave Republike Slovenije. Po vzoru generalnega direktorja se določa mandat za direktorje finančnih uradov. Uvaja se kolegijsko odločanje v najzahtevnejših primerih davčnega postopka. Dopolnjuje se ureditev, ki ureja odvzem pooblastil uradni osebi s strani predstojnika. Določi se, da lahko predstojnik v primeru, če inšpektor krši pravila vodenja in določanja posameznega postopka, zadevo dodeli drugemu inšpektorju v vodenje in odločanje. Ne glede na določbe Zakona o delovnih razmerjih, ki urejajo disciplinsko odgovornost, lahko predstojnih s sklepom odvzame inšpektorju pooblastila zaradi ponavljajočih se nepravilnosti pri odločanju. </font><br>
<br>
<b><font size="4">5. TRAK: (DAG) – 14.20</font></b><br>
<br>
<b><font size="4">	</font></b><font size="4">(nadaljevanje) Z vidika jasnosti se dopolnjujejo pogoji za uvedbo finančne preiskave. Za večjo pravno varnost strank pa se predlagata sprememba in dopolnitev tako, da se določi, da se po zaključku finančne preiskave lahko opravi inšpekcijski nadzor, ki se praviloma začne z vročitvijo sklepa o inšpekcijskem nadzoru. Če pa bi bil postopek inšpekcijskega nadzora ogrožen, pa so navedeni primeri ogroženosti, zaradi katerih se inšpekcijski nadzor lahko začne brez izdaje sklepa. 	</font><br>
<font size="4">	Spoštovani! Vlada meni, da Predlog zakona o varstvu javnega interesa zasleduje pravno varstvo strank, ki so udeležene v postopkih Finančne uprave. V ospredju predlaganih sprememb so ukrepi, ki so namenjeni pravilnosti in zakonitosti sprejetih odločitev pri pobiranju davkov in drugih javnih dajatev ter nalog, ki jih opravljajo uslužbenci Finančne uprave na podlagi nedavčnih predpisov. Poleg teh so predlagani še ukrepi za izboljšanje uspešnosti in učinkovitosti delovanja Finančne uprave, zato Vlada predlaga, da predlog zakona skupaj s predlaganimi amandmaji koalicije podprete. </font><br>
<font size="4">	Hvala. </font><br>
<br>
<b><font size="4">	PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br>
<font size="4">	Nadaljujemo s predstavitvijo mnenja Zakonodajno-pravne službe, kar bo storila gospa Metoda Hrovat Pirnat. Izvolite, prosim.</font><br>
<br>
<b><font size="4">	MAG.</font></b><font size="4"> </font><b><font size="4">METODA HROVAT PIRNAT: </font></b><font size="4">Hvala lepa za besedo, gospod predsednik.</font><br>
<font size="4">	Zakonodajno-pravna služba je pripravila mnenje in v njem pripombo k 2. členu, in sicer v zvezi z novim 10.a členom, ki določa, da ne glede na določbo 5. točke prvega odstavka 68. člena Zakona o javnih uslužbencih predstojnik Finančne uprave imenuje direktorje finančnih uradov za dobo petih let po izbirnem postopku, na podlagi internega oziroma javnega natečaja, je Zakonodajno-pravna služba opozorila, da pomeni pravno negotovost, tako glede enake obravnave kandidatov kot tudi glede pravnega varstva v tem postopku. </font><br>
<font size="4">	V zvezi z 10.b členom, ki uvaja kolegijsko odločanje v določenih postopkih, v katerih odloča Finančna uprava, je Zakonodajno-pravna služba opozorila, da je določen način odločanja, ki ga Zakon o splošnem upravnem postopku ne pozna in posledično nekaterih vprašanj postopka ne rešuje, drugih pa ne rešuje ustrezno. </font><br>
<font size="4">	K 4. členu je v zvezi z novim petim odstavkom 41. člena Zakona o finančni upravi, ki ga določa ta člen, Zakonodajno-pravna služba opozorila, da ni urejen postopek, po katerem predstojnik izda sklep o odvzemu pooblastil. Ta določba izrecno izključuje uporabo pravil Zakona o delovnih razmerjih glede postopkov odločanja o disciplinski odgovornosti. Glede na to ne zagotavlja, da bi se lahko delavec pred iztekom ukrepa seznanil z očitanimi kršitvami in da bi mu bilo omogočeno, da bi se v razumnem roku, ki ne sme biti krajši od treh delovnih dni, o njih izjavil. Izključena je tudi vloga sindikata v tem postopku kot tudi določbe o zastaranju. </font><br>
<font size="4">	Pri 9. členu je Zakonodajno-pravna služba opozorila na nepravilen sklic. </font><br>
<font size="4">	Koalicijske poslanske skupine so pripravile amandmaje, ki sledijo pripombam Zakonodajno-pravne službe in odpravljajo pomanjkljivosti, na katere je Zakonodajno-pravna služba opozorila.</font><br>
<font size="4">	Hvala.</font><br>
<br>
<b><font size="4">	PREDSEDNIK ROBERT POLNAR: </font></b><font size="4">Hvala lepa, gospa Hrovat Pirnat.</font><br>
<font size="4">	Kolegice in kolegi, odboru predlagam, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? (Ne.) </font><br>
<font size="4">	Prehajamo na razpravo in odločanje o členih ter vloženih amandmajih, na podlagi pregleda amandmajev. Zakon ima 14 členov.</font><br>
<font size="4">	V razpravo dajem 1. člen, h kateremu ni vloženih amandmajev. Želi kdo besedo? (Ne želi.) </font><br>
<font size="4">	Prehajamo na 2. člen. K 2. členu je vložen amandma poslanskih skupin SDS, NSi in Konkretno. Želi kdo besedo? (Ne.) </font><br>
<br>
<b><font size="4">6. TRAK: (VP) 14.25</font></b><br>
<br>
<b><font size="4">	</font></b><font size="4">(nadaljevanje) Prehajamo na odločanje o amandmaju k 2. členu.</font><br>
<font size="4">	Začenjam glasovanje. Glasujemo.</font><br>
<font size="4">	Kdo je za? (11 članov.) Proti? (Nihče.)</font><br>
<font size="4">	Ugotavljam, da je amandma sprejet. </font><br>
<br>
<font size="4">	V obravnavo dajem 3. člen, h kateremu ni vloženega nobenega amandmaje. Ni razprave.</font><br>
<font size="4">	Prehajamo na 4. člen. Pri 4. členu imamo dva amandmaja. In sicer je amandma št. 1 predlagateljev poslanskih skupin LMŠ, SD, Levica, SAB in nepovezani, amandma št. 2 pa poslanskih skupin SDS, NSi in Konkretno, pri čemer je potrebno povedati, da v kolikor bo sprejet amandma odbora pod številko 1, postane amandma pod številko 2 brezpredmeten.</font><br>
<font size="4">	Odpiram razpravo dveh amandmajih k 4. členu. Besedo ima poslanec Jože Lenart.</font><br>
<font size="4">	Prosim. </font><br>
<br>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala za besedo, predsednik. Spoštovane kolegice in kolegi. </font><br>
<font size="4">	V LMŠ seveda predlagamo črtanje tega člena, kajti člen vodi k zmanjšanju in pa zapletanju učinkovitosti davčnih postopkov. Da obrazložim. Glejte, prvi odstavek 42. člena Zakona o finančni upravi že sedaj določa, da predstojnik s sklepom odvzame uradni osebi pravico izvrševati pooblastila, če se z dokončnim sklepom v disciplinskem postopku ugotovi, da je prekoračila, opustila ali drugače zlorabila pravice, obveznosti in odgovornosti in delovnega razmerja. Poleg tega besedilo predlagane dopolnitve 42. člena v precejšnji meri nejasno, saj iz njega ne izhaja, v kakšnem postopku se bodo očitane kršitve pravil vodenja in odločanja oziroma ponavljajoče se nepravilnosti pri odločanju ugotavljale ter kakšen akt je podlaga za izrek ukrepa odvzema pooblastil. Po trenutno veljavni ureditvi se očitane kršitve ugotavljajo v disciplinskem postopku, iz predlagane dopolnitve pa ni razvidno ali je za izrek ukrepa odvzema pooblastil dovolj le subjektivna ocena predstojnika ali pa morajo biti za njegov izrek podani tudi objektivni razlogi. Predlagana dopolnitev torej določa vsebinsko enake oziroma v pretežni meri podobne razloge za odvzem pristojnosti uradni osebi kot so že določeni v obstoječem zakonu, vendar ne določa nobenih kavtel, ki bi uradni osebi zagotavljale minimalen nivo varstva njenih pravic v postopku ugotavljanja obstoja očitanih kršitev. Očitane kršitve imajo lahko hude in negativne učinke na delovnopravni položaj uradne osebe kot so premestitev, v skrajnem primeru celo odpoved, zato je ključno, da je postopek odvzema pooblastil uradni osebi vnaprej določen in predvidljiv. Besedilo predlaganega 4. člena tega ne izpolnjuje. Predstojnik naj bi celo izvrševal odvzem pooblastil ne glede na določbe. Tudi Zakonodajno-pravna služba je zelo jasno opozorila na to, da je to v nasprotju z delovnopravno zakonodajo. In seveda zaradi tega amandmaja ne moremo, ga želimo, da se črta ta člen, ki je za nas zelo sporen. </font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br>
<font size="4">	Iz poročila Zakonodajno-pravne službe, ki ga je nedolgo pred tem predstavila gospa Hrovat Pirnat, je bilo tudi zelo jasno povedano, da vsi tisti pomisleki, ki jih je služba izpostavila v zvezi s 4. členom, so z amandmajem poslanskih skupin koalicije k 4. členu anulirani. </font><br>
<font size="4">	Želi še kdo besedo? </font><br>
<font size="4">	Poslanec Marko Bandelli, prosim. </font><br>
<br>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednik.</font><br>
<font size="4">	No, kot je rekel moj predhodnik, tukaj je problem samo v tem, da lahko lokalni direktor, če tako rečem, sam odloča brez postopka. Tukaj on lahko odvzame pooblastila inšpektorju praktično samovoljno. In to nam se absolutno ne zdi prav. Sicer je bil potem sprejet nek amandma tukaj, mislim, ni bil še sprejet, ampak je bil predstavljen amandma koalicije, da ta postopek sicer, da velja, da gre v postopek, ampak ne razumemo zakaj </font><br>
<br>
<b><font size="4">7. TRAK: (TB) – 14.30</font></b><br>
<br>
<font size="4">	(nadaljevanje) se sploh posega v ta člen? Kaj je tu potrebno posegat? Zakaj? Čemu? To je popolnoma brez veze. Očitno se hoče posegat zaradi politike. To je jasno povedano. Da lahko politika se vmešava noter v ta, koga ja in koga ne, očitno, jaz drugega razloga tukaj jaz ne vidim, zakaj. Da lahko on vzame, brez postopka, brez nič, mu vzame pooblastila in končano. Kdo pa vzame pooblastila njemu, pristojnemu, tistemu, ki je nad njim, v primeru? Ker se on lahko odloča, glede na inšpektorja, da / nerazumljivo/, se mu ne zdi prav, to kar naredi v postopku, kateremkoli ali pa karkoli on dela s tem, on se samovoljno lahko odloča, mu reče zdaj, jaz ti poberem proč pooblastila, ker ti ne delaš tako, kot jaz ukažem. Pa vemo sami, da direktorja kdo nastavi, kajne. Smo prej brali, smo šli mimo vseh členov. Tako da tu, tukaj nekaj ni v redu, kajne. Zakaj se to spreminja sploh, v tem členu? Ni jasno niti. Se molči, se molči… Ali boste kaj razpravljali, boste kaj razpravljali? Da bi bili vi enkrat v kakšnem postopku, pa bi videli točno, za kaj se gre. Kdo odreja sistem nadzora? Kdo odreja inšpekcijski sistem? Inšpektor sam bi moral bit samovoljen tukaj. V tem primeru, če ne delaš tako, kakor jaz rečem, to je, ker sem tu, tvoj nadrejen, ti vzamem primer, dam drugemu in veste kaj, dokler ne sodišče odloča, koliko časa pa je to? Ali mi razumemo, za kaj se gre? Lepe besede, lepo pisano, vse v redu, kajne, kar je, kaj ni, ampak moramo razumet, za kaj se gre in to se gre tukaj.</font><br>
<font size="4">	Verjetno niti ostali, ki so tukaj, ne vejo točno, za kaj se gre. Ne, ne…, oprosti kolega, samo ti povem pošteno, saj si delal v upravi, veš sam, za kaj se gre. Nadrejeni lahko odloča tukaj samovoljno brez postopka, brez postopka mu pobere primer in mu reče, ti ne delaš tako, kakor jaz ukažem, se pravi, ti poberem primer, ga dam drugemu. Ti se pritožiš, ne moreš. Dobro, zdaj z amandmajem ga bomo dali nazaj, ampak do sodišča, sodišče potem odloča. To je treba povedat, kajne, zakaj.</font><br>
<font size="4">	Spremenit bi bilo treba, da je odgovoren glede tega tudi tisti, ki je nadrejeni temu, da odgovarja za to. Jaz sem prepričan, da se gre tudi(?) samo za politično vmešavanje, ampak na takih funkcijah, veste, na takih funkcijah, kjer so, kjer je FURS, kjer so statistike, kjer so računska sodišča in take reči, tukaj ne bi smela bit politika zraven nič, nič. A razumemo to ali ne? Ampak mi se ne držimo nič tega, nič in tukaj bo treba kakšna sprememba, predstavit v bodoče. Nima kaj politika bit noter, na takih funkcijah, kakor je bila tu(?). Pa vemo točno, kakšna je lahko, »represijski« sistem, ideološko drugačen človek pride… / govorita hkrati/</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Dobro, kolega Bandelli, razpravljamo o amandmaju k 4. členu, ostanite v temi in govorite o amandmaju k 4. členu, prosim.</font><br>
<br>
<b><font size="4">MARKO BANDELLI (PS SAB):</font></b><font size="4"> Ja, predsednik, vi ste najbolj pameten, vedno tukaj, vedno ustavite vsako misel človeka…</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Ne, jaz nisem najbolj pameten…</font><br>
<br>
<b><font size="4">MARKO BANDELLI (PS SAB):</font></b><font size="4"> …Ma ne bi govorit, no!</font><br>
<br>
<b><font size="4">PREDSEDNIK ROBERT POLNAR:</font></b><font size="4"> …ampak vodim sejo, tako kot jo je treba…</font><br>
<br>
<b><font size="4">MARKO BANDELLI (PS SAB):</font></b><font size="4"> …Daj, uživajte še ta dva meseca… / izklop mikrofona/</font><br>
<br>
<b><font size="4">PREDSEDNIK ROBERT POLNAR:</font></b><font size="4"> …Voditi in vam ne dovolim, da se na tak gostilniški način tule izpostavljate. / oglašanje iz dvorane/</font><br>
<font size="4">Gospod Bandelli, dajte mir! Govorite o tem, kar je tema. / oglašanje iz dvorane/ Vam bom rekel, zaradi tega, ker ne spoštujete osnovnega reda. In govorite o temi, tema je amandma k 4. členu in nič drugega. Če ste končali, povejte, če ne pa, izvolite, nadaljujte.</font><br>
<br>
<b><font size="4">MARKO BANDELLI (PS SAB):</font></b><font size="4"> Ja, bom povedal, da ste zelo nesramen, da ste mi vzel besedo, ker sem imel mojo misel in sem točno povedal, za kaj se gre.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Nisem vam odvzel vam besedo, nisem vam niti opomina izrekel, ampak sem vas samo prekinil, zato, ker niste govorili o temi.</font><br>
<font size="4">Zdaj pa, izvolite, nadaljujte.</font><br>
<br>
<b><font size="4">MARKO BANDELLI (PS SAB):</font></b><font size="4"> Kako nisem govoril o temi? Govorim(?) o 4. členu, kjer lahko direktor nadrejeni pobere pooblastila inšpektorju. O tem sem govoril. Ali se vam zdi to prav? Meni ne. Brez postopka govorim. Kar, da si izmisli in naredi kar hoče in potem se lahko pritoži in čakamo sodišče, da bo odločalo. O tem se gre, predsednik. Nisem šel nič ven iz teme jaz.</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Dobro, to smo že slišali…</font><br>
<br>
<b><font size="4">MARKO BANDELLI (PS SAB):</font></b><font size="4"> No… Ja, jaz lahko govorim kolikor hočem tukaj o tej temi…</font><br>
<br>
<b><font size="4">PREDSEDNIK ROBERT POLNAR:</font></b><font size="4"> Ja, ne more(?)…</font><br>
<br>
<b><font size="4">MARKO BANDELLI (PS SAB):</font></b><font size="4"> …Nimamo omejitve časa na odborih, nimamo.</font><br>
<br>
<b><font size="4">8. TRAK: (NB) – 14.35</font></b><br>
<br>
<font size="4">	(nadaljevanje): Ampak spoštovane, tudi drugim, kar sem mislil sem povedal in sem prepričan, da je tukaj politično vmešavanje v ta člen kar je treba tukaj in tega se ne strinjam, zaradi tega sem proti. Nič drugega, predsednik. Ker vidim točno, da ni prav. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala. Besedo ima zdaj poslanec Dušan Verbič. Prosim. </font><br>
<br>
<b><font size="4">	MAG. DUŠAN VERBIČ (PS Konkretno):</font></b><font size="4"> Hvala za besedo, predsednik. Prvotno se nisem želel oglasiti, glede na to, da spoštovani kolega, ki je pred mano komentiral to zadevo, nekako moram se odzvati. Meni je žal, da ker smo pri amandmaju, ki so ga vložile opozicijske poslanske skupine, da spoštovani kolega ni prebral tudi vložen amandma koalicije. Kajti predstojnik kakorkoli že, ima vsak od nas neko sliko ali predstavo kakšna je njegova funkcija. Dejstvo je, da predstojnik kateregakoli organa državne uprave, v tem primeru pač ne bom konkretiziral, je zavezan, da posluje učinkovito. In če se kakorkoli zgodi, da zadeve na tak ali drugačen način obstanejo in se ne premaknejo in se ne zasleduje tudi, recimo temu, interni strategiji v tem primeru kot je pač ta vsebina, je popolnoma logično, da mora na tak ali drugačen način odreagirati. Kot je tudi spoštovana predstavnica Zakonodajno-pravne službe lepo obrazložila, da se je koalicija odločila s tem vloženim amandmajem predvsem, da se vsebinsko odpravi kakršnekoli pomisleke, da gre morebiti tudi za kakšno, bom v narekovajih rekel, neke politične odločitve, kar absolutno to ne drži in zaradi tega je ravno amandma koalicije naslovljen s to vsebino, da se odpravijo pomisleki o kakršnikoli zlorabi. Gre se za to, da se od pristojnega organa, od predstojnika, ki vodi organ, pričakuje, lahko tudi sam rečem, zahteva neko učinkovito delovanje tistega organa. Zato menim, da je amandma, ki ga je vložila koalicija, absolutno na mestu in š enkrat poudarim, tudi Zakonodajno-pravna služba je jasno povedala, da se s tem tudi odpravi in je anuliran komentar s strani spoštovanega mojega predhodnega sogovornika. </font><br>
<font size="4">	Hvala lepa. </font><br>
<br>
<b><font size="4">	PREDSEDNIK ROBERT POLNAR:</font></b><font size="4"> Hvala gospod poslanec. Zaključujem razpravo in prehajamo na odločanje. </font><br>
<font size="4">	Najprej odločamo o amandmaju številka 1 k 4. členu, predlagatelji tega amandmaja so poslanske skupine LMŠ, SD, Levica, SAB in Nepovezani. Glasujemo. </font><br>
<font size="4">	Kdo je za? (18 članov.) Kdo je proti? (7 članov.) Proti. (11 članov.)</font><br>
<font size="4">	Ugotavljam, da je amandma ni sprejet. </font><br>
<font size="4">	Prehajamo na odločanje o amandmaju številka 2 k 4. členu. Predlagatelji poslanske skupine SDS, NSi in Konkretno. Glasujemo. </font><br>
<font size="4">	Kdo je za? (18 članov.) Kdo je proti? (11 članov.) Proti. (2 člana.)</font><br>
<font size="4">	Ugotavljam, da je amandma sprejet. </font><br>
<font size="4">	V obravnavo dajem člene od 5 do 8 h katerim ni bilo vloženih amandmajev. Razprave ni. </font><br>
<font size="4">	Zato prehajamo na 9. člen. Tukaj imamo en amandma, predlagatelji poslanske skupine SDS, NSi in Konkretno. Glasujemo. </font><br>
<font size="4">	Kdo je za? (16 članov.) Kdo je proti? (11 članov.) Proti. (Nihče.)</font><br>
<font size="4">	Ugotavljam, da je amandma sprejet. </font><br>
<font size="4">	In v obravnavo dajem še člene od 10 do vključno 14, h katerim ni bilo vloženih amandmajev. Razprave ni. Zato jo zaključujem. </font><br>
<font size="4">	Na ta način tudi smo končali razpravo o </font><br>
<br>
<b><font size="4">9. TRAK: (DAG) – 14.40</font></b><br>
<br>
<b><font size="4">	</font></b><font size="4">(nadaljevanje) členih in vloženih amandmajih. </font><br>
<font size="4">	V skladu s prej sprejeto odločitvijo odbora prehajamo na glasovanje o vseh členih skupaj. Glasujemo.</font><br>
<font size="4">	Navzočih je 16.</font><br>
<font size="4">	Kdo je za? (11 članov.) Kdo je proti? (4 člani.)</font><br>
<font size="4">	Ugotavljam, da so členi sprejeti. </font><br>
<font size="4">	S tem zaključujem obravnavo predloga zakona na Odboru za finance. </font><br>
<font size="4">	Sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam kot predsednik odbora. </font><br>
<font size="4">	S tem zaključujem 2. točko dnevnega reda. </font><br>
<br>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2013/36 V ZVEZI Z NADZORNIŠKIMI POOBLASTILI, SANKCIJAMI, PODRUŽNICAMI IZ TRETJIH DRŽAV IN OKOLJSKIMI, SOCIALNIMI IN UPRAVLJAVSKIMI TVEGANJI TER O SPREMEMBI DIREKTIVE 2014/59. </font></b><br>
<b><font size="4">	</font></b><font size="4">Gradivo smo prejeli od Vlade 3. februarja letos, na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. </font><br>
<font size="4">	Odbor bo kot matično delovno telo predlog stališča obravnaval na podlagi drugega odstavka 154.h člena Poslovnika Državnega zbora. Svoje poročilo bo posredoval pristojnemu odboru, to je Odboru za zadeve Evropske unije. </font><br>
<font size="4">	K tej točki so vabljeni predstavnice in predstavniki Ministrstva za finance. Za uvod dajem besedo državni sekretarki, gospe Maji Hostnik Kališek. </font><br>
<br>
<font size="4">	</font><b><font size="4">MAG. MAJA HOSTNIK KALIŠEK: </font></b><font size="4">Hvala. </font><br>
<font size="4">	Spoštovani! 27. oktobra 2021 je Evropska komisija objavila predlog obravnavane direktive, ki je sicer del svežnja, sestavljenega iz treh delov. Prvi del tehničnih sprememb v zvezi s predlogom o verižni strukturi je bil obravnavan na vaši seji v začetku januarja, drugi del v zvezi s predlogom sprememb Direktive o kapitalski ustreznosti bank pa je bil obravnavan na vaši seji prejšnji teden. Danes je pred vami tako še tretji oziroma zadnji del navedenega paketa, ki prav tako dopolnjuje regulativni okvir za obdobje po finančni krizi, s ciljem, da bi povečali konkurenčnost in vzdržnost bančnega sektorja Evropske unije. Nova pravila bodo zagotovila, da bodo evropske banke postale odpornejše na morebitne prihodnje ekonomske šoke. Predlog obravnavane direktive ima sicer dva splošna cilja: prispevati k finančni stabilnosti in prispevati k stalnemu financiranju gospodarstva v okviru okrevanja po krizi covid-19. Navedena cilja je mogoče v okviru sprememb direktive razdeliti na tri ključne rešitve: prvič, zmanjšanje upravnih stroškov bank, povezanih z javnimi razkritji in izboljšanje dostopa do bonitetnih podatkov bank, drugič, nadaljnja uskladitev nadzornih pooblastil in orodij, in tretjič, povečanje poudarka na okoljskih, socialnih in upravljavskih tveganjih. V zvezi z zadnjo točko velja izpostaviti, da bodo predlagani ukrepi zagotovili, da bodo banke še v večji meri upoštevale vidike trajnosti in s tem prispevale k prehodu na podnebno nevtralno in okoljsko vzdržno gospodarstvo. Po mnenju Evropske komisije je namreč treba izboljšati način, kako banke merijo in obvladujejo ta tveganja, kot tudi zagotoviti, da lahko finančni trgi spremljajo početje bank v tej zvezi; bonitetna pravila imajo pri tem pomembno vlogo. </font><br>
<font size="4">	Novost, ki jo prinaša predlog direktive, je med drugim tudi harmoniziran režim glede bonitetnih in nadzornih zahtev za podružnice bank iz tretjih držav v Evropski uniji, saj trenutno zanje večinoma veljajo nacionalne zakonodaje, ki so usklajene v zelo omejenem obsegu. </font><br>
<font size="4">	Predlog sprememb direktive je Vlada Republike Slovenije obravnavala 3. februarja 2022 in jih v splošnem podprla. Vlada med drugim podpira nadgradnjo orodij za izvajanje nadzora bank, vključno z večjimi pooblastili nadzornikov za ocenjevanje nekaterih pomembnih aktivnosti bank in ključnega osebja v bankah. Nadaljnja harmonizacija na tem področju je načeloma smiselna, posebno pozornost pa je treba posvetiti predlaganemu obsegu sorazmernosti, ki mora zagotoviti enakovredno obravnavo bank iz različnih držav. </font><br>
<br>
<b><font size="4">10. TRAK: (DAG) – 14.45</font></b><br>
<br>
<b><font size="4">	</font></b><font size="4">(nadaljevanje) Vlada med drugim podpira tudi predlagani režim glede podružnic, saj bo z bolj harmoniziranimi pravili na ravni Evropske unije nadzornikom omogočen boljši nadzor nad temi subjekti, ki so v zadnjih letih znatno povečali svojo dejavnost v Evropski uniji. </font><br>
<font size="4">	Hvala lepa. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka. </font><br>
<font size="4">	Kolegice in kolegi, odpiram razpravo o predlogu stališča. Razprave ni. </font><br>
<font size="4">	K predlogu stališča ni bilo vloženih nobenih amandmajev, zato dajem na glasovanje naslednji predlog mnenja: »Odbor za finance podpira Predlog stališča Republike Slovenije do Predloga direktive Evropskega parlamenta in Sveta o spremembi Direktive 2013/36 v zvezi z nadzorniškimi pooblastili, sankcijami, podružnicami iz tretjih držav in okoljskimi, socialnimi in upravljavskimi tveganji ter o spremembi Direktive 2014/59, ki ga je predložila Vlada, in predlaga Odboru za zadeve Evropske unije, da predlog stališča sprejme.« Glasujemo.</font><br>
<font size="4">	Navzočih je 15.</font><br>
<font size="4">	Kdo je za? (11 članov.) Kdo je proti? (Nihče.)	</font><br>
<font size="4">	Ugotavljam, da je mnenje sprejeto. </font><br>
<font size="4">	Predlagam, da kot poročevalec Odbora za finance na seji pristojnega odbora, se pravi, Odbora za zadeve Evropske unije, nastopi poslanec Jure Ferjan. </font><br>
<font size="4">	S tem zaključujem 4. točko dnevnega reda. </font><br>
<br>
<font size="4">	Prehajamo na </font><b><font size="4">5. TOČKO DNEVNEGA REDA – ZAHTEVA ZA OCENO USTAVNOSTI PRVEGA IN TRETJEGA ODSTAVKA 71. ČLENA ZAKONA O SPREMEMBAH IN DOPOLNITVAH ZAKONA O DAVČNEM POSTOPKU, V ZVEZI S 95. ČLENOM ZAKONA O DAVČNEM POSTOPKU.</font></b><br>
<b><font size="4">	</font></b><font size="4">Ustavno sodišče je Državnemu zboru posredovalo zahtevo za oceno ustavnosti in določilo rok za izjasnitev glede navedb v zahtevi. </font><br>
<font size="4">	Odboru sta bili s tem v zvezi posredovani mnenji Vlade in Zakonodajno-pravne službe, zato so izpolnjeni poslovniški pogoji za obravnavo. V skladu z 265. členom Poslovnika Državnega zbora bo odbor kot matično delovno telo podal svoje mnenje.</font><br>
<font size="4">	K obravnavi te točke so vabljeni predstavnice in predstavniki Ministrstva za finance in Zakonodajno-pravne službe. Za uvod dajem besedo predstavnici Zakonodajno-pravne službe, gospe Lenči Arko Fabjan. </font><br>
<br>
<font size="4">	</font><b><font size="4">LENČA ARKO FABJAN: </font></b><font size="4">Hvala za besedo.</font><br>
<font size="4">	V predmetni zadevi so izpodbijane določbe Zakona o davčnem postopku, in sicer gre za prehodno ureditev, ki se uporablja od 1. 1. 2017 in ki predpisuje, da se s to novelo spremenjena ureditev, ki vključuje tudi spremembo glede obračunavanja zamudnih obresti, uporablja tudi v postopkih, ki so v teku, oziroma v postopkih, ki so bili vrnjeni v ponovno odločanje. Predlagatelj zahteve je Vrhovno sodišče, in sicer v zvezi s postopkom, ki ga vodi. </font><br>
<font size="4">	Samo malce za ilustracijo, kaj je bistveno pri tem odprtem postopku pred Vrhovnim sodiščem. Davčnemu zavezancu je bilo v postopku davčnega inšpiciranja naloženo plačilo davka in tudi zamudnih obresti, pri čemer so bile te zamudne obresti nekje v višini 370 tisoč. Ker je davčni zavezanec uporabil pravna sredstva, se je v času, ko je imel še odprt postopek, začela uporabljati ta novela Zakona o davčnem postopku, ki je vplivala tudi nanj, in sicer tako, da se mu je obveznost iz naslova zamudnih obresti povečala za 200 tisoč evrov. Glede na to predlagatelj v zahtevi za oceno ustavnosti zatrjuje neskladje z ustavnim načelom prepovedi povratne veljave zakonske ureditve. Meni, da ni izpolnjen pogoj javne koristi, ki je zahtevan, da lahko določena zakonska rešitev velja za nazaj. </font><br>
<br>
<b><font size="4">11. TRAK: (DAG) – 14.50</font></b><br>
<br>
<b><font size="4">	</font></b><font size="4">(nadaljevanje) Zakonodajno-pravna služba je v postopku obravnave Zakona o davčnem postopku – ta je bil obravnavan po nujnem postopku – podala več opozoril, med drugimi tudi na ustaljeno ustavnosodno presojo, da mora biti že iz zakonodajnega gradiva razvidna utemeljitev ustavne skladnosti predlagane zakonske rešitve, tudi kadar gre za povratno učinkovanje predlaganih rešitev. Ti razlogi v zakonodajnem gradivu niso bili navedeni, niso bili razvidni in v takih primerih Zakonodajno-pravna služba, ko odgovarja na vlogo Ustavnega sodišča, da odgovori na zatrjevanje pobudnikov oziroma predlagateljev ocene ustavnosti, povzame potek zakonodajnega postopka; to je bilo narejeno tudi pri pripravi tega odgovora, se pravi, da so povzeta opozorila Zakonodajno-pravne službe. Prav tako pa je povzeta predstavitev predlagateljev, predstavnikov predlagateljev zakona, se pravi, Vlade, in sicer tako pojasnil, ki so bila podana pri obravnavi na matičnem delovnem telesu, kot pojasnil, ki so bila podana potem pri obravnavi zakona na seji Državnega zbora. Zato je v zaključku tega mnenja navedeno, da je bil zakonodajalec seznanjen s pomisleki glede ustavnosti, vendar pa je na podlagi podanih pojasnil predlagateljice ocenil, da niso podani razlogi, zaradi katerih bi bila ta izpodbijana ureditev v neskladju z ustavo, in glede na to je narejen zaključek, da ta zahteva za oceno ustavnosti ni utemeljena. 	</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa Arko Fabjan. </font><br>
<font size="4">	Zdaj sprašujem predstavnico Ministrstva za finance, ali morda želi besedo? Izvolite, državna sekretarka, gospa Maja Hostnik Kališek. </font><br>
<br>
<font size="4">	</font><b><font size="4">MAG. MAJA HOSTNIK KALIŠEK: </font></b><font size="4">Hvala lepa.</font><br>
<font size="4">	Vrhovno sodišče Republike Slovenije v zahtevi za oceno ustavnosti prvega in tretjega odstavka 71. člena Zakona o spremembah in dopolnitvah Zakona o davčnem postopku v zvezi s 95. členom Zakona o davčnem postopku zatrjuje, da je navedena zakonska ureditev v nasprotju s 155. členom ustave, ki prepoveduje povratno veljavo pravnih aktov. Z novelo Zakona o davčnem postopku je bil spremenjen 95. člen, ki ureja obračunavanje obresti v davčnem inšpekcijskem nadzoru, tako da se ti po spremembi za čas poteka roka za plačilo davka do izdaje odločbe obračunavajo po obrestni meri 7 % letno. Vlada meni, da z vidika določnosti, ki jo zahteva pravna varnost, ureditev obresti ni sporna. Ureditev sledi stališčem, ki jih je Ustavno sodišče v zvezi z javnimi dajatvami že zavzelo, saj jasno določa višino meril oziroma pogoje za način obračunavanja obresti. Spremembo zakona, s katerim je bilo sistemsko prenovljeno zaračunavanje obresti, je narekovala javna korist, ki je v pravilnem, pravočasnem in učinkovitem pobiranju davkov in prispevkov za socialno varnost, s katerimi se zadovoljujejo javne potrebe. Vlada je pri pripravi predloga prehodne določbe 71. člena novele Zakona o davčnem postopku sledila ureditvi 418. člena zakona, do katerega se je sodna praska že večkrat opredelila. Tudi Vrhovno sodišče je do 418. člena Zakona o davčnem postopku zavzelo več stališč, vendar ni pritrdilo očitkom neustavnosti glede retroaktivnosti. Upoštevajoč sodno prakso Vlada ni zaznala ustavne spornosti ureditve primerljivega 418. člena Zakona o davčnem postopku s prehodnima določbama 71. člena novele Zakona o davčnem postopku, ki jih v tej zadevi izpodbija vlagatelj zahteve. Vlada meni, da je izpodbijanje prehodnih določb Zakona o spremembah in dopolnitvah Zakona o davčnem postopku, kolikor se nanašata na obračunavanje obresti od obveznosti, ugotovljenih v postopku davčnega inšpekcijskega nadzora po 95. členu Zakona o davčnem postopku, ne pomenita nedopustnega retroaktivnega posega, saj je za tako določen način obračunavanja obresti tako glede višine kot uporabe v ponovnih postopkih nedvomno izkazana javna korist. Zaradi učinkov plačane davčne obveznosti na v ponovnem postopku izdano odmerno odločbo pa prav tako ureditev na posega v pravne položaje, posledično pa tudi ne v pravico do pravnega sredstva v nasprotju z ustavo.</font><br>
<font size="4">	Hvala. </font><br>
<br>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka. </font><br>
<font size="4">	Gospe poslanke, gospodje poslanci, odboru predlagam, da razpravlja in odloča o naslednjem predlogu mnenja odbora: </font><br>
<br>
<b><font size="4">12. TRAK: (DAG) – 14.55</font></b><br>
<br>
<b><font size="4">	</font></b><font size="4">(nadaljevanje) »Odbor za finance se strinja z mnenjem Zakonodajno-pravne službe z dne 10. februarja 2022 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.« </font><br>
<font size="4">	Želi kdo razpravljati o tem predlogu mnenja? (Ne.)</font><br>
<font size="4">	Prehajamo na glasovanje o predlogu mnenja. Glasujemo.</font><br>
<font size="4">	Navzočih je 15.</font><br>
<font size="4">	Kdo je za? (12 članov.) Kdo je proti? (Nihče.)</font><br>
<font size="4">	Ugotavljam, da je mnenje sprejeto. </font><br>
<font size="4">	S tem zaključujem 5. točko dnevnega reda in 45. sejo Odbora za finance. </font><br>
<br>
<b><font size="4">Seja se je končala 16. februarja 2022 ob 14.56.</font></b>