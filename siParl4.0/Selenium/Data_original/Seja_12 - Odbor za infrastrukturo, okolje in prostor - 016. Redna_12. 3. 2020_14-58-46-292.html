<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br>
<b><font size="4">DRŽAVNI ZBOR</font></b><br>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br>
<b><font size="4">16. seja</font></b><br>
<br>
<b><font size="4">(12. marec 2020)</font></b><br>
</p></div><br>
<b><font size="4">Sejo je vodil Edvard Paulič, predsednik odbora.</font></b><br>
<b><font size="4">Seja se je pričela ob 19.27.</font></b>
<ul></ul>
<b><font size="4">1.TRAK: (ŠPE)</font></b><br>
<br>
<b><font size="4">	PREDSEDNIK EDVARD PAULIČ: </font></b><font size="4">Kolegice in kolegi, pričenjam 16. sejo Odbora za infrastrukturo, okolje in prostor in vse prisotne lepo pozdravljam.</font><br>
<font size="4">	Obveščam vas, da se je z današnje seje opravičil član odbora Dušan Šiško. Imam pa kar nekaj pooblastil in sicer poslanko Jerco Korče nadomešča poslanka Nina Maurovič, poslanko Lidijo Divjak Mirnik nadomešča poslanec Jože Lenart, poslanca Gregorja Periča nadomešča poslanka Mateja Udovč, poslanca Igorja Zorčiča nadomešča poslanka Mojca Žnidarič, poslanca Zvonka Černača nadomešča poslanec Tomaž Lisec, poslanca Luko Mesca nadomešča poslanka Violeta Tomić in pa poslanko Ivo Dimic nadomešča poslanec Jožef Horvat.</font><br>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red z dvema točkama. Predlog zakona o spremembah in dopolnitvah Zakona o vodah, skrajšani postopek. In pa Predlog zakona o spremembah in dopolnitvah Energetskega zakona, druga obravnava. Ker v poslovniškem roku nisem prejel nobenega predloga za spremembo dnevnega reda, je ta določen kot ste ga prejeli s sklicem seje odbora.</font>
<ul></ul>
<font size="4">	Prehajamo na </font><b><font size="4">1. TOČKO DNEVNEGA REDA – OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O VODAH</font></b><font size="4">, ki ga je Državnemu zboru v obravnavo 19. 12. 2019 predložila Vlada s predlogom, da se predlog zakona obravnava po skrajšanem postopku. </font><br>
<font size="4">	Kolegij predsednika Državnega zbora je na 55. seji dne 17. 1. 2020 sklenil, da se predlog zakona obravnava po skrajšanem postopku. Za obravnavo je bilo posredovano naslednje gradivo: predlog zakona z dne 19. 12. 2019, mnenje Komisije Državnega sveta za lokalno samoupravo in regionalni razvoj z dne 22. 1. 2020 in pa mnenje Zakonodajno-pravne službe z dne 27. 2. 2020. V poslovniškem roku je bil vložen amandma Poslanske skupine Levica k 1. členu. Vsa navedena gradiva so objavljena na spletni strani Državnega zbora.</font><br>
<font size="4">	Na sejo so bili k obravnavi te točke vabljeni: Ministrstvo za okolje in prostor, Komisija Državnega sveta za lokalno samoupravo in regionalni razvoj, Skupnost občin Slovenije,  </font>
<ul></ul>
<br>
<br>
<b><font size="4">2. TRAK: (ŠPE) – 19.30</font></b><br>
<br>
<font size="4">(nadaljevanje) Združenje občin Slovenije, Združenje mestnih občin Slovenije, Alpe Adria Green in pa Zakonodajno-pravna služba. </font><br>
<br>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona, v kateri bomo na podlagi 126. člena Poslovnika opravili razpravo in glasovanje o posameznih členih predloga zakona.</font><br>
<font size="4">	Na začetku dajem besedo predstavniku predlagatelja, gospod Zajc, Izvolite, beseda je vaša.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala, gospod predsednik. Dober večer!</font><br>
<font size="4">Vem, da je za vami že danes dolg delovni dan, tako da bom zelo strnil in probal biti čim bolj efektiven pri predstavitvi te spremembe.</font><br>
<font size="4">	Sprememba Zakona o vodah, ki je danes pred vami, v resnici ni tista sprememba zaradi katere smo sploh šli odpirati Zakon o vodah. Mi smo se v letu 2018 še pod vodstvom prejšnjega ministra odločili, da zakon odpremo z enim namenom in sicer zaradi ukinitve Inštituta za vode Republike Slovenije. Namreč od 2018 je revizija pokazala, da inštitut dela z velikim minusom in takrat se je minister odločil, da bolje kot da se tale minus skozi leta nalaga in povečuje, da ukinemo inštitut in ga pripojimo našemu ministrstvu. Zaposlene prenesemo del na direkcijo, del na ožji MOP, vendar pa v tem vmesnem času se je pokazalo, da ob tem, ko se je zamenjalo vodstvo, ko se je naredila določena reorganizacija in sprejeli ukrepi, med drugim tudi to, da so šli v druge manj drage prostore, da stanje ni tako slabo. In po zdajšnji zadnji reviziji sredi lanskega leta se kaže in tudi za letos napovedujejo, da bo poslovanje pozitivno. Zato sem se odločil, da ne gremo v ukinitev v tem momentu, namreč tam so zaposleni ljudje, ki posredujejo zelo veliko strokovno znanje, to je tudi organizacija s svojo dolgo zgodovino in glede na to, da se kaže, da bodo poslovali pozitivno, sem se odločil, da bi bila škoda, da gremo zdaj v ta korak. Namreč potem poti nazaj ni. Če se bo v prihodnosti pokazalo, da bodo še vedno ali pa ponovno se pojavili se te stari problemi in da bo se ponovno pojavil minus, bo potem takrat čas za premislek, ali se gre v to spremembo oziroma v ukinitev ali ne.</font><br>
<font size="4">	Ampak, ko smo pripravljali to spremembo, sem pa takrat še kot državni sekretar se soočil z dvema težavama, zaradi katerih pa se mi je zdelo smiselno, da o tej spremembi odpremo oziroma dopolnimo tudi obveznosti Vodnega sklada. In sicer, ko sem hodil po terenu ali pa ko so župani hodili k nam na ministrstvo, smo ugotovili dve težavi. Takrat se boste spomnili v letu 2018. V jeseni smo imeli zaradi obilnega deževja v dveh občinah velike težave. To je bila občina Tržič in pa občina Kranjska Gora. Takrat se boste spomnili tiste situacije v Jelen dolu. Sreča v nesreči v tistem momentu je bila to, da smo bili že na koncu leta in da smo takrat lahko na ministrstvu videli, da nam na nekaterih postavkah vseeno ostaja denar in smo potem tisti denar prenesli v to, da je lahko direkcija preko svojih koncesionarjev interventno ukrepala. Problem pa seveda se pojavi, če to ni na koncu leta in če ti denar ne ostaja, takrat bi se pa soočil z nadaljnjimi težavami, kje ta denar dobiti. In ko prideš do takšnega dogodka, ko so ljudje odrezani od sveta, je težko zagovarjati, da si država, kjer nimaš podlage ali pa nimaš sredstev, da bi interventno takrat ukrepal hitro in učinkovito. Če pride do takšnega dogodka v začetku leta, potem seveda teh prerazporeditev znotraj proračuna ne moreš izvesti in bi se v tem primeru morali zažreti v sredstva, ki jih namenjamo za redna vzdrževanja vodotokov. Smo se pa že na tem odboru večkrat pogovarjali, da bi bilo potrebno za vzdrževanje vodotokov še več denarja kot ga že imamo in torej ko pride do takšnega primera, je res nespametno, da se sredstva jemljejo iz rednih vzdrževanj, zato je ta sprememba 3. točke. Ki se glasi, da se iz vodnega staja financirajo tudi izvedbe izrednih ukrepov v času povečane stopnje ogroženosti, zaradi škodljivega delovanja voda in izvedbe izrednih ukrepov po naravni nesreči zaradi škodljivega delovanja voda. Jaz vem, da je bil predlagan tudi amandma, naj se to izbriše. Naj tukaj opozorim, da tukaj ne gre samo tiste ukrepe, </font><br>
<font size="4"> </font><br>
<b><font size="4">3. TRAK: (ŠPE) – 19.35</font></b><br>
<br>
<font size="4">	(nadaljevanje) ki jih civilna zaščita naroči pri izvajalcih, pri naših koncesionarjih za kakšen nasip, ampak gre za mnogo več. To se ne bo zažiralo pretirano v sredstva vodnega sklada. Mi za ta namen nekje računamo 2 milijona pa pol, da bi bilo vsako leto rezerviranih. Čez čas se bo pokazalo, ali je ta številka previsoka ali prenizka. Glede na to, da so pa podnebne spremembe tukaj in da so taki dogodki vedno bolj pogosti, je pa smiselno, da ta denar imamo tukaj rezerviran. V takšnih primerih torej ne gre samo za tiste ukrepe, ki jih civilna zaščita odredi, ampak so to ukrepi na vodnih, priobalnih in drugih zemljiščih ter vodni infrastrukturi, s katerimi se prepreči povečanje posledic škodljivega delovanja voda. Recimo v Jelendolu je takrat, smo s temi sredstvi potem zagotovili, da smo v 14 dneh tisto cesto lahko odprli in da so bili prebivalci Jelendola ponovno povezani z ostalim svetom. Torej, tukaj gre predvsem za ukrepe na vodnih in priobalnih zemljiščih, od tega, da imamo potem stalno dežurstvo, da se plavje odstranjuje in da se zaradi takih dogodkov ne zajedamo v sredstva, ki jih potrebujemo za redno vzdrževanje vodotokov, ker vemo, da še nismo tam kjer bi si želeli in da imamo premalo sredstev že zdaj za redno vzdrževanje. </font><br>
<font size="4">Tako da v tem delu polagam poslancem v razmislek, ali ta amandma sprejmete ali ne. Jaz mislim, da smiselno, da imamo to možnost in to pravno podlago, da v takšnih primerih, ki bodo vedno bolj pogosti in so že vedno bolj pogosti, da imamo rezervirana sredstva in da se takrat ne sprašujemo, ali imamo v proračunu možnost, da to prerazporedimo ali ne. </font><br>
<font size="4">Druga stvar, s katero smo se pa tudi soočili in se soočajo številne slovenske občine, predvsem tiste manjše, pa je vodooskrba. Namreč iz evropskih sredstev lahko pokrivamo oziroma sofinanciramo samo tiste projekte, ki so predvideni za nad 10 tisoč populacijskih ekvivalentov za vodovode in pa 2 tisoč pri kanalizacijah. Župani so velikokrat prišli na ministrstvo z željo, da se jim nekako na nek način pomaga, sofinancira, vendar do zdaj mi te pravne podlage nismo imeli in to je ta sprememba, ki jo zdaj uveljavljamo, če jo boste seveda podprli. In sicer ta sprememba je poleg stanja na terenu, tudi posledica spremembe Ustave, torej, da ima vsakdo pravico do pitne vode. S tem si želimo pospešiti tudi izgradnjo teh manjših vodovodov, za katere se ne da pridobiti evropskih sredstev. V ta namen planiramo 5 milijonov letno. Smo si dali neko omejitev zaradi tega, ker sredstva vodnega sklada so primarno namenjena seveda investicijam v protipoplavne ukrepe in tako naprej. Tako da tistih sredstev in tistih ukrepov ne želimo okrniti, ampak glede na to, da je pa vseeno nekaj možnosti, da se ta ukrep vendarle sprejme in da lahko pristopimo na pomoč občinam pri tem sofinanciranju, smo dali dodatne tri točke in sicer, da se lahko financirajo tudi občinski projekti novogradnje ali rekonstrukcije sistemov za oskrbo s pitno vodo za zagotovitev javne oskrbe s pitno vodo, ki jih ni mogoče sofinancirati iz sredstev Evropske unije, kadar je v skladu s predpisi, ki urejajo varstvo okolja predpisano opremljanje za javnim vodovodom. Potem nova točka je tudi za odkup zasebnih vodovodov s strani občin zaradi zagotovitve javne oskrbe s pitno vodo. Kadar je v skladu s predpisi, ki urejajo varstvo okolja, predpisano opremljanje z javnim vodovodom in pa za občinske projekte novogradnje ali rekonstrukcije javne kanalizacije / nerazumljivo/ s skupno obremenitvijo manjšo od 2 tisoč populacijskih ekvivalentov, kadar je v skladu s predpisi, ki urejajo varstvo okolja, predpisano opremljanje z javno kanalizacijo, če jih ni mogoče sofinancirati iz sredstev Evropske unije.</font><br>
<font size="4">Mi se zavedamo, da je potreb občin po takšnih sredstvih ogromno. Veliko več kot si jih lahko privoščimo, zato smo tudi morali tudi na zahtevo Ministrstva za finance v nadaljnjih členih tudi predpisati jasen transparentni postopek razdeljevanja teh sredstev. Sredstva bomo razdeljevali ali z javnim pozivom, ali pa z javnim razpisom.       </font><br>
<br>
<b><font size="4">4. TRAK: (ŠPE) – 19.40</font></b><br>
<br>
<font size="4">(nadaljevanje) V ta namen, ker vemo, da bo povpraševanja, če temu tako rečem, več kot je zmožnosti oziroma ponudbe, smo določili tudi prednostne cilje, ki se jih s pozivom ali z razpisi zasleduje. Določili smo štiri prednostne cilje, vendar poleg teh se bo dodajalo še dodatna merila in pa cilje, ki jih želimo doseči. Štirje, ki so v zakonu predpisani so: izpolnjevanje obveznosti in zavez zaradi sprememb predpisov s področja varstva okolja, s katerimi je predpisano opremljanje z javno kanalizacijo oziroma z javnim vodovodom. Tukaj gre za primere, ko recimo država spremeni kakšno zakonodajo in potem naenkrat občina ne izpolnjuje več pogojev – v takšnem primeru bo to prednostni cilj, ki ga bomo v tem delu iz vodnega sklada tudi sofinancirali.</font><br>
<font size="4">Drugi je izvajanje ukrepov oziroma projektov v primerih naravnih pojavov, ki so povzročili ali bi lahko povzročili pomanjkanje vode ali poslabšanje kakovosti voda v primerih višje sile – ekološke, naravne ali druge nesreče. V letošnjem poletju je prišlo do ene takšne nesreče, kjer bi lahko takšen ukrep že lahko izvajali, torej, ko pride do ali naravne ali kakšne druge nesreče, ko je vodni vir ogrožen, bi na ta način lahko sofinancirali v občini tudi te manjše spremembe in manjše ukrepe, manjše nadgradnje, zato, da se zagotovi ponovna varna oskrba prebivalstva s pitno vodo.</font><br>
<font size="4">Tretji cilj so projekti na prispevnih območjih vodnih teles površinskih voda ali na območjih vodnih teles podzemnih voda, za katere je s predpisom, ki ureja načrte upravljanja voda določeno, da cilji upravljanja z vodami ne bodo doseženi. Torej to pa gre v glavnem za kanalizacije v tistih delih, kjer ne dosegamo ugodnega stanja na podlagi načrtov upravljanja z vodami. V tistih primerih bodo ti projekti prednostni, s katerimi bomo izboljšali potem to vodno stanje.</font><br>
<font size="4">In pa četrti so pa projekti, ki rešujejo problematiko zagotovitve javne oskrbe s pitno vodo oziroma javne kanalizacije več občin. Namreč želja je… a lahko samo prosim, ne slišim, kaj govorim… želja je, da s temi omejenimi sredstvi, ki jih imamo, naredimo čim več, torej tam, kjer lahko več občin zaobjamemo, tam kjer lahko občine čim višje sofinancirajo svoje projekte, tisto je seveda bolj smiselno, da se tudi podpre. Ker želimo pač priti do tega, da ima čim več prebivalcev, ki sedaj nimajo možnosti priklopa na javni vodovod, da to možnost pridobijo. Nadaljnja merila bodo pa potem še dodatno pripisana. Glede na vsakoletne potrebe, ki se bodo pokazale na terenu in na teh javnih pozivih in razpisih bo potem ministrstvo določilo, kaj je še tisto, kar želimo v vsakoletnih pozivih oziroma razpisih doseči.</font><br>
<font size="4">Vem, da je bilo vmes razumevanje, da naj bi se te vodovode financiralo samo kadar pride do kakšnih nesreč. To ni res, to je eden od kriterijev, če do tega pride, bodo tisti projekti sedaj imeli prednost. Če pa ne bo do teh nesreč prihajalo, pa tega ne bo. Torej bodo imeli prednost tisti projekti, ki zagotovijo večje število priključkov, če zelo poenostavim te pogoje. V nadaljevanju pa seveda še določamo tiste izjeme od Zakona o upravnem postopku, ki jih tukaj drugače določamo.</font><br>
<font size="4">Toliko za eno predstavitev. Verjamem, da bo še kakšno vprašanje sledilo. Jaz mislim, da je to dobra sprememba, dober korak v smeri tega, da pohitrimo opremljenost in dostopnost do pitne vode na javnih vodovodih in pa da tudi glede na prihajajoče in že potekajoče podnebne spremembe in vedno večje število izredni dogodkov vremenskih, da imamo zelo stabilen vir in dobro pravno podlago za to, da takrat, ko pride do kakšnih škodljivih delovanj voda, da smo mi lahko tam za mašinerijo naslednji dan, da imamo sredstva za to in da če pride do tega, da so prebivalci odrezani od sveta ali kakšnih podobnih posledic, da lahko te interventne ukrepe hitro in učinkovito izvedemo in da za to imam rezervirana sredstva.</font><br>
<font size="4">Hvala.</font><br>
<font size="4">   </font><br>
<b><font size="4">5. TRAK: (ŠPE) – 19.45</font></b><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Imam še eno pooblastilo, poslanca Željka Ciglerja nadomešča poslanec Primož Siter. Na mize pa ste dobili tudi predlog amandmaja za amandma odbora k 2. členu, ki ga je vložila Poslanska skupina SAB. Ali želi besedo predstavnica Zakonodajno-pravne službe?</font><br>
<font size="4">	Mag. Brecelj Podgornik, izvolite.</font><br>
<br>
<font size="4">	</font><b><font size="4">MAG. SAŠA BRECELJ PODGORNIK:</font></b><font size="4"> Hvala za besedo.</font><br>
<font size="4">	No, glede samega predloga zakona nismo imeli pripomb. Glede predloga amandmaja za amandma odbora, ki smo ga pravkar prejeli na klop pa bi povedala, da to spremembo, ki jo vnaša, ne sodi v 162c. člen predloga zakona, saj ta ureja vrste postopka za dodeljevanje sredstev, vendar kvečjemu v 162a. člen med prednostne cilje. </font><br>
<font size="4">	Glede same vsebine se bo pa verjetno Vlada opredelila.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Ali želi besedo predstavnik Državnega sveta?</font><br>
<font size="4">	Gospod Vnučec, izvolite.</font><br>
<br>
<font size="4">	</font><b><font size="4">BOGOMIR VNUČEC:</font></b><font size="4"> Ja, hvala lepa.</font><br>
<font size="4">	Mi sicer predlog zakona podpiramo, bi pa opozorili, da občine najbrž ne bodo mogle financirati same te pogoje, ki jih sam zakon predlaga in bi bilo zato potrebno v novi perspektivi se izpogajati za dodatna sredstva, kajti občine niso zavezane… država se je pogajala in se izpogajala za določene zadeve, same občine pa imajo probleme.</font><br>
<font size="4">	Druga stvar je pa, da tudi na vodovarstvenih območjih je potrebno poskrbeti za pravične odškodnine kmetovalcem, ki so omejeni na teh območjih in zaradi tega ne morejo ne morejo upravljati svoje dejavnosti kot bi jo lahko in zato je treba tudi razmisliti o pravični odškodnini zaradi te omejitve.</font><br>
<font size="4">	Bi pa zdaj izkoristil še to priložnost, da povem, da tudi pri drugi točki podpiramo predlog zakona in se ne bomo več oglašali.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Ali želi besedo še kdo od ostalih vabljenih? Gospod, izvolite. Prosim, da se predstavite za potrebe magnetograma.</font><br>
<br>
<font size="4">	</font><b><font size="4">TOMAŽ OGRIN:</font></b><font size="4"> Tomaž Ogrin kot predstavnik Alpe Adria Green.</font><br>
<font size="4">	Mi smo dali v času javne razprave pripombe. No, od tega inštitut ni več aktualen. Poudarjamo pa naslednje, v Zakonu o vodah je bil pred tem zadnjič spremenjen leta 2015, 2016 je prišla pa voda v Ustavo. To se pravi smo v zamiku in bi kazalo res strogo to operacionalizirati, se pravi ustavno zaščito vode spraviti v Zakon o vodah. Zdaj gotovo je to že bilo mišljeno, dejstvo pa je, da se pojavlja, da so vodovarstvena območja še zmeraj zlorabljena. Primer imamo pri Magni in imamo pri ljubljanskem kanalu s fekalijami. To se eno in drugo ne bi smelo zgoditi, ker če pogledamo na Arso, kjer so degradirana območja, jih je več 100 degradiranih območij in če bi dali mi investitorjem recimo že vnaprej na razpolago neka področja, ki niso problematična, bi tudi ne prinašali investitorjev okrog, da tako rečem, bi vnaprej vedeli, kje lahko gradijo, ne pa da se spravijo recimo po svoji želijo, tako kot se recimo krava podela, kjer hoče, tudi investitor naredi kjer hoče. To pri nas ne moremo, ker je majhna država in precej imamo vrednot. To je eno področje, se pravi, da se mora prepovedati ena gradnja na vodovarstvenih območjih. Tudi polaganje kanalov s fekalijami jasno da ne. </font><br>
<font size="4">	Druga stvar je pa potem, ker je zdaj država tista, ki upravlja z vodami, mora – tako piše tudi v razlagi Uradnega lista, nad 70a. člen Ustave, da tudi s tem država prevzema nase njihovo zaščito, zaščito vodnih virov. V ljubljanskem vodovarstvenem območju se to ravno najbolj hudo ali pa zlorabljeno vidi, ko država ni dovolj zaščitila tega območja, da niti ne bi prišlo do načrta za kanal čez ljubljansko Polje. Še vedno se da to spremeniti, namreč opozarjam na sejo mestnega sveta, ki bo v ponedeljek 23.,  </font><br>
<font size="4">	 </font><br>
<b><font size="4">6. TRAK: (ŠPE) – 19.50</font></b><br>
<br>
<font size="4">	(nadaljevanje) kjer je župan predlagal, da bi izsilil, to se pravi prisilno služnost na več kot 100 lastnikov, kjer ne more gradit, ker pri pridobivanju gradbenega dovoljenja ni poskrbel za služnosti. In to gradbeno je bilo izdano praktično brez služnosti, brez najema, brez odkupa – sploh ne bi smelo biti izdano. Tako je v zakonu. Je bilo kljub temu izdano, zdaj je prišlo pa do tega, da morajo kmetje braniti svojo lastnino po Ustavi in ne more graditi zato, ker nima podlage v papirjih, da tako rečem. In zdaj je šel na sejo mestnega sveta, da bo prisilno služnost vpeljal na več kot 100 lastnin oziroma parcel. Problem je pa še ta, da sploh geodetsko nima izmerjeno kje hoče kanal peljati. Geodezije sploh ni upošteval, bi jo pa po predpisih za gradnjo moral upoštevati. Tako diletantsko vodenega projekta še nismo videli v Sloveniji. Toliko, da zaključim s tem, da ne bi podaljševal. Ampak tako, da vidite, kako če je Zakon o vodah tisti, da ima luknje notri, kot recimo, da dopušča še to pa to, potem se pa to zgodi. To se pravi je treba res striktno prepovedati gradnjo na vodovarstvenih področjih, namreč, če pogledamo malo v prihodnost – 20, 30 in še več let, voda bo zmeraj bolj pomembna. Tista država, ki jo ima, bo zmagala po domače povedano.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Prehajamo na razpravo in glasovanje o posameznih členih zakona. Ker ima predlog zakona samo 3. člene, odboru predlagam, da se razprava o vseh treh členih predloga zakona združi v skladu z 128. členom Poslovnika. Po opravljeni razpravi o členih bi najprej opravili glasovanje o vloženemu amandmaju, nato pa bi glasovali še o vseh členih predloga zakona skupaj. </font><br>
<font size="4">	V razpravo torej dajem vse tri člene predloge zakona skupaj. Amandma Poslanske skupine Levica k 1. členu in pa predlog za amandma odbora, ki je bil danes vložen s strani Poslanske skupine SAB. Sprašujem, če želi kdo razpravljati?</font><br>
<font size="4">	Gospa Sukič, izvolite.</font><br>
<br>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Hvala lepa, predsedujoči.</font><br>
<font size="4">	Jaz bom seveda obrazložila ta amandma, če dovolite, Poslanske skupine Levica. Sicer pozdravljeni vsi skupaj. Sem dobro slišala minister Zajc, kar ste rekli, ampak jaz bom pač zdajle argumentirana, zakaj smo mi vložili ta amandma.</font><br>
<font size="4">	Prvima dvema spremembama oziroma dopolnitvama zakona v Levici ne nasprotujemo. Se pa ne strinjamo s tem, da bi se iz tega sklada, se pravi iz Sklada za vode financiralo izvajanje izrednih ukrepov v času povečane stopnje ogroženosti o poplavah in po njih in tudi ob drugih izrednih dogodkih, ki so posledica škodljivega delovanja voda. Še enkrat poudarjam, v Levici ne nasprotujemo temu, da država financira vse te ukrepe, samo se samo ne strinjamo s tem, da se to – se pravi ta zadeva, ki sem jo omenila, ki jo amandmiramo, da se financira iz Sklada za vode, ker menimo, da je za to treba priskrbeti sredstva iz integralnega proračuna. Pa bom zdaj podrobneje pojasnila, zakaj tako menimo. Naši argumenti so namreč sledeči. Sklad za vode mora biti namenjen izključno razvoju vode in vodne infrastrukture. To seveda vključuje tudi ukrepe za preprečitev škode pred poplavami in drugimi podobnimi dogodki, a investiranje teh investicij mora biti naravnano preventivno in ne kurativno. V tem je stvar. Torej treba je poskrbeti, da gradimo takšno infrastrukturo, da bo preventiva pred morebitnimi takimi dogodki, ne pa da potem, ko se nekaj že zgodi to naknadno potem nekako krpano. Mislim to pač ne more biti Sklad za vode, lahko je od kje drugje v takem primeru – o tem govorimo.</font><br>
<font size="4">	Drugič. Glavnino nalog, ki naj bi se financirali iz Sklada za vode v primeru škodljivega delovanja voda, nosijo službe, ki spadajo pod resor Ministrstva za obrambo. Tam pa kot vemo denarja ne manjka ravno, čeprav je res, da so prioritete na žalost usmerjena kam drugam in potem seveda zmanjka in potem bi mi iz Sklada za vode jemali v takih primerih, ne. Pa pojdimo po vrsti. Financiranje protipoplavnih ukrepov iz Sklada za vode. V zakonu v obrazložitvi člena s katerim se </font><br>
<br>
<b><font size="4">7. TRAK: (ŠPE) – 19.55</font></b><br>
<br>
<font size="4">	(nadaljevanje) financiranje izrednih ukrepov dodaja v Sklad za vode piše, navajam: »Trenutni sistem financiranja interventnih del oziroma izrednih ukrepov, namreč ne omogoča takojšnje zadostne izvedbe potrebnih del za odvrnitev neposredne nevarnosti za življenje ali zdravje ljudi ali premoženja. Potrebno je zgotoviti zadosten obseg sredstev, ki bodo omogočala izvedbo potrebnih del.« Konec navedka. Iz tega torej lahko izpeljemo naslednje: prvič, da sistem financiranja interventnih del imamo in drugič, da je ta sistem podfinanciran. In to naj bi bil razlog, da se v ta sistem kanalizira še sredstva iz Sklada za vode. V zakonu nikjer ni napisano niti kakšen je ta sistem, kdo je vanj vključen, koliko denarja smo za to porabili v preteklih letih in koliko bi ga še morali. Manjka tudi ocena škode, ki je nastala, ker se nekateri interventni ukrepi v poplavah niso izvajali. Odgovorov na vse to sicer nimamo, vseeno pa lahko iz izkušenj v preteklih dogodkih zaključimo, da je bil odziv pristojnih interventnih služb, kot tudi ljudi v preteklosti v poplavah in drugih podobnih dogodkih, dober. Tako s strani gasilcev, civilne zaščite, vojske in drugih, ki so v teh dogodkih sodelovali in pomagali ljudem. Vedno bi lahko našli kakšne luknje v organizaciji in jih reševali, ampak načeloma ob takih dogodkih ni bilo problem dobiti ljudi, ki bi pomagali in tudi država je delo interventnih služb vedno plačala in tudi ukrepe. Nikoli nismo slišali, da se kakšen začasen protipoplavni nasip ne bi postavil, ker preprosto ni denarja in da se bo zato pustilo, da se zalije določene hiše. Pač to se dejansko ni dogajalo in zato seveda je to res nesmiselno, kar predlagate.</font><br>
<font size="4">	Je pa problem pri zagotavljanju investicij v protipoplavne ukrepe, ko nevarnost zaradi vode ne preti. Takrat pa se pogosto ne dela nič, pa bi se moralo. Ampak tu se ne pogovarjamo zdaj o tem. Zakon že sedaj omogoča gradnjo zadrževalnikov, nasipov in tako naprej, pa se kljub temu naredi premalo. Se pravi v preventivo se ne vlaga zadosti, če povem po domače. S tem, ko se bo potrebna sredstva iz tega sklada odtegnilo še za financiranje ukrepov ob izrednih razmerah, bo teh sredstev še toliko manj. V tem je stvar, še manj jih bo in še manj se bo torej lahko vlagalo v preventivo na ta račun. In to bo probleme samo še poglobilo, ker bo manj denarja za protipoplavno varnost, ker se bo ta denar porabljal za pomoč ob poplavah samih oziroma, če potegnemo analogijo s požarom – namesto za požarno varnost, se bo denar porabljal za gašenje požarov, ne, to pravzaprav delamo s tem.</font><br>
<font size="4">	In zdaj kdo plačuje izredne ukrepe danes? Na internetni strani Uprave za zaščito in reševanje, kjer so predstavljene enote civilne zaščite lahko med nalogami tehnično-reševalnih enot preberemo, da njihove naloge obsegajo tudi, navajam: »Utrjevanje in graditev protipoplavnih nasipov v času, ko grozi neposredna nevarnost poplav ali ob poplavah ter izvajanje drugih gradbeno-tehničnih del za varstvo pred poplavami.« Konec navedka. Tu gre samo za ene od enot civilne zaščite. Ta dela opravljajo sicer tudi gasilci, po potrebi priskoči na pomoč še Slovenska vojska. Vse te službe spadajo pod resor Ministrstva za obrambo. Trditi, da ni denarja za ukrepe, ki jih izvajajo, je najmanj nenavadno. Sprejeti proračuni Ministrstva za obrambo so bili v celotni zgodovini večji samo še v letih 2008 do 2010. Veljavni srednjeročni obrambni program Republike Slovenije od 2018 do 2023 in bela knjiga o obrambi, pa oba napovedujeta še nadaljnjo rast proračuna Ministrstva za obrambo, ki naj bi rekordno višino dosegel že leta 2022. Sklad za vode je namenski sklad. Namenjen je vlaganju v vodno infrastrukturo. To je njegov namen. Ta med drugim obsega tudi nasipe, jezove, zadrževalnike, zbiralnike in druge objekte, namenjene zmanjševanju ogroženosti zaradi škodljivega delovanja voda. Gradnja in utrjevanje vse te vodne infrastrukture se že sedaj lahko financira iz sklada za vode, vendar je tovrstno financiranje namenjeno očitno ne, to kar predlagate, je tovrstno namenjeno preventivnemu delovanju, vi pa kot rečeno predlagate kurativo. S predlogom spremembe zakona bi se prepotreben denar  </font><br>
<font size="4">            </font><br>
<b><font size="4">8. TRAK: (ŠPE) – 20.00</font></b><br>
<font size="4">	</font><br>
<font size="4">	(nadaljevanje) za preventivne ukrepe pred poplavami lahko začelo porabljati torej za kurativo ob izrednih dogodkih, katerim pa se je v veliki meri mogoče izogniti ravno s preventivo in to v času, ko se Ministrstvo za obrambo, ki nosi glavnino nalog zaščite in reševanja v času izrednih dogodkov, kiti z rekordnim proračunom in snuje načrte za milijardne nakupe orožja, za Nato in tako naprej. </font><br>
<font size="4">	Predlagatelji amandmaja menimo, da trenutni sistem financiranja interventnih del oziroma izrednih ukrepov ni neustrezen, pač pa so neustrezne proračunske prioritete, ki postavljajo oklepnike za vožnjo po Afganistanu pred nujne ukrepe za zaščito pred poplavami. In to je razlog, to so argumenti, ki so jasni. Sklad za vode naj bo namenjen gradnji ustrezne infrastrukture, ki naj deluje preventivno, ne pa da bomo še iz tega denarja, ki je namenjeno, jemali neka sredstva za to, da bomo krpali neki, zato ker nismo dovolj dobro prej zgradili. To je to. In to je razlog, zakaj smo vložili amandma in seveda prosim, upam, da sem dovolj jasno razložila. Prosim za podporo temu amandmaju.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Ali želi še kdo razpravljati?</font><br>
<font size="4">	Mag. Rajh, izvolite.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Tako, jaz bi pa želel pojasniti kaj je našo Poslansko skupino vodilo k vložitvi amandmaja. Jaz sem vzel na znanje pripombe Zakonodajno-pravne službe, da moj amandma sodi, da naš amandma sodi v 162a. člen, torej predlagam, da se dopolni prvi odstavek s peto alinejo tako, da se poraba sredstev za izvedbo investicij, torej porabi v glavnem, prvenstveno ali pa prednostno v porečje, iz katerega so pridobljene.</font><br>
<font size="4">	Za odbor bi želel pojasniti, da smo v Sloveniji priča podnebnim spremembam in da zato jaz zelo pozdravljam spremembo, ki bo omogočala, da se sredstva vodnega sklada namenijo tudi za potrebe vodooskrbe in kanalizacije. Vemo, da je področje severovzhodne Slovenije posebej podvrženo podnebnim spremembam in da bo posebej trpelo zaradi suše. Na našem območju se nahajajo številne občine, ki so majhne, ki so razdrobljene in ki nimajo lastnih sredstev, da bi zagotovile ta sredstva za obnovo ali pa izgradnjo novih vodovodnih kanalizacijskih sistemov. Ne nazadnje pa imamo tudi v bistvu slabe izkušnje iz poplav iz leta 2012. Spomnimo se, poplavljala je Drava, poplavljala je Meža. Ob predlanski havariji na Hidroelektrarni Mariborski otok smo bili tudi soočeni, smo lahko ena na ena videli posledice zamuljevanja akumulacij in to so sredstva, ki so pridobljena iz tega okolja in jaz mislim, da je prav, da se sredstva, ki so pridobljena iz tega okolja v njega tudi vrnejo. Ne zahtevam, da se vrnejo v njega vsa sredstva. Je treba povedati, da je – bom govoril zelo odkrito in preprosto razumljivo – največ sredstev v vodni sklad prispevajo dravske elektrarne Maribor in se pa ta sredstva v nezadostni meri vračajo v okolje iz katerega so pridobljena, torej pridobivajo se iz prodaje vodnih in priobalnih zemljišč, nadomestil za ustanavljanje stvarne služnosti, stavbne pravice in plačil za vodne pravice v delu, ki pripada državi in vodnih povračil. Videli smo vse tragične posledice zamuljevanja rečnih akumulacij in mislim, da je prav, da se vsaj na simbolni ravni tudi v tem zakonu napiše, da se morajo ta sredstva vrniti v območje in v porečje iz katerega so pridobljene. To sledi temeljnemu načelu in principu okolijskega prava povzročitelj plača. Spomnimo se, da so ta nadomestila, ki sem jih prej omenil, v bistvu neka odškodnina za škodo, ki jo uporabnik, v tem primeru lahko dravske elektrarne ali pa kakršenkoli uporabnik bom rekel z namakalnega sistema samooskrbe vodnjaka plačuje in je prav, ta uporabnik v tem okolju povzroča eno breme in prav je, da se ta sredstva, ki jih on kot odškodnino plačuje v ta sklad, v ta sklad tudi vračajo. </font><br>
<font size="4">      </font><br>
<b><font size="4">9. TRAK: (ŠPE) – 20.05</font></b><br>
<br>
<font size="4">	(nadaljevanje) Je pa prav, da obstaja seveda tudi solidarnost med temi zadevami, med porečji, tako da se v bistvu sredstva, torej, da se iz območij, kjer se teh sredstev zbere več, lahko omogočijo tudi investicije v območja kjer naravne danosti v Sloveniji niso take, da bi bilo mogoče ta sredstva v zadostni meri pridobivati. Spomnimo se samo Krasa – tam takih vodotokov ni in zato je prav, da ta solidarnost med vodotoki in med porečji obstaja, ni pa prav, da se… spomnimo se teh poplav, teh havarij, ki smo jim bili priča v porečju reke Drave in tudi bom rekel suši, ki je posebej prizadela naše območje, torej kmetijstva, da se pa ta sredstva v to območje ne vračajo. Jaz sem govoril s kolegi, ki se s tem ukvarjajo in pravijo, da so ta sredstva v to porečje bila vrnjena v zanemarljivem znesku, boste pa kmalu dobili tudi popravljen amandma. Pa bi prosil tudi za stališče ministrstva.</font><br>
<br>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br>
<font size="4">	Sprašujem, če želi še kdo razpravljati? Gospod Doblekar, želite razpravo? </font><br>
<font size="4">	Izvolite.</font><br>
<br>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala lepa za besedo. Spoštovani minister z ekipo.</font><br>
<font size="4">	Zadnji čas je, da se tudi na tem področju nekaj spremeni. Leto pa pol odkar sem v parlamentu sem to govoril in sem zelo vesel, da je zadeva tudi nekako padla na plodna tla. Celo pri vas sem bil z županom dvakrat, trikrat, ko smo te probleme izpostavljali, tako da lahko jaz samo pozdravim ta predlog in sem zelo vesel, da ga imamo danes na mizi, sicer ob pozni uri, ampak kljub temu. Torej, da bomo končno sofinancirali oskrbo s pitno vodo ter odvajanje in čiščenje komunalne odpadne vode, torej na način, ki je predlagan. Zdaj tukaj je bilo precej razprav o protipoplavnem ukrepanju, o podnebnih spremembah, ne vem o čem vse. Zdaj tukaj ta sprememba, če natančno preberemo predlog, nekako se rahlo odmika od tega kar smo poslušali. Vemo, da to sofinanciranje pri izgradnji ali pa rekonstrukciji vodovodov ali pa kanalizacij bo seveda v tistih izjemnih primerih ali pa po naravnih nesrečah, po drugi strani pa tudi to, kar je sicer Državni svet v razlagi, v svojem stališču navedel oziroma so malce spregledali, da bo to veljalo tudi za dodatno financiranje, pomoč občinam, ki težko torej s temi majhnimi proračuni gradijo, obnavljajo vodovode, ki so stari, ki jih je še ogromno po krajevnih skupnostih in vemo, da je bila meja s tisto uredbo 10 tisoč priklopov in to je bila velika ovira, velika cokla, da bi lahko te vodovode torej tudi obnavljali mi v Litiji konkretno. 10 tisoč jih nismo še napraskali skupaj, čeprav se trudimo na vse mogoče načine, ker bi bilo potrebno to zrihtati, pa nam ni uspelo.</font><br>
<font size="4">	Kar se tiče pa odvajanja in čiščenja komunalnih voda pa tudi vemo – 2 tisoč populacijskih enot je kar velika številka in se mi zdi zadnji čas, da se tudi na tem področju, da se je ta sprememba pripravila.</font><br>
<font size="4">	Kar se tiče razdeljevanja teh sredstev, jaz računam, da bodo prioritete pravične, da bodo kriteriji sprejemljivi, zadovoljivi. Da ne bo na koncu prišlo med občinami do kakršnihkoli, bi rekel: »Zakaj ste pa vi dobili, pa mi nismo in tako naprej.« Dostikrat vemo že je bil kakšen zakon sprejet, pa pisan na kožo velikim občinam ali pa torej mestnim občinam po navadi. Zdaj tukaj v tem primeru upam, da se ta praksa ne ponavlja in bo to kvečjemu doprinos. </font><br>
<font size="4">	Zdaj, kar se tiče pa amandmajev, seveda zdaj amandma Levice smo ga tudi podrobno pregledali in preučili. Zdaj tukaj je bilo precej govora – bom zelo na kratko povedal . spet veliko o tej protipoplavni zaščiti, pa o podnebnih spremembah. Mislim, da smo o tem že prej dovolj govorili pri predstavitvi  </font><br>
<font size="4">   </font><br>
<b><font size="4">10. TRAK: (ŠPE) – 20.10</font></b><br>
<br>
<font size="4">	(nadaljevanje) ministra za okolje in prostor. Zdaj jaz vam bom samo en primer povedal. Tak predlog kakršen je, je po našem mnenju pravilen in pravi. Zdaj, za odgovor zakaj ne bomo podprli tega amandmaja Levice bom pa samo povedal čisto preprosto – kaj pa zanima enega krajana ali pa občana, ne vem Vržiščar na Gobniku v Goliščah v Jevnici, kaj ga zanima Ministrstvo za obrambo, kaj ga zanima Afganistan, Nato in tako naprej. Zanima ga, da bo pil pitno čisto vodo, ki je zagotovljena tudi v Ustavi in mislim, da je prav, da se na ta način to reši in tudi čim hitreje to spelje.</font><br>
<font size="4">	Kar se tiče amandmaja SAB pa smo slišali Zakonodajno-pravno službo, da obstajajo že v samem amandmaju napaka v členu. Kot drugo pa, zakaj ne bomo podprli tega amandmaja. Poslušali smo tudi razlago s strani predlagatelja amandmaja, s strani SAB, ki je govoril torej, da bi šlo več v tista porečja iz katerih več pride v sklad. Po drugi strani pa potem nadaljuje o solidarnosti. Torej, ne more biti oboje. Ne more it več tja, od koder je prišlo, pa da smo hkrati tudi solidarni. Ostanimo kar pri solidarnosti, tako kot smo tudi na drugih področjih in mislim, da bo tako najbolje.</font><br>
<font size="4">	Tako da z naše strani, s strani Slovenske demokratske stranke teh dveh amandmajev ne bomo podprli. Predlog spremembe zakona pa vsekakor, ker se nam zdi zelo smiseln.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Replika, gospa Sukič. Tri minute.</font><br>
<font size="4">	Izvolite.</font><br>
<br>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Ja, hvala za besedo.</font><br>
<font size="4">	Spoštovani kolega, da še enkrat pojasnim poanto. Saj poanta zdaj ni v Afganistanu, ki ste ga ven privlekli. Poanta je v tem… vem, poanta je dejansko v tem, da če imamo mi nek sklad z nekimi sredstvi in od teh sredstev odtegnemo, damo na rezervo, na čakanje ne vem 2 milijona pa pol, namesto, da bi ta 2 milijona pa pol vložili v izgradnjo nasipov in ostale infrastrukture, ki bi delovala preventivno in preprečevala te dogodke, mislim, da bi bilo smiselno, da rajši, kadar pride do nečesa izjemnega kljub… ne, da se ves ta denar raje porabi in vloži v to, da se gradijo nasipi in tako naprej, ki bi dejansko ščitili, delovali preventivno in onemogočali oziroma ali pa vsaj zelo zreducirali to potrebo po tem nekem krpanju in naknadnem saniranju škode. Tako da bomo blazna sredstva vedno znova porabljali za kurativo, namesto za preventivo. Ko pa že pride do nečesa nepredvidljivega, pa imamo za to integralni proračun in verjamem, da tam potem najdemo in smo zmeraj do zdaj našli sredstva, da smo tudi stvari sanirali. Tako kot sem razložila, nikoli ni bilo, da ne bi. Tako da v tem je stvar. Ni treba zdaj imeti averzije zaradi ne vem česa v razlagi, ampak res dajmo se osredotočiti na bistvo. Bistvo je v tem, da se vsa ta v nekem zamejenem skladu, ves napor vloži v preventivno delovanje, ne pa v kurativo. To je tako da kot bi rekli: »Ne bomo čistili rečnih strug, ampak, ko pa bo poplavilo, potem jih bomo pa s tistimi nekimi, iz rezervnega sklada bomo pa potem to naredili.« Mislim, recimo, da vam ponazorim. Samo v tem je stvar. Dajmo, če imamo nek sklad, dajmo ga uporabljati za njegov osnovni namen tako kot bi moralo biti – v gradnjo ustrezne infrastrukture, ki nas bo zaščitila, čim bolj zaščitila pred temi dogodki.</font><br>
<font size="4">	Hvala.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Repliko ima še mag. Rajh, tri minute.</font><br>
<font size="4">	Izvolite.</font><br>
<br>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Ja, jaz bi se želel odzvati na besede kolega Doblekarja. Torej sredstva v sklad se vplačujejo zaradi izkoriščanja javnega dobrega na nekem območju, torej na nekem porečju in torej tisti, ki izkorišča to javno dobro ali pa javno dobrino, povzroča v tistem območju neko breme </font><br>
<font size="4">   </font><br>
<b><font size="4">11. TRAK: (ŠPE) – 20.15</font></b><br>
<br>
<font size="4">	(nadaljevanje) In, ko govorimo… torej, če ne bi bili solidarni, bi pomenilo to to, da se vsa sredstva, ki so posledica določenega bremena v enem okolju, vrnejo izključno v to okolje. Solidarnost pa pomani to, da se sredstva, ki se ne porabijo, ki niso vsa potrebna v tem okolju, lahko prerazporedijo tudi na druga okolja, torej na druga porečja. In mislim, da je prav, da se sredstva, ki so zaradi prostorskega in okoljskega bremena pridobljena iz enega okolja, vrnejo prednostno okolje in temu sledi tudi temeljno načelo okoljskega prava – povzročitelj plača. Ker drugače pomeni to, da so ta sredstva, ki se iz enega porečja dobivajo v taki prekomerni meri, neupravičeno visoka. To je to.</font><br>
<font size="4">	Drugo. Zadeva pa, če pravite, da ni solidarnosti ali pa, če v enem okolju zaradi rabe voda, ker jih tam preprosto ni, ne nastanejo bremena, potem po principu, če solidarnost ne obstaja, ne smejo biti v tisto okolje sploh prerazporejena. In jaz mislim, da je moj predlog utemeljen. Severovzhodna Slovenija je območje, ki je bistveno bolj podvrženo podnebnim spremembam, kot katerokoli drugo območje v Sloveniji. Imamo ogromno kmetijskih površin, imamo občine z neurejenimi sistemi kanalizacije in vodooskrbe, imamo tudi višja demografska tveganja zaradi bližine močne ekonomsko bistvene močnejše Avstrije in jaz mislim, da je to prav, da se sredstva, ki se tu pridobijo, tudi tu vsaj na simbolni ravni deklarativno prednostno v to okolje vračajo. Ne gre pozabiti na katastrofalne poplave, ne gre pozabiti tudi na stanje reke Drave, ki smo ji bili priča ob prazni akumulacijski ptujskega in mariborskega jezera. Videli smo, da je zamuljena. To vpliva na poplavno ogroženost in varnost tega porečja in mislim, da je prav, da vsaj v zakonu nakažemo, da se sredstva morajo v ta porečja vlagati. To pa ne pomeni, da se sredstva pridobljena iz tega porečja, ne smejo vlagati in investirati v druga porečja.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	K razpravi se je prijavil Jožef Horvat.</font><br>
<font size="4">	Izvolite.</font><br>
<br>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovani gospod minister z ekipo!</font><br>
<font size="4">	Poslanska skupina Nove Slovenije je zakon proučila. Tudi zdaj smo se tukaj kar trije pogovarjali iz naše poslanske skupne, namreč glede predloga amandmaja za amandma odbora. Tukaj imamo pomisleke glede same izvedbe tega amandmaja, čeprav sem sam pozorno poslušal, ko je kolega Rajh govoril o severovzhodni Sloveniji. Tako da zaključujem in napovedujem, da bomo mi zakon podprli tisti, ki je v originalu, ki ga je pripravilo ministrstvo oziroma Vlada.</font><br>
<font size="4">	Hvala lepa.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Želi še kdo besedo? Ugotavljam, da ne, tako da zaključujem razpravo in prehajamo, oziroma se opravičujem.</font><br>
<font size="4">	Minister, izvolite.</font><br>
<br>
<font size="4">	</font><b><font size="4">SIMON ZAJC:</font></b><font size="4"> Hvala, saj bom na kratko.</font><br>
<font size="4">	Najprej glede amandmaja, ki ga je predlagala Poslanska skupina SAB, potem pa glede amandmaja Poslanske skupine Levica. Pa bi v tistem delu potem dal še, če boste dovolili, besedo direktorju direkcije, ki bo malo bolj plastično povedal in razložil, kako intervencija ob takih primerih deluje, kdo za kaj plačuje in zakaj ni smiselno, da ta amandma podpremo oziroma zakaj je naš predlog spremembe tega zakona dober.</font><br>
<font size="4">	Zdaj, kar se tiče prednostnih sredstev. Jaz mislim, da zdaj govorimo o točkah od 8. do 10., ki jih predlagamo. Torej govorimo o gradnji in rekonstrukciji tako kanalizacij, kot vodovodov in odkupa. Sredstva, ki jih bomo za to namenili so tista sredstva, ki v sklad pridejo iz naslova vodnih poročil za rabo vode za oskrbo s pitno vodo, ki se izvaja kot gospodarska javna služba. Torej ne govorimo o teh sredstvih, ki se v sklad natakajo zaradi hidroelektrarn, ki ste jih omenili, ampak iz vodnih povračil. Moje mnenje je v tem primeru – seveda se boste poslanci sami odločili, ampak, da ko govorimo o vodoskrbi, da tukaj pa mora biti res tista polna solidarnost, da ne bodo prebivalci, ki živijo  </font><br>
<font size="4">    </font><br>
<b><font size="4">12. TRAK: (ŠPE) – 20.20</font></b><br>
<br>
<font size="4">	(nadaljevanje) v območjih, kjer teh objektov nimajo, potem na slabšem. Seveda se boste vi sami odločili in jaz mislim, da glede na to, da nam je pomembno, da tam kjer še ni vodovoda, da se ga zgradi in sofinancira. Da takšen amandma najbrž ni najboljši, razumem pa, kaj ste omenjali. Je pa treba povedati, da koncesije, ki se plačujejo, ki jih plačujejo elektrarne recimo, gredo tudi občinam. Ne gre vse državam, tako da v tem delu se vrača v lokalno skupnost. In mislim, da je na ta način zagotovljeno to, da se vrne v lokalno območje. Mislim pa, da tukaj ne gre za princip »povzročitelj plača«, ker tukaj ne gre za odpravo onesnaževanja. Tukaj gre za izgradnjo vodovodov tam kjer jih ni in tam kjer se ne da dobiti sredstev iz naslova evropskih skladov.</font><br>
<font size="4">	Naj povem še, da si mi v tem trenutku tudi močno prizadevamo, da bi tisto mejo 2 tisoč pe-jev, ki jih imamo zdaj določenih za evropska sredstva pri kanalizacijah, da jo znižamo. Torej, da bomo v prihodnosti, da nam bo dovoljeno oziroma, da bomo lahko sofinancirali iz evropskega denarja tudi pod 2 tisoč. Bomo videli, kako bomo uspešni. Mislim, da ni čisto nemogoče, da nam to uspe.</font><br>
<font size="4">	Kar se pa tiče amandmaja Levice je pa tako. Glejte, ko pride do takšnih izrednih razmer oziroma izrednih vremenskih dogodkov, kjer voda škodljivo deluje intervencije ne dela samo civilna zaščita. Tisto, kar dela civilna zaščita ostane. Bo plačeval MORS tudi od zdaj naprej, ampak ko pride do škodljivega delovanja, imamo tudi vodarji delo. Se pravi tudi naše ministrstvo in naši koncesionarji in tukaj govorimo samo o tem, da v takšnih primerih se ne zajedamo v denar, ki ga namenimo rednemu vzdrževanju, ki ste ga tudi omenili ne – če redno vzdrževanje ni dovolj dobro, imamo potem več posledic. V primeru, da pride do škodljivega delovanja, moramo mi pobrati denar iz rednega vzdrževanja oziroma v primeru kot je bil Tržič, ker proti koncu leta smo pobirali iz našega ministrstva iz različnih postavk, kjer nam je še ostalo, da smo lahko intervenirali. Ta sprememba bo pa zagotovila to, da imamo določen denar rezerviran za to, da nam ne bo potrebno posegati v ta redna vzdrževanja. Se strinjamo? Prvotno je še vedno namenjen sklad interventnim ukrepom, ampak – ne interventnim, preprečevalnim ukrepom, ampak tudi hitra intervencija je tista, ki je preventiva v resnici. Če mi v vodotokih, kjer pride do škodljivega delovanja vode hitro ukrepamo, s tem tudi preprečujemo in preventivno delujemo.</font><br>
<font size="4">	Zdaj, če dovolite gospod predsednik bi še direktor malo bolj plastično opisal, kaj vse se počne, kdo kaj dela, kaj kdo vplačuje in zakaj je smiselno, da določen del vodnega sklada namenimo tudi temu. Mi zdaj predvidevamo približno 2 milijona pa pol. Bomo videli, kako se bo izkazalo v prihodnosti, koliko bo zares potrebe v tem. Če bo potreb manj, bomo v programu porabe predvidevali manj sredstev, če bo pa več, se bomo pa temu prilagajali. Mislim, da bo nekje prej manj, če bo pa teh dogodkov več, se je pa treba zavedati, da v tistem trenutku, ko do tega pride, bomo mi težko razlagali, pa kdorkoli bo takrat na tem ministrstvu, bo težko razlagal tam ljudem, da nimamo denarja za intervencije oziroma, da bomo popili denar, ki bi ga kasneje rabili tudi na ostalih porečjih, zato da redno vzdržujemo vodotoke.</font><br>
<br>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br>
<font size="4">	Gospod Prohinar, izvolite.</font><br>
<br>
<font size="4">	</font><b><font size="4">TOMAŽ PROHINAR:</font></b><font size="4"> Hvala lepa, dober večer.</font><br>
<font size="4">	Jaz bi mogoče samo še dodatno pojasnil, da bo bolj jasno. Nam namreč Zakon o vodah v svojem 95. in 96a. členu jasno določa, da moramo organizirati tudi kot obvezno gospodarsko javno službo izvajanje določenih ukrepov, tako v času povečane ogroženosti, se pravi v času, ko je razglašena neka naravna nesreča oziroma neka povečana ogroženost in tudi ukrepov takoj po njej. Ta dela izvajajo naši koncesionarji, naši izvajalci javne službe in v bistvu za ta dela moramo vi vodarji zagotoviti denar. Tako da tukaj imamo velikokrat težave, sploh, ko je teh dogodkov več. Da pojasnim za kakšna dela gre. Mogoče najbolj na primeru tiste ene zadnjih takih večjih nesreč, Tržič konec leta 2018. Vemo, odneslo je cesto proti Jelen dolu, nanosilo je ogromne količine plavja, nanosov in to je potrebno takoj, ko voda odteče začeti odstranjevati. Civilna zaščita zelo kmalu preneha s svojimi aktivnostmi. Recimo takoj ko preneha neposredna ogroženost   </font><br>
<font size="4">   </font><br>
<b><font size="4">12. TRAK (VI) 20.25</font></b><br>
<br>
<font size="4">	(nadaljevanje) zrcalne vode in pa neka, poplave ali pa ko se voda umakne in takrat pravzaprav ostanemo sami. Sredstev civilne zaščite ni. Takrat moramo mi ta sredstva zagotoviti sami. Če je to v začetku leta takrat običajno niti ni težav, ker imamo, bom rekel, na integralnem delu na sredstvih za javno službo tega denarja dovolj. Jasno, to pomeni, da kakšnih drugih del, ki so bila predvidena s planom na vzdrževanju ali pa tudi na nekem rednem obratovanju košnjah konec leta ne bo mogoče izvesti. Če pa se to dogaja proti koncu leta se pa marsikdaj lahko tudi pojavijo težave, da teh sredstev enostavno ni več, ker so bila že porabljena za redno dejavnost. Sedaj ta predlog v bistvu sklada, da bi se v skladu za vode rezerviral en določene del sredstev, ki bi bil namenjen za te intervencije nam dejansko pomeni, da lahko mi našim koncesionarjem naročimo, da gredo na teren takoj. Sedaj vemo, tudi poznamo tisti rek, da kdor prvi pomaga dvakrat pomaga. Da dejansko s tem izvedemo tiste ukrepe, zagotovimo, da se škoda v bodoče ne povečuje, da preprečimo neko nevarnost tudi za življenje in za premoženje ljudi, da vzpostavimo pretočnost iz strug, da, ne vem, izvedemo neke nujne sanacije brežin in podobno. In to je ta denar. In v bistvu tega mi preko MORS nič ne dobimo. Kaj se dogaja sedaj? Sedaj se dogaja to, da čakamo program odprave posledice po naravnih nesrečah. Vemo, da ta pride nekako najhitreje v roku enega leta ali pa 9 mesecev in v bistvu takrat šele s temi sredstvi za sanacije potem popravljamo ali pa delamo najnujnejša dela. Mislim, da bomo s tem bistveno skrajšali ta naš odzivni čas, kar mislim, da je zelo dobro tudi za lokalne skupnosti. Zmanjšali bomo tudi škodo, ker se potem ne bo delala nadaljnja škoda. In v bistvu ostaja tisti denar na integrali za redno javno službo. Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Gospa Sukič želite besedo? Izvolite.</font><br>
<br>
<b><font size="4">	NATAŠA SUKIČ (PS Levica):</font></b><font size="4"> Samo kratko vprašanje. Dajmo si razjasniti pojme. Obstaja sklad za vode. Ali se bo ta sklad povečal za to rezervo? Ali bo znotraj obstoječih sredstev, ki so bila na voljo za gradnjo te infrastrukture se odvzelo nekaj in dalo na rezervo za primer nesreč. To me resno sedajle zanima. Ker če se bo znotraj obstoječega denarja nekaj dalo na rezervo pomeni, da imamo toliko manj za konkretizacijo oziroma implementacijo gradnje teh zadev, ki sem jih prej omenjala, raznoraznih nasipov in tako naprej. O tem govorimo. In še nekaj. Še enkrat, če se torej ni povečal za toliko, ker če se je povečal potem jaz nimam problema s tem. Če se pa ni povečal, potem pa imam problem s tem. Potem se pa lahko, oprostite, iz integralnega proračuna vzame za te izredne ukrepe, kar se zmeraj vzame. In držav vedno ima v svojem integralnem proračunu za izredne zadeve takoj denar, nikoli se ne čaka, ne vem, tako dolgo, da bi se še povečevala škoda. Nikoli se še to ni zgodilo, zato tega res ne razumem. Sedaj mi pa prosim pojasnite, mogoče pa res, če se toliko poveča, potem je vse v redu. Samo bojim se, da se ne. Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Še mag. Rajh želi besedo, potem bom dal besedo vam. Izvolite. </font><br>
<br>
<b><font size="4">MAG. ANDREJ RAJH (PS SAB):</font></b><font size="4"> Jaz bi se želel odzvat, jaz se seveda strinjam o pomenu solidarnosti in vodooskrbe po vsej Sloveniji. Zato sem posebej izpostavil pomen solidarnosti. Bi pa želel izpostaviti dogajanja izpred minulem desetletju, ko se je s specialnim zakonom, ko so se sredstva s specialnim zakonom sklada za vode preusmerjala v izgradnjo vodne infrastrukture na Spodnji Savi. Na ta račun je trpela, bom rekel zelo jasno, porečje reke Drave. Ob zadnjih havarijah smo videli posledice zamuljevanja mariborskega jezera, ptujskega jezera. Ne gre pa pozabiti, da je v teh katastrofalnih poplavah zaradi zaprodevanja in zamuljevanja, ki ni posledica koncesionarja, ampak je to naravni pojav, bila poplavljena elektrarna v Zlatoličju, Forminu, odneslo je celo nasip od vodnega kanala. To so resne zadeve, ki so bile zanemarjene. Moj predlog je šel tudi zaradi javnega poziva direktorja Dravskih elektrarn, da so rečne struge zamuljene in da naj država končno poskrbi, da bo reka Drava, bom rekel, v enem normalnem stanju, ki ni posledica obratovanja elektrarn, ampak je to v bistvu mulj. Mulj ne proizvajajo elektrarne, ampak je to v bistvu prisotno v reki zaradi </font><br>
<br>
<b><font size="4">13. TRAK (VI) 20.30</font></b><br>
<br>
<font size="4">	(Nadaljevanje) izpiranja in erozije, da to ustrezno ukrepa. V to smer gre moja pobuda in predlog naše poslanske skupine. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Želi še kdo besedo? Če ne, dajem besedo še enkrat ministru Zajcu. Izvolite. </font><br>
<br>
<b><font size="4">	SIMON ZAJC:</font></b><font size="4"> Hvala. Ja, s to spremembo se prilivi v sklad ne povečujejo. Torej, višina sredstev na skladu ostaja in prilivi ostajajo takšni kot so. Vendar, vem, da vas skrbi, da bo na ta račun okrnjena izvedba protipoplavnih ukrepov. Ampak mi govorimo sedaj o sredstvih, ki v tem delu ostajajo tudi zaradi narave projektov, ki se jih pelje za protipoplavne ukrepe. In noben ukrep zaradi tega, ker bomo mi tukaj imeli možnost in pravno podlago, da takrat pofinanciramo intervencijo. Noben ukrep ne bo trpel. Še enkrat pa povem, da ti interventni ukrepi tudi preprečujejo nadaljnjo škodo in to gre za sredstva, ki jih moram MOP imeti. Če je takih in je takih dogodkov vedno več, je potem lahko problem. Mislim, da sta vaša skrb je odveč, ne bo zaradi te rezervacije, ki se bo potem lahko tudi znižala, ko bo / nerazumljivo/ skozi leta koliko zares takih intervencij potrebujemo in koliko stanejo, to ne bo šlo na škodo ostalih projektov, ki jih financiramo in ki jih peljemo skozi vodni sklad. Razumem pa vaš pomislek, ampak tudi to je tista intervencija, ki preprečuje.</font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Zaključujem razpravo. </font><br>
<font size="4">	Prehajamo na glasovanje o amandmajih. </font><br>
<font size="4">Najprej bom dal na glasovanje amandma Poslanske skupine Levica k 1. členu. Glasujemo. </font><br>
<font size="4">	Kdo je za? (3 člani. ) Je kdo proti? (17 članov.)   </font><br>
<font size="4">	Ugotavljam, da amandma ni sprejet. </font><br>
<font size="4">	Prehajamo na glasovanje o amandmaju Poslanske skupine SAB k 2. členu. Mag. Rajh obrazložitev. </font><br>
<br>
<b><font size="4">	MAG. ANDREJ RAJH (PS SAB):</font></b><font size="4"> Jaz bi vse tu prisotne rad opozoril, da imajo, preden glasujejo, v mislih oškodovance na porečju reke Drave na območju Dravograda, kjer v Dravo priteka reka Meža z Mislinjo. Da naj imajo v mislih oškodovance v Dupleku in na območju med Mariborom in Ptujem. Naj imajo v mislih oškodovance na območju Markovc. Naj imajo v mislih oškodovance na področju Ormoža. Pa naj imajo v mislih tudi oškodovance na področju reke Dravinje. Naj imajo v mislih oškodovance na področju vodotoka Radovlja na Pohorju, Lobnice in še številnih drugih. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Prehajamo na glasovanje. </font><br>
<font size="4">	Glasujemo torej o predlogu amandmaja Poslanske skupine SAB k 2. členu. Glasujemo. </font><br>
<font size="4">	Kdo je za? (1 član. ) Je kdo proti? (13 članov.)   </font><br>
<font size="4">	Ugotavljam, da predlog amandmaja ni sprejet. </font><br>
<font size="4">	Zaključili smo glasovanje o amandmajih. </font><br>
<font size="4">	V skladu s prej sprejeto odločitvijo prehajamo še na glasovanje o vseh členih predloga zakona skupaj. Ali želi kdo obrazložiti glas? Ugotavljam, da ne. Prehajamo na glasovanje. </font><br>
<font size="4">Kdo je za? (16 člani. ) Je kdo proti? (Nihče.)   </font><br>
<font size="4">	Ugotavljam, da so členi predloga zakona sprejeti. </font><br>
<font size="4">	S tem zaključujem drugo obravnavo predloga zakona o spremembah in dopolnitvah zakona o vodah na matičnem delovnem telesu. </font><br>
<font size="4">	Odbor bo pripravil poročilo v katerem bo predlagal Državnemu zboru naj sprejme zakon v predloženem besedilu.  </font><br>
<font size="4">	Določiti moramo še poročevalca za sejo Državnega zbora in predlagam, da sem to sam. </font><br>
<font size="4">	S tem zaključujem 1. točko dnevnega reda. </font><br>
<br>
<b><font size="4">14. TRAK (VI) 20.35</font></b><br>
<br>
<font size="4">	(nadaljevanje) Z 2. točko dnevnega reda bomo nadaljevali čez 5 minut, to je ob 20. uri in 40 minut. V tem času prosim, da se prezrači dvorano. </font><br>
<font size="4">	</font><br>
<font size="4">	(Seja je bila prekinjena ob 20.35.)</font><br>
<br>
<b><font size="4">15. TRAK (VI) 20.40</font></b><br>
<br>
<font size="4">	(Seja se je nadaljevala ob 20.42.) </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Prehajamo na </font><b><font size="4">2. TOČKO DNEVNEGA REDA, TO JE NA OBRAVNAVO PREDLOGA ZAKONA O SPREMEMBAH IN DOPOLNITVAH ENERGETSKEGA ZAKONA, KI GA JE DRŽAVNEMU ZBORU V OBRAVNAVO PO REDNEM POSTOPKU DNE 30. 1. 2020 POSREDOVALA VLADA.</font></b><br>
<font size="4">	Za obravnavo je bilo posredovano naslednje gradivo: predlog zakona z dne 30. 1. 2020, mnenje Zakonodajno-pravne službe z dne 26. 2. 2020 in pa mnenje Komisije Državnega sveta za lokalno samoupravo in regionalni razvoj z dne 28. 2. 2020. </font><br>
<font size="4">	V poslovniškem roku so bili vloženi amandmaji Poslanske skupine SAB k 4. in 5. členu ter poslanskih skupin SDS, SMC, NSi in Desus k 10. členu. Vsa navedena gradiva so objavljena na spletni strani Državnega zbora. Na sejo so bili k obravnavi te točke vabljeni: Ministrstvo za infrastrukturo, Komisija Državnega sveta za lokalno samoupravo in regionalni razvoj, Agencija za energijo, Energetska zbornica Slovenije, SDES Sindikat delavcev dejavnosti energetike Slovenije, Plinovodi d.o.o. in pa Zakonodajno-pravna služba.</font><br>
<br>
<font size="4">	Pričenjam </font><b><font size="4">drugo obravnavo </font></b><font size="4">predloga zakona o kateri bomo na podlagi 126. člena Poslovnika opravili razpravo in glasovanje o posameznih amandmajih k posameznim členom in o členih predloga zakona. </font><br>
<font size="4">Najprej dajem besedo predstavniku predlagatelja, mag. Kumer izvolite. </font><br>
<br>
<b><font size="4">MAG. BOJAN KUMER:</font></b><font size="4"> Hvala lepa, gospod predsednik. Spoštovane članice, spoštovani člani dober večer.</font><br>
<font size="4">Kot vidite smo kot Vlada v Državni zbor posredovali v sprejem predlog zakona o spremembah in dopolnitvah energetskega zakona EZ1-C. S to predlagano spremembo dejansko izključno prenašamo novo plinsko direktivo v slovenski pravni red, in sicer v popolnosti se prenaša ta dopolnitev te plinske direktive in pa en manjši popravek, ki omogoča izvajanje osnovne plinske direktive. Nova direktiva 2019/692 spreminja in dopolnjuje obstoječo direktivo 2009/73 ES o skupnih pravilih notranjega trga z zemeljskim plinom, ki je v slovenski pravni red že prenesena z EZ1. Nova direktiva je bila objavljena v maju 2019, se pravi osem mesecev nazaj. Rok za implementacijo pa je bil zelo kratek in je potekel 24. februarja 2020. Cilj direktive je vzpostavitev usklajenosti pravnega reda v Evropski uniji na področju prenosnih plinovodov ob hkratnem izogibanju izkrivljanju konkurence na notranjem trgu z energijo. Za uporabo pravil Evropske unije tudi za povezovalne prenosne plinovode v tretje države bo </font><br>
<br>
<b><font size="4">16. TRAK (VI) 20.45</font></b><br>
<br>
<font size="4">(nadaljevanje) bolje deloval tudi notranji plinski trg v Evropski uniji. </font><br>
<font size="4">Na kratko bi še komentiral predlagana amandmaja Poslanske skupine SAB, ki dejansko sledita nomotehničnim popravkom Zakonodajno-pravne službe in se z njimi strinjamo. </font><br>
<font size="4">Razložil bi še tudi dopolnitev in pa brisanje drugega odstavka 485.a člena, kjer smo želeli odpraviti pravno praznino, ki je nastala zardi namera združitve oziroma spojitve družbe Plinhold in Plinovodi, ki so trenutno v upravljanju Slovenskega državnega holdinga. V kolikor bo amandma poslanskih skupin SDS, SMC, NSi in Desus sprejet bo ta pravna praznina vseeno ostala, kar pomeni v roku nekaj let bi pač moralo vseeno se to enkrat v prihodnosti urediti. Še  vedno menimo, da bo to enkrat potrebno, v kolikor se pa seveda evropska zakonodaja ali slovenska zakonodaja ne bo spremenila. Toliko zaenkrat. Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Besedo dajem predstavnici Zakonodajno-pravne službe. Gospa Marolt, izvolite. </font><br>
<br>
<b><font size="4">	VALENTINA ANAMARIJA MAROLT:</font></b><font size="4"> Hvala za besedo. Zakonodajno-pravna služba je dala k predlogu zakona v okviru svojih pristojnosti pisno mnenje o katerem smo dali pripombe, s katerimi smo zasledovali predvsem cilj večje jasnosti in boljše določenosti zakona. Toliko. Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Sprašujem, če želi besedo še kdo od preostalih vabljenih? Ugotavljam, da ne… Gospa Godina, izvolite. </font><br>
<br>
<b><font size="4">	MAG. DUŠKA GODINA:</font></b><font size="4"> Hvala za besedo. Kar se tiče predlagane spremembe zakona jo v Agenciji za energijo v celoti podpiramo. Hkrati pa smo v postopku javne obravnave tudi sami podali predlog za spremembo obstoječega energetskega zakona oziroma za brisanje drugega odstavka 485.a člena iz razloga namreč, ker besedilo, kot je v tem odstavku zapisano, je dejansko neizvršljivo. Agencija za energijo je prisojna za izvedbo certifikacijskega postopka in podelitev certifikata operaterjem prenosnih sistemov, tako z elektriko kot z zemeljskim plinom. In v postopku certificiranja mora preizkusiti pogoje. V tem drugem odstavku 485. člena pa je zapisano, trenutno obstoječem, da nastopi eden izmed ključnih pogojev šele po podelitvi certifikata. Tako dejansko pride do situacije, kjer agencija ne bo mogla dokončati certifikacijskega postopka, ne bo mogla podeliti certifikata, kar pa lahko navsezadnje resno ogrozi tudi poslovanje obstoječe družbe, ki izvaja prenos zemeljskega plina v Sloveniji. Toliko z moje strani. Hvala. </font><br>
<br>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Odpiram razpravo. </font><br>
<font size="4">	Prehajamo na razpravo in glasovanje o posameznih členih in vloženih amandmajih v okviru druge obravnave predloga zakona. </font><br>
<font size="4">	Odboru najprej predlagam, da po opravljeni razpravi o posameznih členih najprej glasujemo o amandmajih ter nato v skladu s tretjo alinejo prvega odstavka 128. člena Poslovnika Državnega zbora o vseh členih predlog zakona skupaj. </font><br>
<font size="4">	V razpravo dajem torej 1. do 3. člen, h katerim ni vloženih amandmajev. Želi kdo razpravljati? Ugotavljam, da ne. Zaključujem razpravo. </font><br>
<font size="4">	V razpravo dajem 4. člen in vložen amandma Poslanske skupine SAB k temu členu. Želi kdo razpravljati? Ugotavljam, da ne. Tako da bomo prešli na glasovanje o vloženem amandmaju. Glasujemo. </font><br>
<font size="4">Kdo je za? (16 članov. ) Je kdo proti? (1 član.)   </font><br>
<font size="4">	Ugotavljam, da je amandma sprejet. </font><br>
<font size="4">	V razpravo dajem 5. člen in vložen amandma Poslanske skupine SAB k temu členu. Želi kdo razpravljati? Ni interesa, zato prehajamo na glasovanje. Glasujemo. </font><br>
<font size="4">Kdo je za? (16 članov. ) Je kdo proti? (1 član.)   </font><br>
<font size="4">	Ugotavljam, da je amandma sprejet. </font><br>
<font size="4">	V razpravo dajem 6. do 9. člen, h katerim ni vloženih amandmajev. Interesa po razpravi ni.</font><br>
<font size="4">	V razpravo dajem 10. člen in vložen amandma poslanskih skupin SDS, SMC, NSi in Desus k temu členu. Želi kdo razpravljati? Ugotavljam, da ne. Glasujemo o vloženem amandmaju. </font><br>
<br>
<b><font size="4">17. TRAK (VI) 20.50</font></b><br>
<br>
<font size="4">	(nadaljevanje) Kdo je za? (11 članov. ) Je kdo proti? (4 člani.)   </font><br>
<font size="4">	Ugotavljam, da je amandma sprejet. </font><br>
<font size="4">	V razpravo dajem še 11. in 12. člen, h katerima ni bilo vloženih amandmajev. Želi kdo besedo? Ugotavljam, da ne. </font><br>
<font size="4">	Zaključili smo razpravo o členih in glasovanje o amandmajih. </font><br>
<font size="4">V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo besedo? Ugotavljam, da ne. Prehajamo na glasovanje. </font><br>
<font size="4">Kdo je za? (16 članov. ) Je kdo proti? (1 član.)   </font><br>
<font size="4">	Ugotavljam, da so členi predloga zakona sprejeti. </font><br>
<font size="4">	S tem zaključujem drugo obravnavo predloga zakona o spremembah in dopolnitvah energetskega zakona na matičnem delovnem telesu. </font><br>
<font size="4">	Sprejeti amandmaji bodo vključeni v dopolnjen predlog zakona, ki bo sestavni del poročila odbora. V skladu z drugim odstavkom 42. člena Poslovnika moramo določiti še poročevalca. Predlagam, da sem to sam. </font><br>
<br>
<font size="4">	S tem zaključujem 2. točko dnevnega reda in 16. sejo Odbora za infrastrukturo, okolje in prostor. </font><br>
<br>
<b><font size="4">Seja je bila končana 12. marca 2020 ob 20.51.</font></b>