<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA POSLOVNIK</font></b><br/>
<b><font size="4">10. redna seja</font></b><br/>
<br/>
<b><font size="4">(26. februar 2021)</font></b><br/>
<br/>
</p></div><br/>
<b><font size="4">Sejo je vodil Vojko Starović, predsednik Komisije za poslovnik.</font></b><br/>
<b><font size="4">Seja se je začela ob 12.03.</font></b><br/>
<br/>
<b><font size="4">	PREDSEDNIK VOJKO STAROVIĆ: </font></b><font size="4">Vse člane komisije, vabljene in ostale prisotne lepo pozdravljam. </font><br/>
<font size="4">	Pričenjam 10. sejo Komisije za poslovnik. Obveščam vas, da na seji kot nadomestni član z nami sodeluje Helena Zavadlav Ušaj namesto Borisa Doblekarja in s strani predlagatelja spremembe za poslovnik namesto Zmaga Jelinčiča je med nami Jani Ivanuša. Lep pozdrav obema. </font><br/>
<font size="4">	Prehajamo na določitev dnevnega reda seje komisije. Ker nisem prejel predlogov za umik točk z dnevnega reda in predlogov za razširitev dnevnega reda seje, ugotavljam, da je dnevni red določen kot je bil dne 11. 2. 2021 posredovan s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – POBUDA ZA DOPOLNITEV POSLOVNIKA DRŽAVNEGA ZBORA. </font></b><font size="4"> K tej točki so vabljeni Zmago Jelinčič namesto njega Jani Ivanuša danes, Igor Zorčič, Tina Heferle, Jože Tanko </font><div align="center"></div><b><font size="4">2. TRAK: (ES) – 12.05</font></b><br/>
<br/>
<font size="4">	(nadaljevanje) in Branko Simonovič, ki pa se je opravičil. </font><br/>
<font size="4">	Kot gradivo ste k tej točki prejeli pobudo Poslanske skupine SNS z dne 18. 12. 2020 za dodelitev tretjega odstavka 66. člena Poslovnika Državnega zbora, ki je objavljena na spletnih straneh Državnega zbora s sklicem. </font><br/>
<font size="4">	Besedo dajem predstavniku Poslanske skupine SNS gospodu Ivanuši za dopolnitev predloga. Izvolite.</font><br/>
<br/>
<font size="4">	</font><b><font size="4">JANI IVANUŠA (PS SNS):</font></b><font size="4"> Hvala lepa. Lep pozdrav vsem prisotnim. </font><br/>
<font size="4">	Gradivo ste tako ali tako omenili, da ste ga dobili in ga imate tudi na spletni strani, pa bom vseeno šel skozi teh nekaj stavkov, ki jih imam pred seboj. </font><br/>
<font size="4">	Na vsakokratnem vrstnem redu razpravljavcev so vnaprej navedene poslanske skupine po seznamu pri sejah. Po tako določenem vrstnem redu naj bi potekale predstavitev stališč poslanskih skupin. Velikokrat se zgodi, da v določenem trenutku poslanec, ki predstavlja stališče, ni prisoten. Se pač zgodi. Gre za krajšo odsotnost, ki pa se vseeno zgodi. Sedaj predsedujočemu preostane oziroma takrat predsedujočemu preostane le to, da prepusti besedo naslednjemu predstavniku poslanske skupine za predstavitev stališč. Čas je odmerjen vnaprej in je popolnoma vseeno kakšen vrstni red predstavitev stališč znotraj ene točke dnevnega reda. Gre izključno za vprašanje izvedbe.</font><br/>
<font size="4">	Vrstni red predstavitve stališča poslanskih skupin ne vpliva na samo dolžino trajanja točke vrstnega reda. Poslanci preizkušajo trenutno togo ureditev zaobiti z raznovrstnimi postopkovnimi vprašanji, kar pa ni primerno in dejansko podaljšuje čas odmerjen pri posamezni točki dnevnega reda. </font><br/>
<font size="4">	Naša pobuda pač pa je, da zasleduje cilj in sicer načelo demokratičnosti, saj je mogoče, da se imajo volivci možnost seznaniti s stališči voljenih predstavnikov. Rešitev je dobra za vse, predvsem za predsedujočega na seji, saj se izogne že tako pri večkratnem zahtevanem postopkovnemu predlogu. </font><br/>
<font size="4">	Če še enkrat povem, da pač, če nekdo ni prisoten pri stališču, da po seznamu stališč na koncu, če je seveda pogoj izpolnjen, da je prisoten, da svoje stališče vseeno predstavi v dvorani.</font><br/>
<font size="4">	To je čisto kratko z naše strani. Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa za dodatno obrazložitev. Želi kdo besedo od ostalih vabljenih? Če ne, potem odpiram razpravo. Prvi se je prijavil gospod Tanko. Razprava je odprta. Izvolite.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa. </font><br/>
<font size="4">	Z vidika vodenja plenarne seje se mi to ne zdi dobro. To potem povzroči kaos. Lahko pet poslanskih skupin takrat, ko so na vrsti manjkajo in se potem ukvarjamo kako in kaj. Tu gre tudi za princip rotacij poslanskih skupin  pri stališčih. To je eno. Drugo pa tudi zamenjave so možne tudi kadarkoli med sejo. Tudi pri stališčih. </font><br/>
<font size="4">	Meni se to ne zdi dobro, ker vnaša zmedo, nered. Potem bi bilo to podobno reči tudi za Vlado. Za vse tiste, ki zamudijo itd. Se mi zdi, da je ta stvar v redu.</font><br/>
<font size="4">	Druga stvar kar je, bi ob tem dal eno pobudo, in sicer da če se da urediti, da se pri splošni razpravi ažurira vrstnih red prijavljenih na računalniku. Tako da to odkljukamo in gledamo kdo bo, kje bo, kolikokrat se je premaknil. Nimaš pogleda in da se to tudi na rekranu objavi tekoče. Tako da sami lahko spremljajo kdaj je kdo na vrsti, kdo je koga zamenjal itd. To mislim, da ne bi bilo nekaj posebno velikega napora. Tam se pa trije ukvarjamo, ki vodimo sejo kam bomo koga premaknili, kdo je koga zamenjal. Eni se po trikrat zamenjajo. Predlagam, da se tudi to uredi. </font><br/>
<font size="4">	</font><br/>
<b><font size="4">3. TRAK: (ES) – 12.10</font></b><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa za razpravo. Naslednja se je prijavila gospa Heferle. Izvolite, beseda je vaša.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala, predsednik. Lep pozdrav vsem.</font><br/>
<font size="4">	Jaz bom kar nadaljevala tam, kjer je gospod Tanko končal. Se močno strinjam z obema stališčima, ki jih je povedal gospod Tanko. Najprej kar se tiče tega sprotnega ažuriranja seznama prijavljenih razpravljavcev bi bilo res bistveno bolj delo transparentno in lažje, predvsem za nas predsedujoče, če bi strokovni sodelavec, ki tam od nas sedi, ko vodimo seje, ta seznam sprotno elektronsko spreminjal, kar se mi zdi, da je mogoče zagotoviti in da bi se potem ta seznam objavil na enem izmed ekranov v dvorani. To je po mojem mnenju super ideja. </font><br/>
<font size="4">	Kar se pa tiče predloga Slovenske nacionalne stranke bi se pa tudi jaz strinjala. Vrstni red predstavitve stališč poslanskih skupin, ko se predstavljajo stališča je narejen po ključu in se ta ključ vleče, če se tako izrazim, pri vseh naslednjih točkah, nato pri naslednji seji, ko jo imamo in je nemogoče oziroma bi bilo nekorektno, da bi spreminjali ta vrstni red samo za to, ker nekdo zamudi na sejo. Vemo, da stališča so ponavadi odmerjena v časovnem razmaku petih minut. Ve se kdaj si na vrsti kot poslanska skupina in je najmanj kar je za pričakovati od tistega, ki ima stališče, da pač sedi v dvorani in počaka na to, da bo na vrsti.</font><br/>
<font size="4">	In še ena paralela morda. Ko imamo seznam razpravljavcev vemo, da se lahko menjajo razpravljavci med seboj samo v okviru iste poslanske skupine, ne pa v okviru različnih poslanskih skupin in če to analogijo potegnejo s seznamom, ko se predstavljajo stališča poslanskih skupin, je nemogoče, da bi v okviru različnih poslanskih skupin dovolili tako menjavo, ker nehote potem posegaš v vrstni red tistega, ki sploh ne želi, da se posega v njegov vrstni red.	</font><br/>
<font size="4">	Tako da v LMŠ temu predlogu nasprotujemo oziroma se nam niti ne zdi smiseln ali pa sploh potreben.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala tudi vam. Preden gremo naprej, bi rad povedal, da je med nami Miha Kordiš, ki nadomešča člana dr. T. Vatovca. </font><br/>
<font size="4">	Besedo ima gospa Sluga, potem je pa še gospod predsednik Državnega zbora Zorčič.</font><br/>
<br/>
<font size="4">	</font><b><font size="4">JANJA SLUGA (PS SMC):</font></b><font size="4"> Hvala. </font><br/>
<font size="4">	Če gremo malo šteti te pobude za spremembo poslovnika s strani predlagatelja, pridemo do pravljične številke sedem že v tem mandatu. Vsaka od njih je nastala na podlagi neke konkretne situacije, ki se je zgodila na plenarni seji ali pa tudi na nekem delovnem telesu. In tudi ta je takšna. V trenutku, ko je bilo na vrsti stališče poslanske skupine pač najavljenega predstavnika ni bilo v dvorani.</font><br/>
<font size="4">	Tisto, kar je tu potrebno vedeti je, kar je bilo že povedano tudi, da obstaja nek ključ, po katerem se določa vrstni red predstavitve stališč poslanskih skupin, da ta zadeva rotira, da je vedno vnaprej napovedana, da vsak dan sproti dobimo časovnico, kjer je zelo lepo napisano kdaj je kdo na vrsti. In še več kot to, tudi možno je še do zadnjega trenutka v resnici zamenjati tudi tistega, ki predstavlja stališče poslanske skupine. Torej, tudi če se zgodi, da je nekdo zadržan, odsoten ali kakorkoli, še vedno obstaja možnost, da se ga tik pred zdajci zamenja z nekom drugim.</font><br/>
<font size="4">	Zakaj to govorim? Ker se mi zdi ta ureditev izjemno fleksibilna, predvsem pa izjemno neproblematična. In kot je že bilo danes izpostavljeno, kakršnakoli drugačna ureditev, da bi potem za nazaj klicali tiste, ki so bili odsotni, mislim, da bi vso zadevo prej zapletlo kot pa karkoli drugega, da res potem iščemo predstavnike, ki so odsotni ali pa tudi pri Vladi se je kdaj zgodilo, da je ni bilo pravi čas itd.. </font><br/>
<br/>
<b><font size="4">4. TRAK: (ES) – 12.15</font></b><br/>
<br/>
<font size="4">	(nadaljevanje) Mislim, da bomo s tem povzročili samo v resnici zmešnjavo. Ne vidim nobenega problema v bistvu, da takšni ureditvi kot jo imamo do sedaj.</font><br/>
<font size="4">	Kar se pa tiče pobude podpredsednika Tanka v zvezi z osveževanjem seznama prijavljenih razpravljavcev pa se absolutno pridružujem. Mislim, da to pa bi bil en dodaten korak neki preglednosti in bi bila ena dodana vrednost, če se da to narediti celo na način, da je to nekje v sistemu, da tudi iz pisarn lahko dostopamo do tistega seznama, bi bilo pa še toliko boljše. </font><br/>
<font size="4">	Toliko. Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa za vašo razpravo. Gospod Zorčič, beseda je vaša. </font><br/>
<br/>
<font size="4">	</font><b><font size="4">IGOR ZORČIČ (PS SMC):</font></b><font size="4"> Hvala lepa. </font><br/>
<font size="4">	Jaz se pridružujem predhodnim razpravljavcem. Ne vidim nobene potrebe po tem, da bi preurejali to ureditev, ki se tiče predstavitve stališč. Jaz mislim, da mora vsaka poslanska skupina zagotoviti, da bo predstavitvi stališč navzoč v dvorani tisti, ki bo stališče predstavil. Nenazadnje pa gre tudi za to, da tudi ostale poslanske skupine, ki še čakajo v nekem določenem vrstnem redu predstavitev svojega stališča, da v bistvu si organizirajo svoje delo in da pridejo na vrsto takrat kot je to predhodno določeno. Torej, da se to ne spravlja s tem, da bi nekateri neupravičeno izostajali v neko negotovost.</font><br/>
<font size="4">	Kar se tiče pobude kolega Tanka v zvezi z, recimo temu, digitalizacijo liste, se mi zdi pa zadeva zelo na mestu. Predsedujoči se soočamo ne samo s tem, da se vrstni red razpravljavcev menjava, da se nekateri odpovedujejo razpravi in podobno. S to težavo se sooča pravzaprav celotni Državni zbor tudi v tem pogledu, da se včasih vrstni red prijavljenih krajša in da nekateri pridejo na vrsto bistveno prej kot je bilo po samem razporedu mišljeno na začetku. S takšno digitalizacijo bi verjetno dobili eno boljšo preglednost nad tem kdaj bo kateri izmed prijavljenih razpravljavcev na vrsto. Jaz bom dal eno pobudo službam Državnega zbora naj razmislijo kakšen bi bil najboljši način, da zadevo spravimo v digitalno obliko in, bom rekel, na način, da imamo tudi vseskozi vsi poslanke in poslanci pregled nad tem kdo je naslednji na vrsti. Torej, da tudi predsedujočim ni treba naprej napovedovati kdo vse še pride na vrsto, kar v zadnjem času pač moramo narediti zaradi tega, da se potem pripravijo tisti, ki bi sicer mislili, da bodo prišli na vrsto bistveno kasneje. </font><br/>
<font size="4">	Kot rečeno jaz bom dal pobudo za to, da to zadevo spravimo v neko digitalno obliko, pa seveda tudi na neko pregledno mesto. Verjetno na katerega izmed ekranov v Državnem zboru. Tam, kot veste, se vsebine menjavajo. Ponavadi večji del časa zavzame ure razpravljavca. Morda bi bilo dobro, da je na katerem izmed ekranov pa vseskozi prisotna ta lista prijavljenih oziroma da je pač označeno kateri so naslednji, vsaj naslednji trije razpravljavci, da imamo nek boljši pregled in se organiziramo v zvezi z razpravami.</font><br/>
<font size="4">	Toliko iz moje strani. Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa. Posebno pozdravljam, da bo zadevo izpeljal sam predsednik Državnega zbora in naprej poskrbel. Ker nazadnje sem jaz poskrbel, da imamo tu na ekranih. Hvala lepa.</font><br/>
<font size="4">	K besedi se je prijavil tudi gospod Hršak. Izvolite.</font><br/>
<br/>
<font size="4">	</font><b><font size="4">IVAN HRŠAK (PS DeSUS): </font></b><font size="4">Hvala za besedo, predsednik. Bom kratek, ker so predhodniki že pravzaprav vse povedali.</font><br/>
<font size="4">	V osnovi mi v Poslanski skupini DeSUS vidimo ta predlog kot pozitiven. Ampak takšnih primerov ni veliko v praksi. Če bi to pa mi sedaj sprejeli, bi pa ta praksa lahko pokazala, da bi bilo tega zelo veliko, ker bi se zanašali saj, če ne bo prišel pravi čas, bo v tistem času ko so stališča do zadnjega podajal in bi potem res bil pravzaprav nered. Nihče več ne bi vedel kdaj pravzaprav bo na vrsti. Po vrhu tega pa še seveda vemo, da ima vsaka poslanska skupina strokovne službe, ki spremljajo in tega poslanca, če ga slučajno ni v dvorani, ga opozorijo oziroma lahko tudi, če ne bi mogel, ga nadomesti nekdo drug poslanec in to stališče prebere. Skratka zaradi tega kar sem naštel v poslanski skupini je bomo podprli.</font><br/>
<font size="4">	Podpiramo pa predlog podpredsednika Jožeta Tanka in seveda smo veseli, </font><br/>
<br/>
<b><font size="4">5. TRAK: (ES) – 12.20</font></b><br/>
<br/>
<b><font size="4">	</font></b><font size="4">(nadaljevanje) da bo predsednik Državnega zbora glede ažuriranje teh list potem to zadevo tudi uredil. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa. Še kdo mogoče? Sicer kot predlagatelj. Izvolite.</font><br/>
<br/>
<font size="4">	</font><b><font size="4">JANI IVANUŠA (PS SNS):</font></b><font size="4"> Saj bom zelo kratek. Vidim kako razmišljate in vsak ima pravico do svojega mnenja in razmišljanja. Ampak vseeno. Sedaj je iz tega izpadlo kot da bo to nastala neka praksa. Daleč od tega. To je pač ena varovalka v tistem smislu, ko se pač res zgodi, da tisti moment neki razpravljavec stališča ni v dvorani. Nič drugega. Niti slučajno si ne mislimo, da bi se ta ključ z rotacijo motil ali pa kakorkoli. Če pa se že zgodi, da vsaj se mu omogoči, da tisto stališče predstavi kot zadnji. Nič drugega. To je vse kar smo mislili povedati. Ne pa, da bi sedaj napihnili neke zgodbe. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala za dodatno pojasnitev. Še kdo mogoče? Če ni več razprave, zaključujem razpravo in predlagam, da glasujemo o naslednjem predlogu sklepa: »Komisija za poslovnik podpira pobudo Poslanske skupine Slovenske nacionalne stranke za dopolnitev tretjega odstavka 66. člena Poslovnika Državnega zbora.« </font><br/>
<font size="4">	Ali želi kdo besedo v zvezi s predlogom sklepa? Če ne zaključujem razpravo in prehajamo na odločanje. Odločali bomo z dvotretjinsko večino navzočih članov komisije s pomočjo glasovalne naprave. Ugotavljam, da smo sklepčni. Od 11 članov komisije smo vsi prisotni. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (Nihče.) Je kdo proti? (11 članov.)</font><br/>
<font size="4">	Ugotavljam, da sklep ni sprejet z dvotretjinsko večino navzočih članov. </font><br/>
<font size="4">	S tem zaključujem 1. točko dnevnega reda.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZA RAZPRAVO O PREDLOGIH MOŽNIH SPREMEMB POSLOVNIKA DRŽAVNEGA ZBORA.</font></b><font size="4"> K tej točki so bili vabljeni: Jože Tanko kot podpredsednik, Igor Zorčič kot predsednik, Tina Heferle kot podpredsednica, Branko Simonovič pa se je opravičil. </font><br/>
<font size="4">	Kot gradivo ste k tej točki prejeli predlog podpredsednika Državnega zbora Jožeta Tanka za razpravo o predlogih možnih sprememb Poslovnika Državnega zbora z dne 30. 12. 2020, ki je objavljen na spletnih straneh Državnega zbora s sklicem. Predlog se nanaša na možne spremembe glede drugega odstavka 57. člena, 69. člena, 70. člena, novega 70.a člena, 245. in 246. člena ter 250. in 251. člena. </font><br/>
<font size="4">	Besedo dajem podpredsedniku Državnega zbora Jožetu Tanku kot predlagatelju za dopolnilno obrazložitev. Ob tem pa predlagam, da bi v nadaljevanju seje opravili najprej razpravo o posameznih predlogih, nato pa še glasovanje o posameznih predlogih. Velja? Smo dogovorjeni? Se s tem strinjate? Hvala lepa. </font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa.</font><br/>
<font size="4">	Najprej ena prošnja, predsednik. Jaz sem tudi član komisije, tako da ni treba posebej vedno navajati, da sem posebej vabljen kot podpredsednik. Predlagam, da to poenostavite, ker drugače bi potem na vseh odborih in komisijah, ko pridemo in nadomeščamo mogli narediti isto, če bi hoteli imeti to enotno prakso, ampak ni potrebe zato.</font><br/>
<font size="4">	Dobro, sedaj pa kar zadeva to, kar sem pripravil tam že konec leta. </font><br/>
<br/>
<b><font size="4">6. TRAK: (ES) – 12.25</font></b><br/>
<br/>
<b><font size="4">	</font></b><font size="4">(nadaljevanje) Mislim, da bi morali glede nekaterih stvari, ki se dogajajo v Državnem zboru in zaradi katerih čutimo, da niso prav najboljše urejene, opraviti vsaj razpravo, da vidimo ali obstaja neko soglasje, da sploh gremo v nek postopek. Ker potem, če bi se to pokazalo, da je kaj od tega primerno, potem predlagam, da komisija predlaga spremembe, lahko pa tudi kdo drug. Ni tak problem sedaj. </font><br/>
<font size="4">	Ena stvar, ki se mi zdi, da je v poslovniku slabo rešena, je sklicevanje rednih sej Državnega zbora. Po poslovniku so seje praviloma zadnji teden v mesecu. Če bi to dosledno upoštevali, mislim, da samo ena ali dve seji sta lahko na tak način sklicane po določbi poslovnika. Vse ostale seje se premikajo. Februarsko imamo sedaj marca, marčevska bo najbrž pravilna, potem pa že pride april, maj, junij, ko jih je treba zamikati zaradi dopustov in praznikov. Isto je potem (nerazumljivo.). Vse se premakne vsaj za en teden. Tako da se mi zdi od vseh teh datumov, ki so na razpolago ali pa tednov, ki so na razpolago, je po moji najprimernejši drugi teden v mesecu. Ne zadenemo praktično nobenih praznikov, skoraj nobenih praznikov, morda samo velikonočne, odvisno kdaj pridemo. Vsi ostali ključni prazniki so ob drugih terminih, ki so določeni kot dela prosti. Ne zadenemo ne zimske, ne poletne počitnice. To se pravi zaradi obeh teh dveh počitnic ni potreba spreminjati popolnoma nič in prestavljati. Menim, da bi bilo, če drugega ne, vsaj s pomočjo služb pretestirati  ali je ta zadeva izvedljiva. </font><br/>
<font size="4">	Kar zadeva odbore in komisije, ki so vezani na plenarno sejo, se lahko brez težav v teh časovnih terminih izvedejo. Najbrž enostavneje kot takrat, ko moramo čas skrajševati, da lahko spravimo noter plenarno sejo in se držimo tistih rokov do kdaj mora biti kakšno gradivo dostavljeno, da se seja izvede. Tudi mislim, da bi bilo manj časovne stiske za pripravo sejo.</font><br/>
<font size="4">	Druga stvar, kar predlagam je, da se razmisli o tem ali je ta poslovniška ureditev, predvsem časovna, za postopkovne predloge primerna. Jaz menim, da je tri minute za postopkovni predlog preveč, zato ker, če govoriš o kršitvi poslovnika ne rabiš tri minute, ker pač navedeš določbo člena, tako je tudi predlagano. In pa tudi predlagano je tukaj v tem primeru, da se čas za postopkovni predlog šteje v čas poslanske skupine. Tako da bi mogoče tudi s tem nekoliko zadevo racionalizirali.</font><br/>
<font size="4">	Kar zadeva repliko. Tu predlagam tudi rešitev, da  replika traja tudi eno minuto. Tudi v tem primeru dopolnjujem predlog, da se mora navesti pri repliki kje kdo ni bil pravilno razumljen. Zdaj tega ni. In dodatno ta čas, ki je namenjen repliki, bi razdelil na repliko, ki traja minuto in na to dopolnilno razpravo, ki sem dodaten člen, da bi imel vsak poslanec možnost enkrat pri točki dnevnega reda, to bi tudi dopolnil, da uporabi to dvominutno možnost in zadevo dodatno komentira, če je to potrebno po njegovi razpravi. Ne kot replika, ampak kot dodatno razpravo. Menim, da bi to bilo tudi smiselno in tudi ta čas dodatne razprave se šteje v čas poslanske skupine. </font><br/>
<font size="4">	Kar zadeva ustna poslanska vprašanja. Menim, da bi se dalo tudi tukaj nekako zadevo racionalizirati tako, da bi skrajšali čase. To se pravi iz treh na dve minuti za poslansko vprašanje, za odgovor ministra ali predsednika Vlade iz petih na tri minute, dopolnilno vprašanje ali pa dodatni </font><br/>
<br/>
<b><font size="4">7. TRAK: (ES) – 12.30</font></b><br/>
<br/>
<b><font size="4">	</font></b><font size="4">(nadaljevanje) vprašanje na minuto  in pa odgovor dve minuti in pa postopkovni predlog v tem isto logično ureditev, da je eno minuto. Če nekdo pa z odgovorom ni zadovoljen, lahko to pove v eni minuti, sicer opravi celotno razpravo iz tistih petih minutah v teh treh minutah še enkrat. Ali pa še kaj drugega kar sploh ni bilo predmet ustnega poslanskega vprašanja. </font><br/>
<font size="4">	Kar zadeva pa interpelacije, kot zadnji predlog možne spremembe, pa se mi zdi roki za interpelacijo predolgi. Interpelacija v bistvu zvodeni v celoti, ker se pojavijo vmes druge teme in če boste spremljali odgovore in razprave pri interpelacijah, boste videli, da več kot pol razprav sploh ni povezanih s vsebino interpelacije. Več kot pol. Sklicujejo se na neke druge zadeve, ki so se naknadno pojavile pa so tiste bolj aktualne. Zato menim, da  bi se dalo spraviti odgovor na interpelacijo v 15 dni in razpravo o interpelaciji in odgovoru bi naredili tako kot je pri hiringih. To se pravi od tri do sedem dni. In v tem roku bi to moralo iti. Sedaj če to ni možno to spraviti na redno sejo, predlagam, da je to izredna seja. In ta rok je maksimalno 22 dni. Menim, da bi se to dalo vse urediti. Sedaj pa imamo roke, ki se vlečejo. Nekdo izkoristi 30 dni, potem imamo 15 dni pred sejo, če ni je na naslednji seji, če nekdo ne zahteva izredne seje itd. Skratka ti roki so 45 dni in plus trenutno za obravnavo interpelacije. </font><br/>
<font size="4">	To je dano kot pobuda. Lahko predlagate odločanje. Lahko tudi odločamo kdaj kasneje. Menim, da bi bilo o teh vprašanjih smiselno opraviti danes eno razpravo in tudi videti kakšni so interesi ali preference poslanskih skupin ali se jim to zdi smiselno ali ne. Če se zdi, predlagam, da gremo naprej. Če se ne zdi lahko pobuda tudi ugasne in se obravnava kdaj drugič. </font><br/>
<font size="4">	Hvala lepa, predsednik.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa za dodatno predstavitev. Želi kdo razpravljati? Najprej vabljeni. Gospod Zorčič. (Pogovarjanje iz klopi. Niso vključeni.) Kasneje. Torej, ker besede ne želijo vabljeni, gremo v razpravo poslank in poslancev. Besedo ima gospa Sluga. Izvolite.</font><br/>
<br/>
<font size="4">	</font><b><font size="4">JANJA SLUGA (PS SMC):</font></b><font size="4"> Hvala. </font><br/>
<font size="4">	Jaz sem zelo podrobno pregledala te predloge kolega Tanka. Moram reči, da je marsikakšen od teh smiseln. Ne vsi, ampak marsikateri pa ja. </font><br/>
<font size="4">	Mi smo v mandatu 2014-2018, če se spomnite, malo bolj obsežno spremenili poslovnik in to smo takrat naredili na način, da smo pozvali v bistvu vse zainteresirane, da so predlagali spremembe, ki jih je potem obravnavala ena delavna skupina v okviru naše komisije in kar precejšen del teh stvari je bil sprejet in tudi zelo natančno določen in tako. Se mi zdi, da je to dobra praksa. Pa ker se tudi vsi zavedamo, da je v resnici potrebna dvotretjinska večina za spremembe, bi predlagala, da mogoče ponovimo to prakso v tem trenutku. Da pozovemo poslanske skupine, predsednike delovnih teles, podpredsednike, tudi službe Državnega zbora, generalno sekretarko, da predlagajo spremembe, ki jih mogoče še kdo ima ali pa tudi ne, da jih potem v nekem možnem krogu v okviru te komisije pregledamo in obravnavamo in vidimo katere od teh so smiselne potem, da se jih sprejme, za katere obstaja neka stopnja soglasja, da bi v resnici lahko bile potrjene in to na ta način naredimo. Mislim, da je to najbolj učinkovito, pa tudi da se potem ne bomo ponavljali in sklicevali teh sej, pa bo vsakič nekdo imel še neke dodatne predloge, da potem to izčrpamo, naredimo v enem koraku in potem je zadeva sprejeta ali pa tudi ne. </font><br/>
<font size="4">	Lahko pa povem, da dve ali tri stvari od tu bi mi zagotovo podprli. Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa. Besedo ima gospa Heferle. Izvolite.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala lepa.</font><br/>
<br/>
<b><font size="4">8. TRAK: (ES) – 12.35</font></b><br/>
<br/>
<b><font size="4">	</font></b><font size="4">(nadaljevanje) Jaz se strinjam s kolegico Sluga, ki je predlagala, da se pač opravi neka procedura, ki je bila v preteklosti že uporabljena pri spremembi poslovnika. </font><br/>
<font size="4">	Se bom pa čisto na kratko opredelila do predlaganih sprememb. Pozdravljam razpravo o takih predlogih, ker vidimo, da nekatere določbe vseeno povzročajo majhne težave, ko vodimo seje oziroma ko posamezni poslanci uporabljajo različne institute med razpravami. Sedaj ali je pravilna ta pot, da prilagajamo poslovnik na način, da bomo v bistvu nepoznavanje ali pa nespoštovanje poslovniških določil prilagodili življenjski rabi ali pa obratno, da se bomo vsi navadili uporabljati pravilno poslovniška določila ali pa institute. To je vprašanje za diskusijo, ampak da ne bom dolgovezila. </font><br/>
<font size="4">	Glede postopkovnih predlogih, kjer gospod Tanko predlaga, da se skrajša ta časovnica na eno minuto in da se izrecno pove na katero določbo poslovnika se nekdo sklicuje, načeloma nimam težav s tem, ker menim, da bi se vsakršno formalno napako pri vodenju dalo ubesediti v eni minuti. Imam pa težavo pri določilu, ki govori o tem, da bi se ta čas postopkovnega predloga odšteval od časa poslanske skupine. Zakaj? S preprostega razloga, ker lahko hipotetično lahko pridemo v situacijo, ko bodo poslanske skupine, ne vem,  koalicije, da ne bom vedno opozicijo, izrabile svoj čas, ne bodo imele časa ne za replike, ne za postopkovne, pa bo predsedoval opozicijski podpredsednik in bo potem takem lahko po svoji mili volji, če bo hotel zlorabljal postopkovna določila oziroma pravila vodenja, ker ga pač ne bodo mogli koalicijski poslanci več opozarjati, ker ne bodo imeli časa. Tukaj vidim eno varnost, da bi potem vseeno lahko hipotetično prihajalo do nekih nepravilnosti. Tako da jaz tega sigurno ne bi umestila v čas poslanske skupine, ki je namenjen za razpravo in replike. </font><br/>
<font size="4">	Kar se tiče omejevanja replike na eno minuto, se mi pa zdi malce kratka časovna dimenzija, glede na to, da lahko nekdo v več minutni, dvajsetminutni razpravi ali pol ure, govori o tem, kar je poslanec prej govoril in je potem težko replicirati vsebinsko stališče v eni minuti v čem vse te je nekdo narobe razumel. Tako da jaz teh replik ne bi krajšala. Se mi pa pojavlja dvom o novem institutu dopolnilne razprave, čeprav je kolega Tanko pojasnil, da bi ga še omejil na enkrat pri vsaki točki dnevnega reda, ampak vseeno se mi zdi, da bi ta novi institut prej dosegel neko zmešnjavo med poslanci kot pa da bi olajšal razprave ali pa te replike, ki včasih res niso replike. Morda se bomo težko vsi navadili na nek institut, ki bo mogoče še dodatno, če si predstavljamo čisto situacijo, nekdo, ki bo razpravljal, bo imel potem na razpravo drugega poslanca možnost najprej replike, potem pa še te dopolnilne razprave. Zna nastati zmeda, čeprav jo krajšate na enkrat pri vsaki točki dnevnega reda. </font><br/>
<font size="4">	Potem kar se tiče poslanskih ustnih vprašanj. Po našem mnenju je že sedaj težko kakšno vprašanje ubesediti v treh minutah. Če res želimo zajeti neko družbeno področje, o katerem sprašujemo, je treba podati naprej osnovo in potem razviti vprašanje. Tako da krajšanje na dve minuti iz tri minute se mi zdi še bolj </font><br/>
<br/>
<b><font size="4">9. TRAK: (ES) – 12.40</font></b><br/>
<br/>
<b><font size="4">	</font></b><font size="4">(nadaljevanje) nehvaležna za poslanca, ki postavlja vprašanje ustno ministru, tako da jaz tukaj ne bi omejevala teh razprav ali pa vprašanj.</font><br/>
<font size="4">	Kar se tiče pa instituta interpelacije in pa obravnave interpelacije, je pa tako. Na prvo žogo se to zdi res bolj praktično in življenjsko, da se ti roki bolj strnejo. Vemo, da sedaj najhitreje je lahko seja za interpelacijo tam nekje v roku dveh mesecev. Ampak če pogledamo sedaj zadnji odgovor ministra na interpelacijo vsebuje 11 teh vsebinskih strani in potem več kot deset prilog, ne vem nisem točno pogledala, ampak zagotovo več kot 10 prilog za vsebinsko tematiko, kjer so podani neki podatki in je težko, vsaj po našem mnenju, v treh dneh v roku, kjer gospod Tanko navaja, da bi bila lahko najprej seja za interpelacijo, težko je v treh dneh prebrati vso to gradivo. Vemo, da interpelacija je pomemben institut. Navadno je zelo obsegujoča. Tudi odgovori ministrov so obsegujoči in vsebujejo nemalo število navedb in dejstev in očitkov itd. in se mi zdi ta rok tri dni malce kratek, da bi se lahko vsi poslanci, ki potem prejmejo odgovor ministra kvalitetno in vsebinsko korektno pripravili na obravnavanje interpelacije na seji. Tukaj bi veljalo tudi razmisliti še enkrat.</font><br/>
<font size="4">	Načeloma v LMŠ čisto take spremembe kot jih imamo sedaj pred seboj ne moremo podpreti, ker se nam zdijo malo premalo dodelane, nekatere. Nekatere pač za nas niti niso sprejemljive. Ampak vseeno smo se pripravljeni pogovarjati tudi o nekaterih spremembah v to smer. Bi si pa želeli, da smo vključeni res, tako kot je gospa Sluga povedala, vsi preden se oblikujejo končni predlogi spremenjenih členov, ker bo potem morda tudi lažje doseči to dvotretjinsko večino. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa. Gospod Zorčič, beseda je vaša.</font><br/>
<br/>
<font size="4">	</font><b><font size="4">IGOR ZORČIČ (PS SMC):</font></b><font size="4"> Hvala za besedo.</font><br/>
<font size="4">	Jaz bi mogoče za uvod povedal tole. Se mi zdi, da ta čas sedaj, se pravi eno leto po sestavi nove koalicije, ko so se stranke na obeh pozicijah zamenjale, ene so šle v opozicijo, druge v koalicijo, da je mogoče najboljši čas, da pridemo do nekaterih sprememb. Zakaj to govorim? Zaradi tega, ker če se spomnimo sploh v prejšnjem mandatu in tudi na začetku tega mandata so, tako kot gre to pripisati opozicijskim strankam, postopkovne predloge izkoriščale stranke, ki so danes v koaliciji in obratno. In jaz mislim, da z malo zgodovinskega spomina, torej kako je to potekalo v preteklosti, kako poteka danes, lahko ugotovimo, da so nekatera vprašanja, ki jih je kolega Tanko naslovil dejansko akutna in da če si, bom rekel, če smo iskreni sami do sebe lahko pridemo do nekih rešitev, ki bodo potem dobre tudi za naslednje sklice Državnega zbora.</font><br/>
<font size="4">	Najprej bi se seveda dotaknil postopkovnih predlogov. Vsi vemo, tudi v preteklosti kolega Tanko, pa tu ne mislim nič slabega, je bil mojster postopkovnih predlogov. Danes to pritiče strankam opozicije. Gre za to, če pogledamo, če potegnemo neko statistiko in nek pregled skozi postopkovne predloge, ki so bili predlagani na številnih sejah, ugotovimo, da so bolj kot opozorilom glede uporabe poslovnika namenjeni temu, da se poslanci odzovejo na kakšne razprave, da izkoristijo mogoče čas, ki jim z repliko teče v škodo poslanske skupine. In jaz mislim, da je tu na mestu ta razprava v zvezi s tem na kakšen način naj bo postopkovno vprašanje postavljeno. Jaz se strinjam tudi s kolegico Tino, da je na mestu pomislek ali naj gre to potem na račun poslanske skupine ali ne. </font><br/>
<br/>
<b><font size="4">10. TRAK: (ES) – 12.45</font></b><br/>
<br/>
<font size="4">	(nadaljevanje) Verjetno, jaz se bom nagibam k temu, da ne, zaradi tega ker se zna zgoditi, da je poslanska skupina svoj čas izkoristila, da je kakšna zadeva, kakšno opozorilo povsem na mestu in bi bilo škoda omejiti poslanske skupine po poslovniku, da ne bi v skladu s takšno dikcijo imele možnost postaviti postopkovnega predloga. </font><br/>
<font size="4">	Strinjam se tudi s tem, da je na mestu vprašanje časa, predvsem pa verjetno tudi to, da bi se poslanke in poslance zavezalo, da preden preide v to vsebino svojega predloga, da pove na kateri člen se sklicuje. Seveda tudi tu ne bo mogoče povsem izključiti raznoraznih zlorab, pa vendarle se mi zdi, da bi bila to praksa, za katero glede na dosedanjo prakso in glede na dosedanje izkušnje bi bilo potrebno, da jo mogoče celo vpišemo v sam poslovnik.</font><br/>
<font size="4">	Kar se tiče sklicevanja sej. Torej čas rednih letnih zasedanj oziroma določitev tedna v mesecu. Tu se strinjam. Praksa je pokazala, da se redkokdaj po naravi stvari lahko držimo te poslovniške ureditve kot je zapisana sedaj. Mogoče bi bilo dobro v okviru neke skupine kot je predlagala kolegica Sluga, slišati kakšne protiargumente. Jaz jih ta trenutek ne zasledim. </font><br/>
<font size="4">	Kar se tiče replike in dodatne razprave. Tu je zadeva takšna. Jaz se strinjam, da se lahko čas replike omeji in da je pravzaprav tudi ta institut večkrat napačno uporabljen zato, da poslanke in poslanci razpravljajo. Jaz se sprašujem ali je sploh potrebno, da še imamo repliko. Mogoče bi bilo bolje, da se vse skupaj imenuje dopolnilna razprava. Zaradi tega, ker včasih so nekatere navedbe posameznega izmed razpravljavcev takšne, da se nekdo čuti dotaknjenega, bodisi da je narobe razumljen, bodisi da, bom rekel, predhodna razprava terja takojšen odziv. Zakaj se je nekoč šlo samo v institut replike ne vem. Mogoče je za razmisliti v tej smeri, da namesto repliko pač dopustimo neko dopolnilno razpravo in je to to. In to zadevo zaključimo. Dogovorimo se kakšen naj bo čas te dopolnilne razprave. Verjetno bi to doprineslo k bolj kvalitetni razpravi. Namreč res je težava, ko nekdo zatrjuje kakšna dejstva, navaja nekatere zadeve in potem nekdo, ki je bil omenjen ali pa nekdo, ki pozna nasprotna dejstva nima več možnosti podati teh nekih kontra argumentov in kontra dejstev. Res si na koncu vsak poslušalec sam ustvari mnenje kdo ima prav, kdo ne. Za nas in pa za kvaliteto razprave pa je verjetno precej pomembno, da se kontra argument kmalu za tistim nekim argumentom.</font><br/>
<font size="4">	Kar se tiče poslanskih vprašanj. To, bi rekel, bom prepustil poslanskim skupinam, da se opredelijo ali so trenutno predolga ali ne. Osebno menim, da takšna ureditev kot je, niti ni tako problematična. Bolj se mi zdi problematično to, da imamo v poslovniku zapisano, da naj bodo poslanska vprašanja kratka in jedrnata. Dogaja se to, da so predvsem kratka, da so zelo splošna. Na primer, da je poslansko vprašanje zastavljeno na način, ne vem, predsednika Vlade bomo vprašali o migrantih. Ne veš kaj, kako, zakaj je to problematično, ne samo za predsednika Vlade ali za ministra, ki mora odgovoriti na takšno vprašanje, ker ne ve kakšno bo pravzaprav podvprašanje oziroma okoli katerega problema se bo osredotočilo. Problem je tudi zaradi tega, ker mi predsedujoči potem damo to na glasovanje naj se opravi razprava o takšnem vprašanju in če bi bilo eventualno takšno vprašanje izglasovano za neko razpravo</font><br/>
<br/>
<b><font size="4">11. TRAK: (ES) – 12.50</font></b><br/>
<br/>
<b><font size="4">	</font></b><font size="4">(nadaljevanje) v Državnem zboru, je potem takšno razpravo težko voditi, ker je že vprašanje splošno in nimaš neke konkretizirane točke. To se mi zdi večji problem pri ustnih poslanskih vprašanjih kot sam čas. </font><br/>
<font size="4">	Kar se tiče interpelacije. Pri interpelacijah je tako. Nekatere so bolj obsežne, nekatere manj, nekatere imajo dvajset točk, nekatere imajo pet točk očitkov. Res je na mestu pomislek, da zadeva izvodeni po 45 dneh. Na drugi strani pa, če gre za resne očitke bi rekel tudi ne. Ampak glejte pustim tudi to odprto, če se najde potrebna večina lahko te določbe tudi spremenimo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala. Za razpravo še kdo? Gospod Kordiš, beseda je vaša.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo.</font><br/>
<font size="4">	Odprt bi bil za dodelavo poslovnika, ki ureja delo Državnega zbora, ampak v resnici na ljubo v malo drugačnem političnem kontekstu, ker trenutno največji problem, ki ga imamo pri delu Državnega zbora ni pri tem, da poslovniška določila ne bi dovolj robustno stala skupaj, ampak pri tem, da se jih ne uporablja oziroma se jih zlorablja še posebej pri vodenju sej, zlasti pri vodenju sej delovnih teles. Recimo določbe med 75. in 80. členom  poslovnika, ki urejajo vzdrževanje reda na seji. Predsedujoči zlasti iz stranke SDS zelo radi posežejo po njih, se nanje sklicujejo, potem pa iz te pozicije posegajo razpravljavcem v razpravo, jim izklapljajo mikrofone, komentirajo njihove razprave itd., čeravno za tovrstno njihovo poseganje ni nikakršne poslovniške osnove. Glede na to, da gre za ponavljajoče se kršitve poslovnika lahko zaključimo, da je na delu stalna praksa. In če je na delu stalna praksa, je na delu stalna politična motivacija, kakršna ta je. Je pa tudi precej samo razvidno; skrčiti prostor razprave, skrčiti prostor politične artikulacije, ki jo ponuja Državni zbor. Čeravno je Državni zbor hiša besede, parlament, hiša v kateri se govori in ravno politično artikulira. </font><br/>
<font size="4">	Tudi na tej točki lahko samo zaključim, da se lahko zlasti predlagatelji današnje seje poslovnika najprej začnejo držati, ko pa izkažejo neko politično voljo, pripravljenost pri sledenju poslovniškim določilom in korektnemu vodenju sej, eni korektni porabi teh poslovniških določil se pa lahko v dobri veri pogovarjamo naprej o tem kakšne spremembe poslovnika še potrebujemo. Sicer ga pa lahko na novo napišemo, lahko ne vem kako notri reformuliramo člene. Če se tega ne držijo je to čisto vseeno. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala za razpravo. Gospod Tanko, izvolite.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa. </font><br/>
<font size="4">	Jaz nimam težave s tem, če se ali pa celo podpiram to, da se imenuje neka delovna skupina. To bo neka ozka tričlanska skupina. Sicer če bo v vsaki poslanski skupini eden je v bistvu komisija. Če damo mi dva stran, vi enega stran potem je to v bistvu komisija. Tu se bo treba potem odločiti za neko ožjo skupino, ki bo to pripravila. Mislim, da je bilo tudi v prejšnjem mandatu enako. Mislim, da se da tukaj korak naprej narediti.</font><br/>
<font size="4">	Kar zadeva, bom rekel, nekatere stvari. Mi smo v prejšnjem mandatu bili opozicijska stranka. In spremembe poslovnika, o katerih je prej govorila Janja Sluga, so bile sprejete tudi z našo podporo. Recimo, obrazložitev glasu pri poslanskih vprašanjih, ki je bil glavni inštrument proti vladi, je bil sprejet z našim soglasjem. Mi tukaj ne špekuliramo ali smo na eni ali drugi strani. Ampak pač gledamo kaj je z vidika vodenja seje boljše. Nimamo mi zadržkov ali pa kakšnih kompleksov sedaj, ko smo v koaliciji, da bi moralo biti pa ne vem kaj. Smo bili naklonjeni temu. </font><br/>
<font size="4">	Tudi predsedujoči pač različno vodijo seje. </font><br/>
<br/>
<b><font size="4">12. TRAK: (ES) – 12.55</font></b><br/>
<br/>
<b><font size="4">	</font></b><font size="4">(nadaljevanje) Nekoč je na prvi seji Odbora za zdravstvo kolega Trček poslancem prebral, takrat je vodil ta odbor, kako bo delal. Poglejte si magnetogram in boste videli kaj je povedal. Točno kako bo lahko seja potekala. Ali se tega drži? On sam se tega ne drži. Tudi sedaj ne, ko je prestopil v drugo poslansko skupino se tega ne drži. Te stvari ne bi tako trdo postavil. </font><br/>
<font size="4">	Jaz sem prej povedal, da je to pobuda, da se pač na nek način lotimo tega tudi, če so še kakšne druge stvari, ki so iz prejšnjih obdobij ostale nerešene dodajo. Ni nobene težave. Lahko pač naredimo eno spremembo. Tudi malo večjo. Meni se, ki sem tukaj že dolgo, sicer malo manj kot Jarkovič, ampak vseeno zelo dolgo, se mi zdi te stvari skozi čas vredne razmisleka.</font><br/>
<font size="4">	Sedaj tukaj kar zadeva repliko in delitev časa replike na repliko, čisto repliko, na napačno razumevanje in pa na tisto, ko nekdo čuti potrebo, da dodatno komentira, se mi zdi smiselna. Jaz nimam težave s tem, ker nobenemu nič ne vzameš. Čas ostane v celoti. Samo težava ni za tistega, ki sejo vodi. Pri repliki se ve kaj je replika in kje je bil napačno razumljen. Če želi pa ta čas porabiti za dodatno razpravo, kar se praviloma zgodi, naj ga pa uporabi in pove, da bo uporabil za dodatno razpravo. Enkrat na tisto točko dnevnega reda. Meni se zdi to zelo dobra rešitev navsezadnje, ker nima noben od nas potem praktično težave s tem. Tako pa hočeš nočeš ali zarineš glavo v pesek ali ga pa opozoriš. Mi smo pred tem dejstvom vsakič, ko vodimo sejo. Skoraj nihče po določbi poslovnika ne uporabi ne postopkovnega predloga niti replike.</font><br/>
<font size="4">	Ste rekli v prejšnjih mandatih sem bil pač mojster za postopkovne predloge. Predsedujoči so mene ravno tako opozorili in mi dali ukrep. Naj bo to Brglez, naj bo to še prej Gantar itd. Nisem bil deležen nobene milosti v primerih, ko so ocenili, da to ne gre pravilno. Nisem se pa nikoli, tudi takrat ko me je predsedujoči prekinil, prepiral s predsedujočim. Sem se ustavil in počakal, da je povedal svoje kar misli, izrekel ukrep itd. in smo pač šli naprej. </font><br/>
<font size="4">	To se mi zdi tudi z vidika predsedujočega, ki ima pač tam neko posebno vlogo, bi bilo vljudno tudi od poslancev, da pač upoštevajo z vidika vljudnosti tudi da dajo predsedujočemu možnost, da pove kaj misli o tistem delu razprave, ki jo je slišal do takrat. Jaz nimam te težave. Tudi je nisem imel nikoli. Lahko (nerazumljivo) s postopkovnim predlogom. </font><br/>
<font size="4">	Kar zadeva urnik Državnega zbora mislim, da bi bilo to smiselno razmisliti in ga preurediti. Ni nobenih zadržkov. </font><br/>
<font size="4">	Kar zadeva pa poslansko vprašanje. Poslanska vprašanja, nekatera so poslanska vprašanja, ki so poslanska vprašanja. Velikokrat tisti, ki sprašuje v drugem delu zaide na lokalno temo, tipično, in tisti del poslanskega vprašanja bi moral tako ali tako prekiniti predsedujoči, ker ne sodi v ustno poslansko vprašanje, ampak v pisno. Tako da imamo tu več dilem, ker te vaške podrobnosti niso za predsednika Vlade ali za ministra, ampak je pač to treba urediti na nek drugi način.</font><br/>
<font size="4">	Za postopkovno pa velja enako. Jaz vidim, da pravzaprav v tem času, ko sem podpredsednik, </font><br/>
<br/>
<b><font size="4">13. TRAK: (ES) – 13.00</font></b><br/>
<br/>
<font size="4">	(nadaljevanje) ne vem, če je bilo nekaj postopkovnih predlogov postopkovnih predlogov. Bile so obtoževanja, bile so kritike, bile so polemike, bile so replike. Bilo je vse. In razprave in še kaj zraven. Noben se pač ni skliceval na to, da nekaj ni takega oziroma da je kršen poslovnik, ampak se je tam prepiral. Še posebej nekateri iz levice, ki sedaj najbolj nedolžno izgledajo in komentirajo delo drugih. </font><br/>
<font size="4">	Interpelacija pa ne vem. Je razmislek. Mislim, da se je poslanec, če se je sposoben pripraviti na zakon po nujnem postopku v treh dneh, se bo tudi na odgovor na interpelacijo, ki je, čeprav gre za vsebinske stvari, praviloma lažje. Tri do sedem dni. Dogovor kdaj bo seja je stvar predsednika Državnega zbora. To je veliko časa. Za hiring ne dobi noben vnaprej materiala, pa imate hiring štirih, pet, osem ur. Ni nobena težava. Upam, da je poslanska skupina sposobna v dvojnem času od treh do sedem dni pripraviti neko kvalitetno razpravo. V to ne bi smel dvomiti, zato gre v veliki meri za poznavalce delovnega področja resorja. Člani odbora interpeliranega ministra, ki pokriva interpeliranega ministra, mora to pač poznati. Tisti, ki je pripravil obtožbe, to se pravi interpelacijo in tisto, kar je odgovorjeno mora znati to relativno enostavno skupaj zložiti, ker se pač točke praviloma pokrivajo pri odgovorih. Saj niso splošni, ampak so sicirani?. Tako da tukaj jaz ne vidim nobenih težav, da bi karkoli bilo.</font><br/>
<font size="4">	Opozarjam pa na to, da sedaj ko prihajajo te interpelacije, saj to je sedaj realno, da rečem, največji problem za koalicijo. Predlagal bi predsednik, da če so kakšne stvari sporne, da se jih tudi s kakšno odložno klavzulo sprejme kakšno zadevo, da velja od naslednjega mandata naprej. Nekatere lahko sprejmemo tako, da veljajo takoj, druge pa z odložnim rokom. Tako da se sedaj ne bomo ukvarjali kdo je koalicija in kdo je opozicija, ampak pač od takrat naprej to velja. </font><br/>
<font size="4">	Tudi to je razmislek kako se lotiti sprememb poslovnika, da ta hip ne bo nobenega zabolelo in bo to za naprej ureditev. Mislim, da je pa to smiselno. Ker je bilo predlagano, da se neka manjša skupina naredi, ki bi se s tem ukvarjala, da prečešejo še tiste stare arhivske stvari, ki so. Večina tukaj ne vem, če je bila tukaj že obravnavanih. Ampak še kaj dodajo in vidijo kaj se da narediti. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala tudi vam, gospod Tanko. Še kdo k razpravi? Gospod Hršak, izvolite.</font><br/>
<br/>
<font size="4">	</font><b><font size="4">IVAN HRŠAK (PS DeSUS):</font></b><font size="4"> Hvala za besedo. </font><br/>
<font size="4">	Moram reči, da so ti predlogi podani s strani podpredsednika Državnega zbora za Poslansko skupino DeSUS zelo zanimivi in v bistvu pravzaprav kar podpiramo. Razen mogoče tam pri teh, ko so te časovne minute, da bi mogoče malo pri nekaterih kakšne pol minute ali minuto dodali. </font><br/>
<font size="4">	Kar se tiče teh postopkovnih predlogov, je tudi meni zelo všeč, da se ta čas ne bi uštelo v skupni čas poslanske skupine. Gospa Heferle je rekla, da se boji, da bomo potem imeli premalo časa, ker se odšteva, je pa ravno nasprotno, ker je ogromno zlorab, da bodo potem le razmislili in racionalno postavili te postopkovne predloge. </font><br/>
<font size="4">	Kar se tiče tega, da je praviloma kdaj se sklicujejo Državnega zbora, se mi zdi absolutno umestno, ker tako kot je sedaj pravzaprav skoraj, bomo (nerazumljivo) nikoli ni.</font><br/>
<font size="4">	Glede dopolnilne razprave se mi tudi zdi zelo zanimivo. In pa tudi ta čas, bi rekel, glede interpelacij, da se skrajša, ker to vse predolgo traja.</font><br/>
<br/>
<b><font size="4">14. TRAK: (ES) – 13.05</font></b><br/>
<br/>
<font size="4">	(nadaljevanje) 	Bi pa še poudaril na vse to, da je pravzaprav dobro, da se nekaj naredi v smeri racionalizacije porabe časa na posameznih sejah Državnega zbora. Bi pa poudaril tudi to, da bi mogoče morali predsedujoči katerikoli so že bolj ostro oziroma v skladu s poslovnikom odreagirati na tiste zlorabe, ki se zelo pogosto dogajajo. Nekateri poslanci ali poslanke, mogoče poslanke ne ne vem, že vnaprej povejo, da bodo zlorabili postopkovni predlog. In predsedujoči ne odreagira tako kakršne možnosti ima v poslovniku. To se mi zdi pa res sprevrženo, da že nekateri vnaprej povedo, da bo zlorabil ta postopkovni predlog in nič. Mogoče kdo le malo bolj v skladu s poslovnikom delegira, nekateri pa pač spregledajo zavestno in gredo naprej. To se mi ne zdi pošteno. Poslanci ali pa prej poslanke poslanskih skupin DeSUS-a nikoli niso zlorabili, nikoli na tak način niso razpravljali in mi s tem absolutno nimamo problema. Ne v tem mandatu, ne v naslednjem. </font><br/>
<font size="4">	Zanimiv je tudi ta predlog gospoda Tanka, da če spremenimo ta poslovnik s tem enim odložnim rokom, da nismo, bi rekel, aha kdo je sedaj opozicija, kdo je sedaj v koaliciji, da zaradi tega mogoče zaradi svojih lastnih interesov tega ne bo podprl. Zanimivo, naslednja sestava Državnega zbora, ko ne vemo kako bo, za tiste naprej pa bo veljalo. </font><br/>
<font size="4">	Toliko. Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa za razpravo. Še kdo? Izvolite, gospa Heferle.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Jaz imam samo kratko repliko. Gospodu Hršku bom razložila, ker me je narobe razumel, ko sem govorila o tem, da imam dvom glede tega, da bi se postopkovni predlog uštel v čas poslanske skupine. Mene ne skrbi to, da bi poslanski skupini zmanjkalo časa za razpravo, ampak me je skrbelo obrnjeno, da bo poslanski skupini, ki bo izrabila svoj čas v razpravi ali pa konec koncev tudi s postopkovnimi predlogi, ki ji bo zmanjkal čas, da bo v nadaljevanju seje, ko bo pa res morda prišlo do kakšne kršitve postopka vodenja sej pa ne bo mogla na to opozoriti, ker ne bo imela časa niti ene tiste minute, če gremo na to, da bomo zmanjšali postopkovni predlog na minuto, kar je po mojem mnenju smiselno. Tako da na to sem opozorila, da takrat potem ne bo imela poslanska skupina možnost opozoriti predsedujočega. Pa bi bilo škoda, če bo res prišlo do tega. </font><br/>
<font size="4">	Samo toliko. Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala. Še gospod Tanko. Izvolite.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Mogoče bi samo gospe Heferle odgovoril. To je tako kot pri športu. Nekaj moraš tudi za finiš prišparati. Ne moreš ves čas uporabiti pri splošni razpravi pri prvi točki druge obravnave, ampak je treba čas za razpravo razporediti. Tisto velja za splošno razpravo. Pač poslanska skupina sama odloča o porabi časa. Pa če si potroši čas v tem začetnem delu je to problem. Tako da to je tudi z vidika načrtovanja in vodenja seje. Tudi vodje poslanskih skupin lahko tukaj določijo koliko mora nekdo pustiti na koncu za eventualno takšne stvari. To je enostavno pri plenarnih sejah. Pri delovnih telesih teh omejitev ni. Tako da tam razprava teče osem ur in tako naprej, ali pa deset ali pa dva dni. Tam ni za nobeno stvar omejitve. Na plenarnih sejah pa je treba malo več racionalizacije in razmisleka kako sejo speljati oziroma točko odpeljati. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala. K besedi se je prijavil še gospod Paulič.</font><br/>
<br/>
<font size="4">	</font><b><font size="4">EDVARD PAULIČ (PS LMŠ): </font></b><font size="4">Hvala lepa, predsednik. Zelo na kratko. </font><br/>
<font size="4">	Gospodu Tanku bi na nek način povedal, da če bi mi lahko vnaprej vedeli koliko morebitnih kršitev s strani predsedujočega bo, potem bi lahko tempirali čas za postopkovne predloge. Ker za razpravo se mi pa lahko definitivno tampiramo čas.</font><br/>
<font size="4">	Samo toliko. Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala. Izvolite.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Glejte, sedaj se vsi ukvarjate s kršitvami predsedujočega. Predsedujoči je zato tam, da opozarja na kršitve poslovnika. </font><br/>
<br/>
<b><font size="4">15. TRAK: (ES) – 13.10</font></b><br/>
<br/>
<font size="4">	(nadaljevanje) To je njegova skrb. Po poslovniku je to njegova skrb. Njegova je skrb, da lahko odreagira in to dela. Obratno je problem. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Še gospod Kordiš. Beseda je vaša.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Obstaja razlog zakaj se sedaj, ali pa eno leto nazaj, ali pa pet let nazaj, pogovarjamo o spremembah poslovnika na točko postopkovnih predlogov in okoli vprašanja kako se vodijo seje. Zaradi tega, ker so se v zadnjem letu dni razmere v Državnem zboru sigurno zaostrile. Posledično se je zaostrilo tudi število praks, ki bi jih lahko okarakterizirale kot kršitve. Glavni generator teh praks, recimo pri postopkovnih predlogih, je ravno nekorektno vodenje sej. Neupoštevanje poslovnika. Lažno sklicevanje na poslovnik zaradi tega, da se omejuje razprave. In v tem kontekstu kratko malo pokazati s prstom na poslance, ki razpravljajo, ki včasih tudi zlorabijo inštitut proceduralnega, se mi ne zdi okey v razpravi, niti se mi ne zdi to kakorkoli dobra podlaga ali pa dober razlog zakaj bi bilo potrebno spremeniti poslovnik. </font><br/>
<font size="4">	Največ v tem hipu bi lahko naredili, če se poslovnika začne preprosto držati takega kot je. Potem pa naprej. Ko je pri upoštevanju poslovniških določil izkazana neka dobra volja in neka korektnost, ki jo sedaj ni, pa se bomo potem v novih razmerah v novem kontekstu pogovarjali o spremembah poslovnika. To se mi zdi še ekstremno pomembno zato, ker bo število praks, ki bi jih okarakterizirali kot kršitev drastično upadlo isti moment, ko bodo predsedujoči še posebej s strani največje koalicijske stranke začeli upoštevati poslovnik. In morda bomo kar naenkrat prišli v situacijo, ko spremembe poslovnika sploh ne bodo več potrebne, ker prakse, ki naj bi jih predlagane spremembe poslovnika naslovila ne bodo več obstajale oziroma bodo tako zelo mariginalne, da se bo o njih nesmiselno pogovarjati. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala za razpravo. Morate dobiti besedo, gospod Tanko, da lahko govorite. </font><br/>
<font size="4">	Mogoče bi sedaj na podlagi razprave zaključujem, da je želja po nekih spremembah in tako naprej in bi razmislili tisto, kar je gospa Sluga dala na začetku pobudo, da damo nek rok, da tudi ostale poslanske skupine in da tudi pozovemo strokovne službe, da dajo predloge. Damo en rok in gremo v tej smeri. </font><br/>
<font size="4">	Ob tem bi pa rad tudi podprl pobudo, ki je bila dana z dveh strani v razpravi, da naredimo neko delovno skupino, potem ko bo to. Malo ožjo delovno skupino, da to pripravi. To se je v praksi pokazalo kot koristno, da se usklajuje, ker navsezadnje moramo doseči dvotretjinsko večino in je smiselno ta proces voditi na ta način.</font><br/>
<font size="4">	Za danes bi pa rekel, kar imamo te predloge s strani gospoda Tanka, da ne bi glasovali, ampak bi ga vključili tako. Tako sem ga tudi razumel, da je njegova želja razprava, ne pa da bi tudi glasovali. Ker navsezadnje smo imeli sedaj razpravo. Treba je razmisliti in dodati še neka druga razmišljanja. </font><br/>
<font size="4">	Jaz bi dal zato, če se strinjate, da se potem predlogi dajo v obliki amandmajev z obrazložitvijo. </font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Saj bi na novo zbrali predloge še dodatne. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Jaz bi dal rok do 30. 4. 2021. To je petek. Sem malo preverjal. Ali bi krajše? (Govorjenje s klopi. Niso vključeni). Ni tako enostavno. To moramo s tresočo roko delati. (Dogovarjanje o roku. Niso vključeni. Govorijo en čez drugega.) Jaz sem bolj za daljši rok. Imamo različne poglede. </font><br/>
<br/>
<b><font size="4">16. TRAK: (ES) – 13.15</font></b><br/>
<br/>
<font size="4">	(nadaljevanje) Dobro. Bi predlagal sklep in bi potem o njem razpravljali in glasovali. </font><br/>
<font size="4">	Komisija za poslovnik prosi poslanske skupine Državnega zbora in strokovne službe Državnega zbora, da ji posredujejo predloge za spremembe in dopolnitve Poslovnika Državnega zbora v roku … V zvezi s sklepom?</font><br/>
<br/>
<font size="4">	</font><b><font size="4">TOMAŽ LISEC (PS SDS):</font></b><font size="4"> Če lahko, predsednik. Hvala za besedo. Ker imamo ponavadi seje poslanskih skupin ob torkih, sedaj gledam, 2. je torek, 9. je torek, 16. je torek in damo rok 16. marec najkasneje, da to znotraj poslanskih skupin skordiniramo in damo. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Evo tu smo že bliže trem tednom. Se strinjamo? </font><br/>
<font size="4">	Potem pa damo, da je to do 16. marca. To je predlog. V obliki amandmajev z obrazložitvijo, da bo bolj kompletno. </font><br/>
<font size="4">	(Govorjenje s klopi. Niso vključeni.)</font><br/>
<font size="4">	Izvolite.</font><br/>
<br/>
<font size="4">	</font><b><font size="4">TOMAŽ LISEC (PS SDS):</font></b><font size="4"> Predsednik, mogoče tudi ne bi bilo slabo, da tudi poslanske skupine morda predlagajo kdo bi bil v tej komisiji, da ne bomo potem še enkrat čez tri tedne sklicevali in sklicevali. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> (Govorjenje s klopi. Niso vključeni.) Pet smo imeli do sedaj. Potem smo že skoraj komisija. V zadnji skupini jih je bilo pet. Naj predlagajo poslanske skupine po enega člana in katere bodo predlagale in tako naprej. Tudi to jim damo. </font><br/>
<font size="4">	Lahko glasujemo? Da. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (10 članov.) Je kdo proti? (Nihče.)</font><br/>
<font size="4">	Ugotavljam, da je bil sklep sprejet. </font><br/>
<font size="4">	S tem zaključujem 2. točko dnevnega reda. </font><br/>
<br/>
<font size="4">	Prehajamo na </font><b><font size="4">3.	 TOČKO DNEVNEGA REDA – RAZNO.</font></b><font size="4"> Če ni nič, potem zaključujem 3. točko dnevnega reda in 10. sejo Komisije za poslovnik. Hvala lepa vsem.</font><br/>
<br/>
<b><font size="4">Seja je bila končana 26. februarja 2021 ob 13.18.</font></b>
</root>