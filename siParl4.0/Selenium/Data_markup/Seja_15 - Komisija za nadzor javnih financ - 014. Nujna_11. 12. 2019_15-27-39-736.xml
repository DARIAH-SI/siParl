<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">14. nujna seja</font></b></p></div><div align="center"><b><font size="4">(11. december 2019)</font></b></div><br/>
<b><font size="4">Sejo je vodil predsednik dr. Anže Logar. </font></b><br/>
<b><font size="4">Seja se je začela ob 10.01</font></b><br/>
<br/>
<b><font size="4">1.TRAK: (IP) – 10.00</font></b><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Lep pozdrav na 14. nujni seji Komisije za nadzor javnih financ. </font><br/>
<font size="4">Obveščam vas, da so zadržani in se seje ne morejo udeležiti naslednji člani Komisije, in sicer smo prejeli opravičilo Zmaga Jelinčiča Plemenitega, imam eno pooblastilo, in sicer poslanca Janeza Janšo nadomešča poslanec Franc Breznik. </font><br/>
<font size="4">Prehajamo torej na določitev dnevnega reda seje. S sklicem ste prejeli dnevni red z eno točko dnevnega reda. Predlogov za spremembo dnevnega reda v poslovniško določenem roku nisem prejel, zato dnevni red ostaja takšen, kot je bil poslan s sklicem. </font><br/>
<br/>
<font size="4">Prehajamo na obravnavo </font><b><font size="4">1. TOČKE - PROBLEMATIKA NEUSPEŠNEGA IN NEUČINKOVITEGA UPRAVLJANJA DRŽAVNE NALOŽBE TELEKOM SLOVENIJE, D. D.</font></b><font size="4"> </font><br/>
<font size="4">Gradivo za to točko: Zahteva Poslanske skupine Slovenske demokratske stranke je bila objavljena na spletni strani skupaj s sklicem seje Komisije. Na sejo so bili s sklicem vabljeni Danijel Krivec v imenu predlagatelja zahteve Poslanske skupine SDS, doktor Andrej Bertoncelj, minister za finance, Gabrijel Škof, predsednik uprave SDH, Barbara Kürner Čad, predsednica Nadzornega sveta Telekoma Slovenije, magister Tomaž Seljak, od včeraj predsednik Uprave Telekoma Slovenije, Rajko Stanković, predsednik Društva malih delničarjev, Rudolf Skobe, bivši predsednik Uprave Telekoma, in Matjaž Merkan, bivši predsednik Uprave Telekoma Slovenije.</font><br/>
<font size="4">Vse prisotne lepo pozdravljam, hkrati pa prosim, da ob prijavi k besedi poveste ime in priimek ter institucijo, s katere prihajate, zaradi magnetograma. </font><br/>
<font size="4">Predlagam, da razpravo opravimo tako, da predstavnik predlagatelja zahteve za sklic dobi uvodno besedo za predstavitev zahteve za nujno sejo. Nato bodo dobili besedo predstavniki Ministrstva za finance, nato pa še ostali vabljeni. </font><br/>
<font size="4">Predlagam, da torej preidemo kar k razpravi predlagatelja. </font><br/>
<font size="4">Prosim, predlagatelj, gospod Šircelj. </font><br/>
<br/>
<b><font size="4">MAG. ANDREJ ŠIRCELJ (PS SDS):</font></b><font size="4"> Hvala lepa, spoštovani predsednik, kolegi in kolegice. Vabljeni, predstavniki Vlade, predstavniki SDH-ja, Telekoma. </font><br/>
<font size="4">Danes sklicujemo v Poslanski skupini Slovenske demokratske stranke to sejo zato, ker je problematika upravljanja državnega premoženja še kako aktualna. Tukaj seveda govorimo zdaj o enem največjih podjetij, to je podjetju Telekom. Delež države v tem podjetju je dvotretjinsko približno. In dejstvo je nekaj, od leta 2015 do leta 2019 se je cena delnice Telekoma zmanjšala za tri do štirikrat. To je tudi v gradivu in to z drugimi besedami pomeni, da ima država toliko manj premoženja. </font><br/>
<font size="4">In to seveda pomeni tudi, da manj premoženja seveda pomeni tudi lahko posledično manjše dividende, rekel sem, lahko, ni to muz, pomeni pa, in seveda pomeni tudi, da imamo seveda manj prihodkov državnega proračuna, zaradi tega je seveda ta seja uvrščena tudi na Komisijo za nadzor javnih financ, ki skrbi za javne finance in za nadzor javnih financ. </font><br/>
<font size="4">Zdaj, mi bi vsekakor radi ugotovili na primeru Telekoma, jaz verjamem, da so še mnogi drugi. Pravzaprav </font><br/>
<br/>
<b><font size="4">2. TRAK: (VP) 10.05</font></b><br/>
<br/>
<font size="4">	(nadaljevanje) glavne razloge za takšno stanje na državnem premoženju, tako z objektivnega kot subjektivnega zornega kota. Jaz verjamem, da so lahko tukaj neke objektivne okoliščine, vendar ne samo objektivne ampak lahko tudi subjektivne, ki pa se nanašajo na upravljanje državnega premoženja. Državno premoženje pa upravljajo ljudje, ki so pooblaščeni od države za to, da z njim vestno ravnajo. Ampak cena delnice, kot sem rekel, lahko si pogledate tudi v gradivu, se je v zadnjih treh, štirih letih zmanjšala za tri do štirikrat. In seveda tudi dobički oziroma dividende tega državnega premoženja, bom rekel sicer so, vendar v letu 2017 23 milijonov, v letu 2018 67 milijonov, 2019 21 milijonov. Tukaj seveda 2019 še ni zaključeno. In na tej komisiji v tem Državnem zboru, je bilo pogosto rečeno seveda »glejte, mi pa upravljamo premoženje smernicami OECD-ja in s kodeksom upravljanja SDH in z priporočili SDH«. Vendar, če pogledamo Telekom in če pogledamo poročilo SDH-ja, tako za leto 2017 kot za leto 2018, lahko ugotovimo, da Telekom ne poroča in ne razkriva svojih podatkov in informacij v skladu s kodeksom korporativnega upravljanja / nerazumljivo / s kapitalsko naložbo države ter priporočili in pričakovanji Slovenskega državnega holdinga. To je objavljeno v letnih poročilih, tako za leto 2017 kot za leto 2018. Tako Telekom dejansko, če gledamo poročilo za leto 2018, dejansko ne razkriva prejemkov iz delovnega razmerja članov nadzornega sveta, ki so predstavniki delavcev. Ne objavlja povzetek letnega strateškega poslovnega načrta, letnega in strateškega poslovnega načrta. Tako družba odstopa, delno odstopa od priporočila glede periodičnega poročanja, glede transparentnosti postopkov sklepanja poslov, ki zadevajo izdatke družbe. Seveda vse to so tukaj razlogi, ki jih Telekom navaja, na primer, da bi to škodilo konkurenčnosti družbe in tako naprej. Skratka, družba odstopa od priporočila glede javne objave podatkov o realizaciji plačil. Odstopa tudi glede poročanja glede kakovosti in tako naprej. In nenazadnje v letu 2017, tukaj so podobne informacije, niti ni poročala o stroških izobraževanja nadzornega sveta češ, da je to pač, ni, ne vem sicer razlogov ampak verjetno ne dobi enostavno soglasja za takšne zadeve. Skratka država, v tem primeru SDH, seveda kadruje nadzorni svet, posledično se kadruje uprava ampak že vnaprej je znano, da ne bodo poročali vse tisto, kar zahteva kodeks upravljanja SDH in kar zahtevajo priporočila. To je seveda ena plat. Takrat ko govorimo o smernicah OECD, ki so bile v tem Državnem zboru že tako zveličane, da, glejte, jaz mislim, da že zelo obrabljene. Kajti nekaj so besede, drugo pa so dejansko dejanja, kaj se dejansko dogaja. </font><br/>
<font size="4">	Tukaj seveda lahko govorimo in danes bomo govorili, jaz bom, v bistvu lahko, bom rekel tudi že gostje na to odgovorijo, glede finančnih vprašanj in glede naložb Telekoma. Prvič, glede finančnega vprašanja, bomo pogledali tudi podatke kasneje o tem, predsednik, namreč zadolženost Telekoma. Kratkoročne obveznosti, dolgoročne obveznosti so zaskrbljujoče.</font><br/>
<font size="4">Naložbe in učinkovitost naložb. Tukaj omenjamo seveda naložbo </font><br/>
<br/>
<b><font size="4">3. TRAK: (VP) 10.10</font></b><br/>
<br/>
<font size="4">	(nadaljevanje) v Anteno Slovenije, kjer je Telekom povečal delež od leta 2013 do leta 2016, oziroma v letu 2016 se je povečal na dve tretjine z prodajno opcijo Antene in seveda izgubil na arbitraži v Švici, kar Telekom seveda stane dodatnih skoraj 23 milijonov. Govorim seveda o podatkih, ki so dejansko objavljeni in v celoto je vložil, v Anteno 80 milijonov evrov. Če pogledamo javno objavljene podatke glede skupščine za leto 2018, potem lahko ugotovim, da odgovorov na vprašanja dejansko ni bilo. Odgovorov na vprašanja, ki so jih dali mali delničarji, ni bilo. Jaz v to vsebino ne bom šel, imamo tukaj tudi predstavnike malih delničarjev. In seveda pričakovanih odgovorov je veliko, upam, da jih je ravno toliko, kolikor je tudi vprašanj in da bodo dejansko na vsa vprašanja dani odgovori. </font><br/>
<font size="4">Z upravljanjem te naložbe dejansko ne moremo biti zadovoljni, niti ne moremo biti zadovoljni, bom rekel z naložbeno aktivnostjo. Tukaj so naložbene aktivnosti še v drugih državah po Balkanu. Glejte, konkurenčni položaj v Evropi glede telekomunikacij ni slab, kvečjemu raste. Obstaja seveda konkurenca vendar, glejte, tudi ni tako velika, da bi se na to kaj preveč izgovarjali. Treba je pogledati dejansko pri sebi. </font><br/>
<font size="4">Kot predlagatelji predlagamo v Slovenski demokratski stranki 3 sklepe. In sicer gre za to, da komisija poziva vlado, da naloži Slovenskemu državnemu holdingu poročilo o uspešnosti, učinkovitosti in gospodarnosti naložbe v družbo Antena TV Slovenija ter poročilo o ravnanju članov organov nadzora in uprave družbe Telekom v primeru spora z družbo Antena group. In seveda to poročilo v 30 dneh posreduje Državnemu zboru. Da vlada naloži SDH-ju, da v roku 15 let pripravi odzivna in podrobno poročilo na postavljena vprašanja s strani društva malih delničarjev, to v pisni obliki. Zdaj, tudi, če bo že nekaj ustno danes to dogovorjeno, ta sklep seveda ostaja kot predlog sklepa v odločanje. Ter poziva vlado, da naloži vlado, da naloži SDH-ju, vlada namreč predstavlja tudi skupščino SDH-ja, da v poročilu navede tudi podatke o odpravninah bivših predsednikov oziroma članov uprave družbe Telekom. Vsekakor, to so predlogi sklepov, ki so dani vnaprej. Tekom razprave lahko predlagatelji, poslanke in poslanci, predlagamo tudi druge sklepe, pač tudi glede na razpravo.</font><br/>
<font size="4">Toliko, predsednik, v uvodni predstavitvi glede današnje tematike.</font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Hvala, gospod Šircelj.</font><br/>
<font size="4">Besedo dajem Ministrstvu za finance.</font><br/>
<br/>
<b><font size="4">MAG. ALOJZ STANA: </font></b><font size="4">Hvala, gospod predsednik. spoštovani poslanci, poslanke in pa tudi gostje. </font><br/>
<font size="4">Uvodni del obrazložitve zahteve za sklic nujne seje Komisije za nadzor javnih financ, ki se nanaša na lastništvo države v Telekomu Slovenije ter na njegov pomen v obliki dividend in tržne kapitalizacije za javne finance, je predstavljen vsebinsko zelo korektno. Se pa malo zatakne potem v drugem delu.</font><br/>
<font size="4">Takoj za tem pa sledi konkreten primer Telekomove hčerinske družbe Antene TV Slovenija, ki pa ni naložba države ampak naložba Telekoma Slovenije. Seveda gre posredno za celoto državne naložbe, vendar je pri njenem korporativnem upravljanju potrebno ločiti pristojnosti in odgovornosti Državnega zbora, vlade, SDH-ja in Telekoma Slovenije. Jaz se danes strinjam, da ne bom govoril o smernicah OECD-ja, bi pa rad pojasnil tele odgovornosti kljub temu še enkrat, ker bomo verjetno lažje prišli do formulacije potem sklepov, katere se da izvesti. </font><br/>
<font size="4">Državni zbor sprejme strategijo upravljanja. Imenuje in odpokliče člane nadzornega sveta SDH ter se seznanja oziroma seznanja se Komisija </font><br/>
<br/>
<b><font size="4">4. TRAK: (VP) 10.15</font></b><br/>
<br/>
<font size="4">	(nadaljevanje) za nadzor javnih financ z četrtletnimi in letnimi poročili upravljanja. Vlada podaja soglasja k letnim načrtom upravljanja, sprejema merila za merjenje uspešnosti poslovanja družb v upravljanju SDH-ja in izvaja skupščinske naloge v skladu z Zakonom o gospodarskih družbah. SDH izvaja naloge v skladu z Zakonom o Slovenskem državnem holdingu, Zakonu o gospodarskih družbah, strategije upravljana in letnim načrtom upravljanja. Tale, ki pa je pomembna, ne. Telekom Slovenija se upravlja skladno z Zakonom o gospodarskih družbah, pri čemer mora kot javna delniška družba še posebej zagotoviti enakopravno obravnavno vseh delničarjev in jim omogočati enakopraven dostop do korporativnih informacij. To je pač javna delniška družba, to zadolžitev in to nalogo ima. Iz navedenega glede predlaganih sklepov iz sklica nujne seje Komisije za nadzor javnih financ izhaja, da vlada SDH-ju kot enemu od delničarjev Telekoma Slovenije ne more nalagati niti priprave poročila o hčerinski naložbi v javni delniški družbi, niti odziva na vprašanje na skupščini javne delniške družbe, niti poročila o odpravninah članov uprave javne družbe, saj SDH razpolaga z enakim obsegom podatkov kot vsi ostali delničarji in ne razpolaga s podatki, ki so potrebni za pripravo želenih poročil in odziva. Navedene odgovore lahko poda le nadzorni svet in uprava Telekoma Slovenije. Kot je razvidno iz javnega odziva nadzornega sveta Telekoma Slovenije glede odločitve arbitražnega sodišča mednarodne trgovinske zbornice, objavljenega na spletnih strani Ljubljanske borze, je nadzorni svet Telekoma Slovenije že zadolžil upravo za pripravo celovitega poročila v zadevi družbe Antena TV Slovenija.</font><br/>
<font size="4">	Kljub temu, da pa ne bo izpadlo, da pa SDH ne more nič narediti, je pa pot, kar pa lahko naredi. Možna aktivnost, ki jo lahko izvede SDH je, da na skupščini Telekoma Slovenije predlaga sprejem sklepa o izvedbi poseben revizije glede navedenih vprašanj.</font><br/>
<font size="4">	Toliko, samo v pojasnitev. Pa mogoče bo pomoč pri oblikovanju sklepov komisije potem.</font><br/>
<font size="4">	Hvala, predsednik.</font><br/>
<br/>
<b><font size="4">	PREDSEDNIK ANŽE LOGAR: </font></b><font size="4">Hvala.</font><br/>
<font size="4">	Besedo dajem predsednici nadzornega sveta, pa če se lahko še predstavite za magnetogram, prosim.</font><br/>
<br/>
<b><font size="4">	BARBARA KÜRNER ČAD: </font></b><font size="4">Hvala lepa. Sem Barbara Kürner Čad, predsednica nadzornega sveta.</font><br/>
<font size="4">	Funkcijo predsednice nadzornega sveta Telekoma Slovenije opravljam natanko 3 mesece. To funkcijo sem prevzela zato, ker verjamem, da je Telekom Slovenije dobro, tehnološko napredno podjetje, v katerem je združeno ogromno znanja in izkušenj zaposlenih. Moj namen in cilj je, da se Telekom Slovenije ponovno pozitivni pozicionira kot ena najpomembnejših družb v državi, tako v smislu same dejavnosti kot tudi transparentnega poslovanja na vseh področjih.</font><br/>
<font size="4">	Negativne objave o družbi slabo vplivajo na poslovanje, kot tudi na zaposlene, ki dejansko ustvarjajo prihodke. Včeraj je nadzorni svet Telekoma Slovenije imenoval predsednika in člana uprave in tako po 8 mesecih uprava Telekoma Slovenije spet deluje v popolni sestavi, kar je zelo pomembno za uspešno vodenje in nadaljnji razvoj družbe. Skupaj z upravo in nadzornim svetom se bomo potrudili, da bo Telekom Slovenije še naprej prvi in največji telekomunikacijski operater v državi, ki bo kljub omejitvam regulatorja zagotavljal delničarjem, med katerimi je največja država, ustrezne dividende. Prav tako pa smo s sprejetimi ukrepi poskrbeli, da bodo razjasnjene vse okoliščine in vprašanja, ki so se pojavljale v preteklosti.</font><br/>
<font size="4">	Nemogoče je pričakovati, da se vse to reši v kratkem obdobju treh mesecev, vendar pa je želja tako nadzornega sveta kot tudi nove uprave, da zgodbe, ki so se pojavljale v preteklosti dobijo ustrezen epilog.</font><br/>
<font size="4">	Pred nami so pomembne odločitve v zvezi s strategijo. Približuje se frekvenčna dražba, čakajo nas vlaganja v 5G omrežje, zato se moramo v največji meri posvetiti tem vprašanjem, če ne želimo zaostajati za našo konkurenco.</font><br/>
<font size="4">Nadzorni svet Telekoma Slovenije svoje naloge opravlja vestno in z najvišjo možno skrbnostjo, pri čemer uveljavlja visoke standarde korporativnega upravljanja in spoštuje določila slovenske </font><br/>
<br/>
<b><font size="4">5. TRAK: (VP) 10.20</font></b><br/>
<br/>
<font size="4">	(nadaljevanje) zakonodaje, kodeksa SDH glede upravljanja družb v večinski državni lasti in priporočila Združenja nadzornikov Slovenije. </font><br/>
<font size="4">	Očitek o neudeležbi nadzornikov na skupščini z vidika slabega korporativnega upravljanja ni primeren, saj zakon te obveznosti ne določa, taki odločitvi pa so botrovale posebne okoliščine in sicer odstop takratne predsednice nadzornega sveta Telekoma Slovenije, ki je pooblaščena za komunikacijo v imenu nadzornega sveta. </font><br/>
<font size="4">	Objavljeni podatki o devetmesečnem poslovanju skupine Telekom Slovenija govorijo sami za sebe. Upadanje prihodkov, posledično pa tudi vrednosti družbe pa je trend v vseh Evropskih telekomunikacijskih operaterjih in nikakor ni povezano z neuspešnim upravljanjem te družbe. Glede na analizo telekomunikacijskega trga v Evropi, je v Sloveniji konkurenca na fiksnem, širokopasovnem segmentu ena izmed največjih v EU. In Telekom Slovenije ima enega najmanjših tržnih deležev med prvotnimi operaterji v EU. Na 2 milijonskem trgu v Sloveniji delujejo 4 konvergenčni operaterji, kjer je edino Telekom nadpovprečno reguliran. Glede na napovedi svetovnega podjetja Mason, se v Sloveniji pričakuje nadaljnji upad iz naslova klasičnih telekomunikacijskih storitev, napoveduje se padec mobilnega prihodka na uporabnika, ki je v letu 2018 znašal 15,7 evra, pričakovanje do leta 2023 pa je padec 14,6 evra na uporabnika. V zahodni Evropi le-ta znaša približno 16,5 evra. Za evropske operaterje je značilno, da zaradi nižjih prihodkov posledično ustvarjajo tudi nižjo EBITDA, kar je posledica predvsem regulacije in zniževanja cen zaradi zaostrovanja konkurence. </font><br/>
<font size="4">Zgolj deloma je ta padec možno nadomeščati z zniževanjem stroškov. Skupina Telekom Slovenije išče nove priložnosti za pridobivanje prihodkov ter znižuje vse stroške, zato je v obdobju 1 do 9 ustvarila za 9 % več EBITDA – mediana evropskih operaterjev znaša 4 %, indeks mediane evropskih operaterjev v letu 2018 glede na 2009 pa znaša 83, kar kaže na to, da je trend gibanja EBITDA prvotnih operaterjev negativen. </font><br/>
<font size="4">Dividendna donosnost, gledano na zadnji dan v prejšnjem letu, Telekoma Slovenije, je najvišja med primerljivimi operaterji v EU. Telekom Slovenije planira izplačilo dividend v višini več kot 75 % doseženega dobička tekočega leta.</font><br/>
<font size="4">Ključne strateške usmeritve Telekoma Slovenije so: ohranjanje ravni prihodkov iz osnovne dejavnosti, kar bo največji izziv glede na trende, novi viri prihodkov, ohranjanje vrhunskega omrežja, in konsolidacija na posameznih trgih. Glede očitka o neobjavi je bilo ravno včeraj, poleg imenovanja uprave je bil potrjen plan za leto 2020 in strategija 2020-2023, objavljena na SEOnetu, objavljen tudi povzetek tega. </font><br/>
<font size="4">Kazalniki zadolženosti so trenutno 1,9, v naslednjih letih do max. 2,1, kar je povprečni bechmark EU telekom operaterjev je 2,5. </font><br/>
<font size="4">Če smem mogoče še dva odgovora na izvajanja gospoda v imenu predlagatelja. </font><br/>
<font size="4">Kar se tiče odgovora na vprašanja malih delničarjev, so bila na vsa vprašanja, ki so bila zastavljena na skupščini delničarjev, ki je edini inštitut, na katerem delničarji uresničujejo svoje pravice, odgovorjena. Seveda tista vprašanja, na katera je bilo v tistem trenutku možno odgovoriti, gospod Stankovič. Na vprašanja, na katera v tistem trenutku ni bilo možno odgovoriti, so bili podani odgovori v nadaljevanju in imam tudi tukaj odgovore, ki so bili objavljeni na SEOnetu. Eden od teh je tudi to, kar ste izpostavili – dogovor </font><br/>
<br/>
<b><font size="4">6. TRAK: (VP) 10.25</font></b><br/>
<br/>
<font size="4">	(nadaljevanje) z bivšim predsednikom uprave, gospodom Skobetom, in izplačilom njegove odpravnine. Ostale glede izplačila odpravnin predsedniku uprave, gospod Merkanu, lahko povem, da ni dobil nobene odpravnine, nobenega nadomestila. Prav tako tega ni dobil delavski direktor, gospod Dejan Žigon. </font><br/>
<font size="4">	V nadaljevanju bom seveda z veseljem odgovorila še na vsa dodatna vprašanja, ki so v pristojnosti nadzornega sveta in na katera lahko odgovorim v skladu s tem, da je, da so določene omejitve za Telekom, ki je delniška družbe, ki kotira na borzi.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK ANŽE LOGAR: </font></b><font size="4">Hvala.</font><br/>
<font size="4">	Jaz bi mogoče samo še omenil, da smo vabili gospoda Merkana in gospoda Skobeta preko družbe Telekom, pa je bil odgovor, da na Telekomu nimajo naslova za ta dva gospoda. Samo toliko, v vednost. </font><br/>
<font size="4">	Gospod Škof.</font><br/>
<br/>
<b><font size="4">	GABRIJEL ŠKOF: </font></b><font size="4">Hvala lepa. Spoštovane poslanke in poslanci. Moje ime je Gabrijel Škof, predsednik uprave SDH-ja.</font><br/>
<font size="4">	Ker je gospa Kürner Čad ravnokar povedala nekaj še dodatnih podatkov o poslovanju družbe Telekom, bi jaz glede na benchmark analizo, ki jo dela tudi SDH, dodal samo tole, da je v primerjavi z družbo Ena Slovenija, bil Telekom Slovenije v letu 2018 uspešnejši z vidika kazalnikov: ROE, EBITDA marže. Prav tako je pa tudi za investicije namenil večji delež prihodkov, kajti najbolj primerno se je primerjati z konkurentom na enakem trgu, seveda pa imamo tudi podobno analizo, kot je bila malo prej povedana, tudi sami. In seveda so navedbe, ki jih je gospa Kürner Čad dala, točne oziroma se ujemajo z našimi. </font><br/>
<font size="4">	Nekaj ključnih ugotovitev glede poslovanja s strani SDH-ja. </font><br/>
<font size="4">	Telekom Slovenije izvaja aktivnosti za ohranjanje prihodkov in je pri tem relativno uspešen kljub visoki stopnji konkurence na trgu telekomunikacij v Sloveniji. Dejstvo je, da je slovenski trg telekomunikacijskih storitev zelo primerljiv z razvitejšimi zahodnoevropskimi trgi, za katere analitiki prvotnim operaterjem napovedujejo upadanje prihodkov in pa tudi tržnih deležev od osnovnih telekomunikacijskih dejavnosti. Telekom Slovenije se tem trendom zoperstavlja z širitvijo ponudbe izven osnovne dejavnosti, izvaja se tudi pospešena digitalizacija in gradnja optičnega omrežja. Optimizirajo se notranji proces, IT infrastruktura in ter tudi izvaja se kadrovsko prestrukturiranje. Izvedene aktivnosti se že odražajo na povečanju EBITDA marže v letu 2019. Poleg tega na višino prihodkov v zadnjih letih vplivajo odprodaje odvisnih družb in konsolidacije. Trgi jugovzhodne Evrope, na katerih Telekom Slovenije deluje kot alternativni operater prihajajo v fazo zrelosti, kar se bo v prihodnjih letih tudi odrazilo v zniževanju prihodkov trga, tako celote. Zato tud skupina Telekom na trgih jugovzhodne Evrope izvaja pospešeno konsolidacijo, bodisi s širitvijo ali pa s prodajo svojih deležev. </font><br/>
<font size="4">Na rezultate poslovanja so pomembno vplivali tudi izredni dogodki oziroma aktivnosti za znižanje izpostavljenosti iz naslova sodnih sporov. Družba je uspešno znižala izpostavljenost iz tega naslova. </font><br/>
<font size="4">Vrednost kapitala se je znižala zaradi izrednega izplačila dividend v letu 2018. To izplačilo je bilo zaradi priliva, pridobljenega iz prodaje naložbe Onevip. Telekom Slovenije je tudi zagotavljal redno izplačevanje dividend. Dividendna donosnost pa je po našem mnenju zaenkrat primerna. </font><br/>
<font size="4">Zdaj, še stališče SDH-ja glede predlaganih sklepov. </font><br/>
<font size="4">Telekom Slovenije je javna delniška družba. Zato SDH v skladu z Zakonom o gospodarskih družbah in Zakonom o Slovenskem državnem holdingu nima pooblastil, ki bi mu v roku 30 dni oziroma 15 dni omogočale izvedbo aktivnosti, ki so predlagane v sklepih komisije. SDH namreč v navedenem roku ne more pripraviti odgovora na vprašanja Društva malih delničarjev Slovenije, saj SDH razpolaga z enakim obsegom podatkov kot vsi ostali delničarji in ne razpolaga s podatki, ki so potrebni za pripravo takšnih odgovorov. Navedene odgovore lahko podata samo nadzorni svet in uprava družbe. Enako velja za podatke o odpravninah bivših članov uprav, pa je gospa ravnokar tudi povedala kako je s tem. </font><br/>
<font size="4">Potem, SDH ne more pripraviti poročila o uspešnosti, učinkovitosti in gospodarnosti naložbe v družbo Atena ter poročanju </font><br/>
<br/>
<b><font size="4">7. TRAK: (VP) 10.30</font></b><br/>
<br/>
<font size="4">	(nadaljevanje) o ravnanju članov organa nadzora in uprave družbe Telekom v primeru spora glede družbe Antena, kot je predlagano v sklepu. SDH namreč ne razpolaga s podatki in informacijami, na podlagi katerih bi lahko pripravil takšno poročilo. Zato v zvezi s tem navajamo sledeče. Iz objavljenega odziva nadzornega sveta družbe Telekom Slovenija že izhaja, da se je nadzorni svet Telekoma seznanil s poročilom odvetniške družbe Kavčič Kračun in partnerji o določenih vprašanjih, povezanih s sprejeto odločbo arbitražnega sodišča v zvezi z javno objavo informacije o prejeti odločbi ter o pravnih možnostih nasprotovanja priznanja odločbe. Pri tem je nadzorni svet upravo zadolžil, da, prvič, nedvoumno preveri morebitne prekoračitve pooblastil odgovornih oseb v zvezi s sklenitvijo pogodbe o zastopanju pred arbitražnim sodiščem, nadzorom nad delom in višini stroškov zastopanja švicarske odvetniške pisarne Umbricht, drugič, v skladu s slovenskim poslovno-finančnim standardom 7 od pooblaščenega ocenjevalca vrednosti podjetij z veljavnim dovoljenjem za delo pri slovenskem Inštitutu za revizijo pridobi poročilo o pregledu poročila o oceni vrednosti družbe Atena TVSL d.o.o., ki ga je po naročilu družbe Telekom Slovenije pripravila družba Ernst &amp; Young d.o.o., in tretjič, z ustreznim mednarodnim strokovnjakom preveri ali obstajajo indici, da je pri vstopu družbe Telekom Slovenije v družbeniško razmerje z družbenikom Antena Slovenija b.v., izvajanjem določil družbene pogodbe družbe Antena TVSL Slovenija d.o.o., uveljavljanjem PUT opcije s strani tujega družbenika, ocenami vrednosti družbe Antena TVSL s strani posameznega družbenika, kakor tudi s potekom samega arbitražnega postopka, prišlo do kakršnega koli oškodovanja družbe Telekom Slovenije s strani tedanjih odgovornih oseb.</font><br/>
<font size="4">Nadzorni svet Telekoma Slovenije je napovedal, da bo na podlagi prejetih ugotovitev v sodelovanju z upravo družbe tudi ustrezno ukrepal.</font><br/>
<font size="4">Zdaj, kakšne so možne dodatne aktivnosti nadzornega sveta Telekom, so sledeče. Da v zvezi z navedenimi posli naroči izredno notranjo revizijo, da nadzorni svet sprejme sklep o tem, da z izvedbo posameznih nalog pregleda poslov pooblasti posebnega izvedenca. Zdaj pa možnosti, ki jih ima SDH, čeprav je že gospod državni sekretar o tem govoril, je, da SDH predlaga, da se na skupščini družbe sprejme sklep o izvedbi posebne revizije, ki bo pregledala gospodarnost naložbe v družbo Antena ter ravnanje organov vodenja in nadzora v povezavi s sprejemanjem odločitev družbe Antena. SDH lahko izsledke posebnega revizorja, ki jih bo podal v poročilu za skupščino, preuči in na tej podlagi poda svoje poročilo za vlado ali pa Državni zbor. SDH tudi ocenjuje, da bi izvedba celotne aktivnost trajala več mesecev – gre pač za sklic skupščine, za imenovanje posebnega revizorja. Izvedba pregleda s strani tega posebnega revizorja, potem ponovni sklic skupščine na kateri posebni revizor poroča, priprava potem samega poročila SDH-ja na podlagi poročila posebnega revizorja. In kot je verjetno popolnoma jasno, to zahteva nek določen čas. </font><br/>
<font size="4">Toliko bi z naše strani zaenkrat. Če bodo pa kakšna vprašanja, pa še lahko kasneje na njih odgovorim. </font><br/>
<font size="4">Hvala.</font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Naprej.</font><br/>
<br/>
<b><font size="4">RAJKO STANKOVIĆ: </font></b><font size="4">Hvala lepa. Moje ime je Rajko Stanković, sem predsednik Društva malih delničarjev Slovenije. </font><br/>
<font size="4">Z zanimanjem sem poslušal vsa izvajanja in če mi dovolite, bi se kar na njih konkretno odzval.</font><br/>
<font size="4">Kar se tiče izvajanja predsednice nadzornega sveta, bi rekel, da na skupščini od dvanajstih vprašanj, predsednica, je bilo odgovorjeno samo vprašanje številka 7 – kakšna je bila okvirna ocenjena vrednost pogodbe o / nerazumljivo / in koliko dejansko je porabljenih sredstev iz tega naslova do danes. Odgovor je bil približno milijon. To je edini odgovor, ki je od teh dvanajstih vprašanj, ki so danes tudi predmet tega, bila odgovorjena. Kdo je sestavil prvo vprašanje – koliko finančnih sredstev, kreditov je bilo konvertiranih? Koliko kreditov je uspel konvertirati, kdo je nadziral poslovanje? Ali držijo informacije, da je direktorica imela plačo v rangu, direktorica se pravi TS medije, pod katero je Planet, gospa Česnova, je imela dve plači. In dejansko se je izkazalo, da je imela dve plači: 9 tisoč za nadzor, bom rekel poslovanja TS-ja, pa 3 tisoč po poslovodni, se pravi v rangu, bom rekel člana uprave. Potem, ali je ceno in izbor, kdo je </font><br/>
<br/>
<b><font size="4">8. TRAK: (VP) 10.35</font></b><br/>
<br/>
<font size="4">	(nadaljevanje) naredil izbor postopka ni bilo odgovorjeno. Se pravi, kdo je izbral arbitra, se pravi to švicarsko družbo? Kakšna je bila okvirna cena pogodbe ni bilo povedano, povedano je bila samo koliko je do sed. Cena, ki je bila dejansko ocenjena ob izboru, je bila 400 tisoč, ne pa milijon, tako kot je bilo povedano na skupščini. Ali je uprava sprejela, ali je uprava Telekoma Slovenije in nadzorni svet sprejela odločitev o tem – tega odgovora ni bilo, ker ga ne more biti, ker uprava, niti nadzorni svet, o tem nista sklepala. Kdo izbira arbitre po pogodbi niste povedali. Ali druži informacija, da so bili angažirani slovenski podizvajalci na skupščini niste povedali, bilo je to razkrito potem v medijih. Koliko so te stali ni bilo povedano, to je bilo razkrito v medijih. In kdo v Telekomu nadzira postopek arbitraže in kdo odobrava plačila za arbitražo ni bilo povedano. </font><br/>
<font size="4">	Torej menim, da vsa ta vprašanja so bila relevantna. In na večino bi lahko odgovorili, vendar iz razlogov, ki meni niso poznani, in skupščina je tisti organ, zaradi enakomerne obveščenosti vseh delničarjev, na kateri lahko delničarji enkrat na leto vprašamo in dobimo odgovor, ne da bi kršili, bom rekel enakopravno obveščenost, se mi zdi nekorektno, neprofesionalno. In okoliščina, da je odstopila predsednica nadzornega sveta, ni nikakršna okoliščina, ker jo nadomešča namestnica predsednice. In če se ne motim, ste bila to vi, gospa Kürnerjeva, oziroma gospa Babičeva je bila, zdaj ne vem točno kateri je bil. In tista bi lahko prišla na skupščino in povedala kaj v imenu nadzornega sveta. Res, da nikjer ne piše, da je potrebno priti na skupščino, spodobi pa se, da delničarjem enkrat na leto se pokažete in morda na kakšno vprašanje odgovorite. Po zakonu pa seveda to ni nujno.</font><br/>
<font size="4">	No, zdaj pa, če dovolite, predsednik, bi šel še na, bom rekel kar se tiče plač bivših predsednikov, članov uprav, ki so odstopili. V Društvu MDS smo že na skupščini zahtevali, da se razkrije kakšno zlato padalo ima gospod Rudolf Skobe in seveda je bila to največja tajnost dokler se to na nek način je razkrilo. Ugotovilo se je, da je gospod Rudolf Skobe, ki je odstopil sam in tako je bilo tudi objavljeno na SEOnetu 16. 4., da odstopa sam. In tudi še več – nadzornemu svetu je bilo žal, ker odstopa, so sklenili nek dogovor. Ker sem bil mnenja, da velja tako imenovani Lahkovnikov zakon, Zakon o prejemkih poslovodnih oseb v gospodarskih družbah v večinski lasti Republike Slovenije in samoupravnih skupnosti, tudi v tem primeru, sem pričakoval, da bom dobil na skupščini odgovor ali gospod Skobe bo v Telekomu dobil 6 plač in bo odšel ali je vzel odpravnino in bo odšel ali je ostal še zaposlen v družbi. Ta vprašanja smo v bistvu šele naknadno uspeli preko medijskih špekulacij in nenazadnje potem končno odgovora s strani Telekoma Slovenije, sicer s stisnjenimi zobmi, izvedeti, da so ob odstopu Rudolfa Skobeta z njim sklenili dogovor, meni nerazumljiv, da bo v družbi ostal do 29. 2. 2020 in dobil še 6 plač. Povedano drugače, Rudolf Skobe, ki je odstopil 16. 4. 2019, bi dobil vse plače do konca svojega mandata, ki je bil avgusta 2020. Seveda smo mi temu ostro nasprotovali, posledica tega je bila, res, da se je sklenil zdaj nov dogovor, nov sporazum o spremembi prenehanja pogodbe o zaposlitvi, ki je to dobo od 29. 2. skrajšal na 30. 11., torej tukaj dajem priznanje predsednici nadzornega sveta, da je prišparala 3 plače. Vendar še vedno je ključno ali gospod Skobe lahko dobi še 6 odpravnin. Dogovor o spremembi govori samo o tem, </font><br/>
<br/>
<b><font size="4">9. TRAK: (VP) 10.40</font></b><br/>
<br/>
<b><font size="4">	</font></b><font size="4">(nadaljevanje) da ne bo več zaposlen, da ne bo več na plači predsednika, se pravi, ampak teh 6 plač pa še vedno ostaja. In seveda, ker, bom rekel s tem nisem bil zadovoljen, smo se v Društvu MDS obrnili na Ministrstvu za gospodarstvo, ki je edino pristojno za razlaganje tega zakona, kjer smo vprašali, da glede na to, da mi pogodbe nismo mogli pridobiti, Ministrstvo za gospodarstvo pa jo lahko, ali je v tej pogodbi nagrada opredeljena. In Ministrstvo za gospodarstvo je, zanimivo, odgovorilo, da tudi takrat, ko človek odstopi ali pa če je odstopljen, mu pripada 6 plač ali pa 6 odpravnin. Edina izjema je, če človek odstopi iz zdravstvenih razlogov in je tako vesten, da je pravočasno obvestil družbo in to se mi zdi prav in tukaj nimam problemov. Ko sem o tem seznanil gospoda Merkana in tudi nadzorni svet, sem dobil odgovor, da obstaja ne samo pogodba o poslovodenju, vendar tudi pogodba o zaposlitvi. In bom rekel tukaj nismo prišli na isti skupni imenovalec. Dokumente vam bom dal, za potrebe komisije, ker jih imam. In ko sem hotel naročiti dodatno pravno mnenje, ki bi potrdilo, bom rekel moje navedbe in navedbe MGRT-ja pri pravnem strokovnjaku, do pogodbe o zaposlitvi seveda nisem mogel priti, ker nisem imel pravnega interesa, prišla je na osnovi javnih podatkov RTV Slovenija, vendar je dobila pogodbo, se pravi dogovor o sporazumu takle, se pravi praktično nič in sporazum o spremembi dogovora – takle, se pravi vse blank. In na osnovi tega noben resen strokovnjak pravne stroke ne more soditi ali je ta dogovor in sprememba dogovora skladna z zakonom in pogodbo, ne? In danes v Telekomu Slovenije mislim, da je plačilni dan in danes bo Rudi Skobe verjetno dobil 6 odpravnin poleg plače za mesec november. In to po moje ni normalno, je pa zanimivo in delničarji bomo temu sledili, da je Ministrstvo za gospodarstvo nas napotilo na uporabo 263. člena, se pravi ZGD-ja, ki govori o tem, da če menimo, da so organi vodenja nadzora opustili dolžno ravnanje, da lahko tožimo za sporni znesek, ko seveda dokažemo, da je ta znesek sporen. </font><br/>
<font size="4">In tukaj bi jaz mojo razpravo, kar se tiče, bom rekel teh dveh vprašanj, končal. </font><br/>
<font size="4">Morda bi samo še en podatek. Jaz sem si za to sejo naredil pregled prihodkov EBIDE, EBIDA capex-a, EBITD capex-a, capex-a v prihodkih EBIDE marže od leta 2008 do 2018, iz javno dostopnih podatkov. In capex-a je bilo za milijardo šesto, EBID-ov je bilo za dve milijardi petsto – govorim o kumulativnih podatkih. Razmerje EBID proti capex-u je pa 512 milijonov. Prihodki v vsem tem času so pa variirali, bom rekel od 700 do največ 851 milijonov. EBIDA marža, capex je bil med 11 in 36 %, EBIDA marža je pa bila približno na nivoju med 22 do 30 %.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Hvala.</font><br/>
<font size="4">K besedi se je javil predlagatelj. </font><br/>
<br/>
<b><font size="4">MAG. ANDREJ ŠIRCELJ (PS SDS): </font></b><font size="4">Hvala lepa.</font><br/>
<font size="4">Jaz bi rad razčistil glede pristojnosti in sklepov in to kaj nalaga Komisija za nadzor javnih financ v teh sklepih. </font><br/>
<font size="4">Jaz sem že povedal, da, tukaj se predvsem nanaša to na vlado, da je komisija tista, ki nadzoruje javne finance, da je Telekom državno podjetje, dve-tretjinsko </font><br/>
<br/>
<b><font size="4">10. TRAK: (VP) 10.45</font></b><br/>
<br/>
<b><font size="4">	</font></b><font size="4">(nadaljevanje) državno podjetje, da ga upravlja, da je upravljavec SDH in da je vlada sto-procentni lastnik oziroma skupščina SDH-ja, da tako rečem. In vlada kot skupščina lahko naloži SDH-ju karkoli, kar je v skladu z Zakonom o gospodarskih družbah. In vlada poroča Državnemu zboru in, glede finančnih vprašanj, Komisiji za nadzor javnih financ. In izpolnjuje sklepe, ki jih naloži Državni zbor. Državni zbor nadzoruje vlado in ne obratno. Zaradi tega so sklepi koncipirani tako, da se nanašajo na vlado. Kako bo vlada naprej naredila, kako bi pridobila te podatke od SDH-ja, ker je skupščina, je seveda njena težava. Ali pa sama si bo izbrala pot, kako se to naredi. V dosti primerih se je to že zgodilo. Kako bo SDH, ki dejansko daje tudi poročila o posameznih naložbah države, državnih podjetjih, pridobil vse te podatke je seveda tudi stvar SDH in organov SDH-ja. </font><br/>
<font size="4">	Tako, da zdaj tisto, kar sem jaz dobil zdajle od vlade, je to kako se nič ne da narediti, če sem narobe razumel. Ampak poti tukaj so in to so ustaljene poti v Republiki Sloveniji in v Državnem zboru. In še enkrat – vlada je odgovorna Državnemu zboru. In če Državni zbor zahteva določene podatke, naj jih seveda izvrši. In to so podatki, ki se nanašajo na javne finance, posredno ali neposredno, kakor koli že, vsi. </font><br/>
<font size="4">	Toliko bi jaz samo imel, predsednik, glede tega, ker je bilo ogromno kaj se sme, pa kaj se ne sme in tako naprej.</font><br/>
<br/>
<b><font size="4">	ROBERT POLNAR (PS DeSUS): </font></b><font size="4">Spoštovane gospe, cenjeni gospodje. </font><br/>
<font size="4">	Učenje na napakah v slovenski politični in korporativni praksi očitno pomeni njihovo ponavljanje, ne pa odpravo. In kar se tega tiče se mi zdi, da smo lahko popolnoma mirni, celo potolaženi. Korporativno upravljanje je namreč stara, slepa pega tržnega gospodarstva. Že Adam Smith je v Bogastvu narodov ni našel dobre besede za delniške družbe, tako tiste, ki so bile takrat regulirane s posebnim kraljevim pečatom, kakor za one druge, povsem zasebne. Preprosto – kapital, ki ga upravljajo uprave je bolj tuj, kot njihov. Zato po mnenju očeta politične ekonomije prevladujeta neskrbnost in potrata. Še več – v takratnem času so, denimo, upravne odbore volili meščani. Parlament je v krizah uzakonjal plače, urejal zadolženost, tudi urejal prestrukturiranje družb. Politika se torej od takrat, izpred 240 let, do danes ni ločila od delniških družb in njihovega upravljanja. Pri nas smo korporativno upravljanje urejali po nareku organizacije za gospodarsko sodelovanje in razvoj, toda to smo počeli brez tradicije, brez znanja, očitno še zelo malo politične volje. Zato so problemi širši, sistemski in dolgoročni, povezani predvsem s politično kulturo in ekonomskim znanjem. Vprašanje, ki se nam zdaj zastavlja, je ali smo te probleme sploh sposobni prevladati. Korporativno upravljanje je namreč postalo del populistične demagogije, zgrešene ekskluzivnosti kapitala in kar se tiče današnjega primera, konkretno Telekoma in njegove akvizicije v Anteno TV, je očitno, da smo razvili sistem, ki očitno ne deluje. </font><br/>
<font size="4">	Gospe in gospodje, Telekom Slovenije, tako kakor ostali telekomi v drugih državah, simbolizira tehnološki prehod v informacijsko družbo. To spremlja izjemen biznis celovite ponudbe telekomunikacijskih storitev mobilne in fiksne telefonije, dostopa do interneta, dostopa do televizije in tako naprej. Zato se je v zadnjih dveh desetletjih zgodilo, da so vsi telekomi postali predmet poslovnih in tržnih koncentracij, centralizacij kapitala in predvsem </font><br/>
<br/>
<b><font size="4">11. TRAK: (VP) 10.50</font></b><br/>
<br/>
<font size="4">	(nadaljevanje) zelo spremenjenih regulacij trga in telekomunikacij. Pri tem pa bi vsaj moralo biti teoretično in tudi v praksi, da so posli podjetja, njihov intelektualni in finančni kapital, primarnega pomena. V slovenskem primeru je očitno, da so ti posli drugotnega pomena in ravno tako je drugotnega pomena razvoj države, ki izhaja iz teh poslov. Težava je v tem, da naša konkurenca to ve. Mi sami tega očitno ne razumemo, zato tudi večina držav preko telekomov gradi svojo lastno globalno konkurenčnost, pri nas pa je zadeva, vsaj na prvi pogled in tudi na podlagi tega, kar je bilo danes že slišano od tistih, ki imajo dober vpogled v notranje dogajanje v tej delniški družbi, tudi zelo jasno.</font><br/>
<font size="4">	Za današnjo razpravo sem pogledal bilančne podatke Telekoma v obdobju zadnjih šestih poslovnih let in ravno tako tudi bilančne podatke Antene TV Slovenija. Tisto, na kar sem se orientiral, so bili podatki, ki niso tolikokrat izpostavljeni, predvsem sredstva, kapital in rezerve ter čisti prihodki od prodaje. </font><br/>
<font size="4">Kar se tiče Telekoma, je v letu 2013 ustvaril malo manj kot milijardo in štiristo oziroma je imel, bilančno, malo manj kot milijardo in štiristo milijonov sredstev, kar je v letu 2018 padlo na milijardo in dvesto dvaintrideset milijonov. To pomeni, da so se sredstva v tem obdobju znižala za 159 milijonov in 150 tisoč evrov. Kar se tiče kapitala v letu 2013, je bila vredno 758 milijonov evrov, v letu 2018 619 milijonov evrov, kar pomeni, da se je kapital v tem času znižal za malo manj kot 139 milijonov evrov. Kar se tiče čistih prihodkov od prodaje so imeli v letu 2013 vrednost malo manj kot 780 milijonov evrov, kar je v letu 2018 padlo na 715 milijonov evrov oziroma natančno 64 milijonov in 310 tisoč evrov manj. Očitno je, da gre tukaj za določeno regresijo v poslovanju, za katero je bilo danes tudi že razloženo, da je samoumevna in sprejemljiva. Seveda je za nas vprašanje, če je res tako. Če izhajamo iz predpostavke, da so sredstva podjetja tisto, kar podjetje ima, tisto, kar je pravzaprav njegova podlaga za ustvarjanje poslovnih prihodkov in ravno tako na drugi strani za realizacijo poslovnih odhodkov, potem je evidentno, da je ta delniška družba v večinski lasti države v sredstveni regresiji, ne pa v progresiji. In to je evidenten podatek, ki je slab, tudi z vidika managementa družbe. </font><br/>
<font size="4">Še bolj nerazumljivo je pa, ko človek pogleda bilanco Antene TV Slovenija. To je družba, ki ima od leta 2013 do leta 2018 v vseh šestih poslovnih letih ves čas negativen kapital. V letu 2013 6 milijonov, dobrih 6 milijonov. To je zdaj v letu 2018 padlo na sicer bolj simboličnih 12 tisoč evrov, vendar še vedno negativno. Tisto, kar je veliko bolj zgovorno, so čisti prihodki od prodaje, ki so od 4 milijonov v letu 2013 narasli na dobrih 13 milijonov v letu 2018. Ves ta čas, v vseh teh 6 poslovnih letih, pa se je čisti poslovni izid v vsakem letu izkazal z negativnim predznakom in v kumulativnem znesku v šestih poslovnih letih znaša 57 milijonov in 330 tisoč evrov. In s tega stališča je seveda ekonomsko investiranje v takšno družbo popoln nesmisel in ga je nemogoče na kakršen koli drugačen način utemeljiti. </font><br/>
<font size="4">V zvezi z bilančnimi podatki bi želel poudariti še dve stvari bolj aksiomatične narave, ki pa nista nikjer zapisani ampak nekako veljata. Prva stvar je, da je bilanca poslovno poročilo v številkah, poročilo, ki je po volji in znanju zavezanca za poročanje obarvano, </font><br/>
<br/>
<b><font size="4">12. TRAK: (VP) 10.55</font></b><br/>
<br/>
<font size="4">	(nadaljevanje) polepšano in sfrizirano. V bilanci so praviloma zamegljena in prikrita pomembna gospodarska razmerja, premoženjsko stanje pa je napačno predstavljeno oziroma ponarejeno. In druga zadeva – verjetno ni predsednika uprave na tem svetu, ki bi imel interes za razkrivanje in ne davčnega svetovalca in revizorja, ki mu pri tem nebi bil pripravljen pomagati in zamegljevati pravih vsebin. Jaz vem, da je to nam bolj kot ne jasno, da je to precej res. Se mi pa zdi pomembno poudariti kdaj pa kdaj tudi javno to zadevo, zlasti z vidika resničnosti obravnavanih bilančnih podatkov. </font><br/>
<font size="4">	Slovenski državni holding je tista inštitucija, ki upravlja kapitalske naložbe države. Ob koncu leta 2018 je knjigovodska vrednost tovrstnih investicij vredna 10 milijard in 100 milijonov evrov. Bistveno se mi zdi pri Slovenskem državnem holdingu, da potrebuje zdrave družbe, če želi likvidnostno preživeti. In glede na to, da upravlja državno premoženje, je potrebno poudariti, da Slovenija politično-ekonomsko stoji ali pa pade glede obsega kakovosti javnega, ne pa zasebnega sektorja in to je strateško vprašanje slovenske države. Slovenski državni holding pri upravljanju državnega premoženja uporablja cel niz predpisov, aktov in dokumentov, ki jih je sam sprejel. Prva je Politika upravljanja SDH. Drugi dokument je Kodeks korporativnega upravljanja družb s kapitalsko naložbo države. Tretji je Letni načrt upravljanja kapitalskih naložb Republike Slovenije in Slovenskega državnega holdinga. Četrto so Priporočila in pričakovanja Slovenskega državnega holdinga in peto Merila za uspešnosti poslovanja družb. K temu je potrebno dodati še inštrukcije oziroma navodila za nastopanje na posameznih skupščinah delničarjev. To se pravi, na tem inštitucionalnem torsu se potem kaže tudi farsa korporativnega upravljanja na nivoju države. Če ima kdo vtis, da je Slovenski državni holding neke vrste megastruktura, ki upravlja z državnim premoženjem, potem je potrebno vedeti, da ima 66 zaposlenih. In na podlagi dokumentacije, ki sem jo tu zdaj naštel in ki je, mimogrede, obsežna in taksativno našteva cele gore dejstev, se jaz osebno sprašujem ali kdo znotraj tega holdinga od zaposlenih sploh pozna in obvladuje vse tisto, kar je zapisano in po čemer bi se naj ravnali. </font><br/>
<font size="4">Ko govorim o farsi korporativnega upravljanja na podlagi tega inštitucionalnega torsa, izhajam tudi iz gradiva, ki so ga predlagatelji posredovali in iz katerega je razvidno, da na skupščini delničarjev Telekoma v letošnjem letu v avgustu mesecu ni bilo nikogar od članov nadzornega sveta, ki bi na skupščini delničarjev te najpomembnejše državne naložbe bil prisoten. Tu se potem vidi kakšno je pa dejansko uresničevanje vseh teh obsežno zapisanih dokumentov. Osebno imam vtis, tudi na podlagi današnjih predstavitev, da je pri upravljanju državnega premoženja predvsem bistveno to, kaj komu koristi in predvsem to, da slučajno kdo nebi bil za kaj odgovoren. Politični ping-pong med vlado in Slovenskim državnih holdingom je po mojem mnenju groteska, ki še največ pove o njenih akterjih in to na obeh straneh. </font><br/>
<font size="4">Gospe in gospodje, mislim, da moramo pri obravnavi teme, kakršna je današnja, izhajati iz enega osnovnega dejstva. In to je osnovno dejstvo našega časa, ki govori, da je korporacijski sistem tisti sistem, ki temelji na brezmejni moči samobogatenja. In to ne sme ostati neopaženo in to je tudi najbolj dramatičen vidik korporacijskega upravljanja. Ni presenetljivo, da v ekonomskem sistemu, kjer imajo priviligirani pravico, da sami določajo plačo, to tudi ni povsem nedolžna prevara. Niti o avtoriteti investitorjev, o služenju delničarjem, o letnih zasedanjih </font><br/>
<br/>
<b><font size="4">13. TRAK: (VP) 11.00</font></b><br/>
<br/>
<font size="4">	(nadaljevanje) delničarjev, se sicer ohranjajo. Toda pronicljiv opazovalec sodobne korporacije ne more ubežati stvarnosti. Moč korporacije je v managementu, to se pravi v birokraciji, ki sama nadzoruje svoje naloge in svoje plače, nagrade, ki so marsikdaj na robu tatvine. </font><br/>
<font size="4">In kakšno je proti temu zdravilo, če sploh je? Osebno mislim, da bi najprej morali v tej državi začeti uvajati profesionalizacijo. Mi ne moremo zahtevati profesionalne odgovornosti nadzornih svetov in hkrati imeti amatersko upravljanje, kar še posebej velja za prevladujoči dvotirni sistem upravljanja gospodarskih družb. Korporativno upravljanje mora postati poklicno področje z državnim certificiranjem, izguba licence zaradi kršitev pa hkrati pomeni tudi izgubo poklica. To je edina prava pot do resnih in odgovornih ljudi, ne pa kodeksi. S kodeksi ne bomo dosegli ničesar in to, o čemer razpravljamo danes, je najbolj zgovoren in prepričljiv dokaz. Profesionalni nadzorniki ne bodo imeli omejitev glede zastopanja, mandat bodo vedno potrjevali s kakovostjo svojega dela in predvsem s preverjanjem svojega dela, denimo na 4 do 6 let. Stabilnosti organizacij v slovenski državi ne bomo mogli doseči, če bomo kar naprej menjavali člane uprav in nadzornih svetov. Poleg tega je evidentno, da tudi večina članov nadzornih svetov nima poslovne zrelosti in tudi nima politične avtonomije, da bi lahko bili uspešni. Govorimo torej o depolitizaciji biznisa. To, kar počne Slovenski državni holding, naj bi bilo depolitiziranje. Ampak depolitizacija se začne, kadar s politiko države in s politiko podjetij mislimo resno. Profesionalnost je na obeh nivojih – na nivoju države in na nivoju podjetij – ključ. Vprašanje pa je, če mi znamo poiskati ključavnico. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Hvala.</font><br/>
<font size="4">Gospod Černač.</font><br/>
<br/>
<b><font size="4">ZVONKO ČERNAČ (PS SDS): </font></b><font size="4">Ja, lep pozdrav vsem prisotnim. Žal ne moram pozdraviti nikogar iz uprave Telekoma, večštevilčna je. Tudi nikogar iz prejšnje uprave, ker nikogar danes tukaj ni. Slišali smo, da za gospoda Rudolfa Skobeta in Matjaža Merkana na Telekomu ne vedo, kje prebivata. </font><br/>
<font size="4">Slišali pa smo, da je gospod Skobe kljub temu, da je aprila odstopil, 16. aprila, prejemal plačo do konca novembra, bi jo do konca februarja, če se nebi združenje malih delničarjev temu uprlo. In da je očitno prejel tudi 6 plač odpravnine. Po tistem, kar smo slišali glede poslovanja v preteklosti, ko je to družbo vodil gospod Skobe, bi moral danes sedeti nekje drugje, tam blizu Hrvaške meje, Dob se kliče tisti kraj. Ampak se to v tej državi očitno ne bo zgodilo. Danes pa imamo mi pred sabo upravljavce državnega premoženja, tiste, ki so najbolj odgovorni za to, da bi bilo to premoženje, ki je last vseh ljudi, državljank in državljanov Republike Slovenije, čim bolj učinkovito in gospodarno upravljano. Kajti od tega kako se to premoženje upravlja, so odvisne tudi pokojnine, so odvisne plače, je odvisen razvoj te države. </font><br/>
<font size="4">In po tem, kar smo danes slišali, spoštovana gospa in gospodje, kolegica in kolegi, ali bi vi vaš lasten oseben portfelj zaupali tem upravljavcem v upravljanje? Jaz ga nebi, ker bi se mi vrednost iz leta v leto zmanjševala in tudi za naprej nebi videl nobene pametne rešitve, da se bo še kdaj ta vrednost povečevala in počasi bi ga do konci izgubil. Torej, povprečen človek, povprečen državljan takih upravljavcev nebi izbral. Ampak ti upravljavci so izbrani s strani ljudstva. Kdo izbere poslance? Ljudje. Nas so izvolili ljudje. Poslanci ste imenovali vlado, ministre, vlada je imenovala gospoda Škofa, predsednika SDH-ja in SDH je imenoval nadzorni svet Telekoma in nadzorni svet Telekoma je imenoval upravo. Torej? Komu so te ljudje odgovorni? Ljudstvu. Ti ljudje, vi ste na koncu koncev odgovorni ljudstvu. In vi ste dolžni temu ljudstvu poročati o tem, kar počnete in dolžni ste temu ljudstvu dati informacije, če tisto, kar počnete ni ok. Pa ne govorim zdaj, da ste vi za to odgovorni, kar se je dogajalo v preteklosti. </font><br/>
<br/>
<b><font size="4">14. TRAK: (VP) 11.05</font></b><br/>
<br/>
<font size="4">	(nadaljevanje) Ampak informacije pa morate ljudem dati – kaj se je dogajalo v preteklosti pri upravljanju s to naložbo in zakaj se ni dogajalo tako, da bi vsi v tej državi imeli največ od tega, če je že v tričetrtinski lasti države. Ne vemo, kaj se je dogajalo v preteklosti. Telekom naj bi bil že zdavnaj prodan, v časih, ko je bil vreden okoli milijarde. Zdaj beremo, da je vreden trikrat manj. Tukaj je graf v gradivu vrednosti delnice, v treh letih se je za trikrat zmanjšala iz preko 150 evrov v letu 2015, je padla na sedanjih 50 evrov. To je upravljanje tega premoženja in za to je dobil bivši predsednik uprave nagrado 6 plač, plačo naj bi dobival do konca februarja, zdaj jo je dobil, kot slišimo, do konca novembra. Dobil je nagrado namesto, da bi bil na ustrezen način sankcioniran, procesiran, z njim še kdo z drugi zraven. In danes ga ni tukaj, da bi povedal kaj je počel v teh letih za dobro plačo. Ker verjamem, da ni imel slabe plače, glede na to, da vemo, da v teh državnih družbah imajo vsi, ki sodelujejo pri upravljanju in pri nadzoru, kar dobro plačo na to svojo zadolžitev. Očitno pa niso vsi delovali v interesu družbe, kar bi morali. Ker drugače se ta vrednost, oprostite, nebi znižala za trikrat v treh letih. Moraš biti res umetnik, da neko družbo kot je Telekom, ki je bila monopolist na tem trgu, spraviš na kolena v treh letih, dobesedno na kolena. To mora biti res sposoben manager. </font><br/>
<font size="4">Mi smo imeli nek podoben scenarij v preteklosti, ne, ko smo se pogovarjali v preteklosti o Mercatorju. V času Pahorjeve vlade 2010, 2011, je bila prodaja preprečena. Celo SOVA, agenti so skakali okoli, da se je to preprečilo. Se pravi, Mercator ni bil prodan, slaba tri leta kasneje, dobri dve leti kasneje ga je Alenka Bratušek, ko je bila predsednica vlade, ne ona osebno ampak v času takratne vlade, prodala istemu kupcu. Istemu kupcu, kot bi bil prodan 3 leta prej za trikrat višjo ceno. Pa se zdaj sprašujemo ali je tukaj isti scenarij na poti ali kaj? A vi namerno delate na tem, da oslabite to družbo, da oslabite davkoplačevalce, da oslabite portfelj ljudi? Kajti kdo je plačal zapitek pri Mercatorju? Kdo je bil tisti, ki je pri Mercatorju stotine milijonov evrov, ki so tam izginili, plačal na koncu? Ljudje so jih plačali, davkoplačevalci preko sanacije bank. Kajti ta razlika je bila plačana preko sanacije bank, oprostite, nikjer drugje. In nekaj podobnega je tudi tukaj. Ob tem, da vsi filamo ta Telekom. Vsak, ki ima kakršno koli storitev vezano na Telekom, ali telefon ali naročniško razmerje za TV ali kar koli, plačuje temu Telekomu nemajhne denarje. Torej, podjetje, ki ima nek še vedno prevladujoč položaj, kot ste povedali, na trgu, ki izhaja iz preteklosti, ki ima zagotovljen trg, ki ima zagotovljene kupce, beleži padanje prihodkov in v strateškem načrtu za naprej je predvideno, da bodo ti prihodki in vse ostalo z njimi povezano še padali. </font><br/>
<font size="4">Jaz mislim, da to ni dobro upravljanje in da to ni upravljanje v interesu ljudi in v interesu države. Govoriti pa o tem, da se posameznih podatkov ne sme povedati, pa da nismo jih dolžni slišati, pa da ni mogoče v petnajstih ali pa tridesetih dneh dati podatke, lepo vas prosim. A 200 milijonov poroštva državnega za Telekom je pa lahko ta Državni zbor sprejel v Zakonu o izvrševanju proračuna za leto 2020? A to pa je naša pristojnost? Za 135 milijonov povečanja sredstev za občine, kjer bi šlo za konkreten denar za konkretne projekte, za to, da imajo ljudje ustrezno družbeno in komunalno in širšo infrastrukturo ni bilo mogoče zagotoviti sredstev, je rekel finančni minister. 135 milijonov občinam ne, kjer bi se gradili šole, vrtci, ceste in vse ostale infrastruktura, ki jo ljudje tam, kjer živijo, potrebujejo. 200 milijonov evrov v 52. členu Zakona o izvrševanju proračuna za Telekom, pa je bilo mogoče sprejeti. V istem zakonu. Obseg zadolževanja in poroštev posrednih uporabnikov proračuna države in nefinančnih družb v pretežni lasti države v letih 2020 in 2021, 600 milijonov evrov, od tega Telekom Slovenije 200 milijonov evrov, zadolžitev pri Evropski investicijski banki na podlagi strateškega poslovnega načrta. To je sprejel ta Državni zbor, vladajoča koalicija brez glasov opozicije, za družbo, ki ima napoved, da bo zmanjševala v prihodnih letih prihodke. Torej, bilo je sprejeto, da se da poroštvo </font><br/>
<br/>
<b><font size="4">15. TRAK: (VP) 11.10</font></b><br/>
<br/>
<b><font size="4">	</font></b><font size="4">(nadaljevanje) za 200 milijonov evrov dodatnih zadolžitev - za kaj? </font><br/>
<font size="4">Gospa predsednica nadzornega sveta, gospa Barbara Kürner Čad, je prej rekla »strateški poslovni načrt je objavljen«. Ja, to je objavljeno, povzetek. Copy-paste iz leta 2018. Celo datum je isti. 10. december 2018, strateški poslovni načrt na treh straneh. 10. december 2019, včeraj ste to sprejeli, povzetek strateškega poslovnega načrta je objavljen na spletni strani, bolj ali manj copy-paste tudi tekst, ne. Malo so stavki premetani, skice so iste, kot so bile, vizija, strategija. Tisto, kar je pa bistveno, številke, grejo pa vse navzdol. Ob že do sedaj zaskrbljujočih številkah. Poslovni prihodki navzdol, EBIDTA navzdol, čisti poslovni izid navzdol, investicije navzdol. V naslednjem letu. Torej, za kaj bodo davkoplačevalci omogočili 200 milijonov evrov poroštva, vas sprašujem. Telekomu. Za kaj? Za kaj bodo davkoplačevalci omogočili 200 milijonov evrov poroštva? Konkreten odgovor želim. Kaj bo s tem denarjem? Kako je mogoče sprejeti nek strateški poslovni načrt v neki sestavi, z neko novo upravo s tako neambicioznimi cilji? Oziroma ne samo z neambicioznimi cilji, z očitno namero, da se Telekom tudi dolgoročno oslabi. Očitno ni interes vas, upravljavcev, da vrednost te družbe povečate ampak je očitno interes, da jo še zmanjšate. Ker drugače, oprostite, takega dokumenta nebi sprejeli. Jaz verjamem, da je tudi vsebina tega dokumenta, ne samo povzetek, več ali manj copy-paste iz leta 2018. In to je neodgovorno in to je slabo.</font><br/>
<font size="4">Torej, jaz mislim, da bo potrebno v tem Državnem zboru in na tej komisiji v kratkem spregovoriti ne samo glede upravljana državne naložbe v Telekomu ampak tudi v drugih državnih podjetjih. Pred časom smo razpravljanju neke druge naložbe v enem energetskem podjetju. Ampak očitno smo na točki, ko je potrebno ugotoviti, da je treba SDH razpustiti. Mi ne potrebujemo, oprostite, takih upravljavcev, ki nam zmanjšujejo vrednost državnih podjetij in lastnine, ki je od vseh. In izbrati nekoga, ki bo znal to učinkovito upravljati. Zaradi mene lahko to upravlja neka družba, ki se s tem profesionalno ukvarja in ki bo zagotovila, da bo rast tistega, kar je v portfelju države in kar namerava še dolgoročno ostati v portfelju države, še naprej rasla. In ki bo zagotovila, da tiste družbe, ki trenutno niso v najboljši finančni kondiciji, da bodo v to kondicijo v par letih prišle in da jih bomo takrat, ko bodo v dobri kondiciji, prodali. </font><br/>
<font size="4">To, kar pa vi sedaj počnete, oprostite, gre pa v smeri, da bo ta naložba države v tem Telekomu še nižja. In bi rad konkretne odgovore na konkretna vprašanja glede teh 200 milijonov evrov. Za kaj, na kakšen način? Glede sedanje in bodoče kratkoročne in dolgoročne zadolženosti Telekoma, glede tega kaj bo narejeno z medijsko družbo TS medija oziroma Antena TV, glede na to, da od ustanovitve naprej prinaša izgubo in jo v tem strateškem planu ni videti, da bi bila namenjena, ne vem, neki prodaji ali nečemu drugemu, očitno bodo to izgubo še naprej pokrivali davkoplačevalci preko plačila položnic za telefonijo in ostalo. </font><br/>
<font size="4">Torej, na te odgovore bi želeli danes konkretna vprašanja in tudi seveda kaj je bil razlog, da je gospod Skobe, kot, glede na številke, dokazano slab upravljavec, dobil tako bogato odpravnino za odhod iz Telekoma. </font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Hvala.</font><br/>
<font size="4">Gospod Breznik.</font><br/>
<br/>
<b><font size="4">FRANC BREZNIK (PS SDS): </font></b><font size="4">Najlepša hvala, gospod predsednik.</font><br/>
<font size="4">Torej, jaz mislim, da je debata zanimiva iz vseh, ki ste pred mano razpravljali vsak iz svojega kota. Od našega kolega mag. Širclja, finančnika, do bivšega infrastrukturnega ministra, do kolega, ki je razpravljal, ki je nekako opisal tudi zgodovino korporativnega upravljanja, problematike korporativnega upravljanja in tako naprej.</font><br/>
<font size="4">Jaz bi se osredotočil morda na eno izmed tem, ki je bila omenjena. Torej, kaj telekomi predstavljajo za države, torej </font><br/>
<br/>
<b><font size="4">16. TRAK: (VP) 11.15</font></b><br/>
<br/>
<font size="4">	(nadaljevanje) se strinjam, gre za neko platformo, za globalno konkurenčnost v 21. stoletju. Jaz lahko rečem, da sem kot inženir Telekom spremljal kar nekaj let, lahko rečem. Skoraj že kot iz srednje elektro,  pa iz fakultete, od PTT-ja pa preko zgodbe, pa preko osamosvojitve Slovenije, pa preko zgodbe Telekoma in pa Mobitela, ne? </font><br/>
<font size="4">	Glejte, že takrat, ko so Mobitel pripojili k Telekomu, zato da so mu dobičkonosnost povečali, že takrat bi morala politika zastriči z ušesi. To, da ti uničiš podjetje in ga zapreš, ga ugasneš, v katerega si vlagal na desetine milijonov za njegovo blagovno znamko in da ti del ljudi, torej tukaj je bila vedno tekma, tisti ki smo malo bili v elektroniki, v telekomunikacijah, Telekom ali pa Mobitel je vodila največkrat tista napredna inženirska stroka, zato je Mobitel v kar nekaj letih bil izredno konkurenčen, tudi z vsemi svojimi storitvami, prenosom podatkom še pred tem iz 1G omrežja, pa 2G, pa 3G, tudi glede Avstrije in vseh ostalih držav. Na neki točki, ko je Telekom kot takšen, torej kot ponudnik takrat žičnih povezav, začel ugašati, takrat so šli najboljšo družbo, ki je bila, torej, ki je bila izrecno povezana z mobilnim internetom, razvojem mobilnega interneta, torej so jo ugasnili. Njo so, pred tem smo vložili na desetine milijonov samo za razvoj te blagovne znamke, bila je mednarodno prepoznana, torej smo jo pripojili slabši družbi, ki je imela, lahko rečemo glede na svoj monopolni položaj, kot je rekel kolega Černač, torej izredno slabe rezultate, zato da smo že takrat lahko bi rekel frizirali kot takšno družbo Telekom v celoti. </font><br/>
<font size="4">Zdaj, kaj se je nadaljevalo, glejte, jaz bom se bolj osredotočil na leto 2015, ko je prišlo do tiste druge, tretje resne prodaje Telekoma. Takrat se spomnim afere s kolegom Vebrom, jaz sem bil v nekaj televizijskih nastopih. Včeraj zvečer sem si nekaj svojih razprav pogledal, kaj sem takrat govoril. Povedal sem, da je treba takoj prodati, v tem trenutku. Razlagal sem, da ponudba za delnice, zdaj si predstavljajte, danes je delnica 56 evrov, takrat je Cinven ponudil 115 evrov za delnico s tem, da je v bistvu ponudil 130, ker je del denarja hotel imeti za neko varščino za tožbe, ki so sledile. Torej zaradi monopolnega položaja, zaradi izpodrivanja konkurence, zaradi tega vse se je dogajalo vse to, da imamo izredno slabo ponudbo torej širokopasovnega interneta še danes na podeželju. Vsi govorimo o centralizaciji, vprašajmo se kakšna infrastruktura je potrebna za 21. stoletje v mladih populaciji ljudi. Torej, po vsej verjetnosti hitri dostop do interneta je včasih bolj pomemben kot marsikateri asfaltiran pločnik ali pa kakšna cesta. Tako, da, glejte, takrat je Cinven ponudil torej 115 milijonov, Deutsche Telekom se je že pred tem umaknil, ker je videl kakšna klika ljudi je pripojena na to monopolno državno podjetje. Vmes se je dogaja zgodba s T-2, kot veste, je T-2 ves čas izredno vlagal v urbana središča, torej T-2 je največji ponudnik optičnih povezav v Sloveniji, je izredno dobičkonosen, ker je urbano, to je v urbanih središčih, kar je bilo pa seveda cenovno izredno drago, to je odkopal je lahko bi rekel cele pločnike, vse ostalo postavil. V vse večje stanovanjske objekte torej optične povezave in zaradi tega so potem načrtno uničevali T-2, kot veste so ga dvakrat ali trikrat spravili v načrtni stečaj, tudi to je ena afera, nikoli do konca razkrita. Torej dogajale so se marsikatere stvari, zato da bi se klika okoli Telekoma ljudi, ki obvladujejo Telekom, obdržala. Kolega Veber je danes mislim da celo brezposeln, torej njegov uspeh ni uspel, je pa, poglejte, milijonske, deset, stomilijonske izgube, stomilijonsko, lahko bi rekel katastrofo, ki je sledila med delnico za 130 evrov je danes 56 sledilo. </font><br/>
<font size="4">Kaj nam sledi v prihodnosti? Telekom rabi denar za koncesijo za 5G omrežje. Že tako ali tako zaostaja. Jaz sem pred, mislim da mesecem dni z gospod dr. Dirkom Vossom govoril iz Deutsche Telekoma, ne, oni so totalno v izgradnji 5G omrežja na široko, torej na frekvencah 2 gigahertza in 3,6 gigahertza, da ne razlagam o vseh ostalih zadevah, ki se tičejo torej razvoja Telekoma, na katerih področjih Telekom mora sodelovati. Glejte Telekom, slovenski telekom, bi danes moral biti ponudnik moderne logističnih, internetnih tako zvanih IT storitev. </font><br/>
<br/>
<b><font size="4">17. TRAK: (VP) 11.20</font></b><br/>
<br/>
<font size="4">	(nadaljevanje) Slovenski telekom, edina lahko bi rekel del, ki jih je razvil, je bil internet stvari zelo relativno enostavnejše, to je razvila v bistvu zunanja firma za internet stvari, to pomeni, da lahko odpirate, s svojim telefonom upravljate svojo pametno hišo, svoje pametno stanovanje, odpirate garažo, torej gre za relativno tehnologijo, ki je stara skoraj že desetletje ali pa še več.</font><br/>
<font size="4">	Torej Telekom Slovenije bi v tem trenutku moral biti že na 5G omrežju. Mi lahko črpamo izredna sredstva za, kot mala, pilotne projekte, torej za razvoj avtonomnih vozil, razvoja pametnih mest, razvoja pametnih vasi. Poglejte, Telekom bi se recimo lahko ustvarjal z big data analitiko, Telekom bi moral kot Microsoft, ki je naredil izredne dobičke z različnimi storitvami v oblaku, recimo se ukvarjati s temi zadevami. Torej Telekom odkar smo dobili, bomo dobili, ker delamo na sedežu, evropskem sedežu za umetno inteligenco, lahko bi razvijal številne storitve umetne inteligence. Telekom bi se sam moral končno digitalizirati v tem, birokratskem smislu. Jaz sem o tem govoril javni in državi upravi. Nič od ničesar. Nič od ničesa. </font><br/>
<font size="4">In poglejte, tu je realnost – 56 evrov na delnico. To je pogled na tisto, kar je kolega pred mano govoril, da mora biti en Telekom državni, mora biti osnovna digitalna platforma za razvoj te države. To je naloga Telekoma Slovenije. Ne, da se pa ukvarja, glejte, z izven svojega core biznisa, ukvarja se s televizijo. In ta televizija, glejte, skoraj ista zgodba, kot mariborska občina pa njihov časnik, kjer bo delal reklamo županu ali dela dobro ali ne. Torej televizija dela reklamo česa? Posredno politiki, ki drži celo kliko v Telekomu in za to ste vi plačevali, naredili izgube 20, 30 milijonov evrov v vseh teh letih za to, da se je delal piar, za upravo, za ljudi, ki so povezani s Telekomom. Morate vedeti, da na Telekom je priklopljenih številna podjetja. V času, ko sva z gospodom Vebrom imela konflikte glede prodaje, neprodaje, ko je govoril o tako zvani kritični infrastrukturi, glejte, to je nova zgodba bila takrat, kot je bila zgodba komunistov po osamosvojitvi glede nacionalnega interesa. Kam je nacionalni interes pripeljal, ste videli točno, kaj se je zgodilo. V takratnih soočenjih, ne bom pozabil, je na drugi strani sedel sociolog, upokojen, gospod Pintar, oče Erazma Pintarja, ki dela celo življenje sedi na Telekomu s svojim podjetjem priklopljen gor kot največji parazit in uživa s svojimi športnimi avtomobili, lepimi dekleti. In takih, glejte, japijev v Ljubljani, ki so povezani na Telekom, jih poznam na desetine. In ko so volitve, kolegi, ko so volitve ali pa pred volitvami »joj, kaj bo, če bo Janša zmagal«, te sedijo tu v Maximarketu bledi s svojimi / nerazumljivo / ali pa Mercedesi 600 in z štirimi zaposlenimi delajo za Telekom, ne, ne? In potem poslušam te pogovore. Ne bom jih danes imenoval, mislim, da se bodo sami prepoznali. Ampak je žalostno, mi bomo tehnološko popolnoma zaostali. Mi bomo zaostali. Slovenija kot mala država, bi morala biti vedno korak pred konkurenco, pred velikimi državami. Tako kot v naravi, biologiji, bi se morali najhitreje prilagajati tem novim trendom in novim tehnologijam 4. industrijske revolucije. In Deutsche Telekom je osnovna platforma za nemške industrije 4.0, za nemško pametno logistiko 21. stoletja, za nemško logistiko tako zvani just-in-time druge ali celo zdaj že tretje generacije. In samo zaradi tega lahko Evropa preživi kot celota in je bolj konkurenčna kot Kitajska tudi, če bodo Kitajci imeli delovno silo za dve pesti riža ali pa za 10 dolarjev na mesec. To je prednost 4. industrijske revolucije in Deutsche Telekom je gradnik bil vsega tega v Nemčiji. Pa so tudi kritični do njega, da ne boste mislili ampak tam se je težje prilagajati. To je velika država. Slovenija kot mala država bo morala te stvari imeti vedno pred časom. Vedno pred časom. In vedno videti korak naprej. Da ne razlagam kje so satelitske tehnologije. Moji nekdanji kolegi iz tehnične fakultete, evo, pripravljalo 3-sat, izstrelitev 3-sata, nanosatelita februarja 2020. Druga družba pripravlja satelit NemoHD, z HD snemanjem iz 600 kilometrov nad zemljo. 3-sat boš 500 kilometrov nad zemljo v infrardečem spektru delal posnetke. A si vi predstavljate, da bi Telekom sodeloval v tej novi satelitski tehnologiji? </font><br/>
<br/>
<b><font size="4">18. TRAK: (VP) 11.25</font></b><br/>
<br/>
<font size="4">	(nadaljevanje) Da bi upravljal skupaj s sateliti, razvijal satelite, upravljal torej z pametnim prometom, s satelitsko tehnologijo, upravljal s pametnim kmetijstvom, kjer bodo lahko nadzorovali gozdove, ki umirajo, recimo napade podlubnikov in vse ostalo iz 500, 600 kilometrov in bi s specialnimi storitvami to upravljal, ne samo za Slovenijo ampak lahko za celi Balkan, tudi za Avstrijo in vse ostale države. O tem jaz govorim, jaz vam odpiram oči, ad boste vedeli kam gre svet 21. stoletja. In mi nismo sposobni upravljati take družbe, nas je povozil čas. In mi bomo to družbo približno pripeljali kot danes Kitajci / nerazumljivo /, kjer je Gorenje. Še lani so govorili o minimalnem dobičku, Kitajci pa ugotavljajo, pa po vsej verjetnosti pretiravajo, jaz mislim, da ni tako kritično, 40 milijonov evrov izgube. Celo vrsto, na stotine ljudi v ovratnikih zaposlenih, ki niso delali nič. Gorenje Dunaj, čisto udbovsko podjetje, pralnica denarja je bila ves čas. Da ne razlagam naprej kaj so vse delali. In danes ugotavljamo, kje smo – ni produktivnosti, ni robotike, pametna logistiko, pametna skladišča, robotsko vodena smo mi pri Siemensu razvijali skoraj 20 let nazaj že, popolnoma avtomatizirana. Da ne razlagam naprej, ne. </font><br/>
<font size="4">In, glejte, tu smo. Tako kot je nekdo prej govoril o Mercatorju, seveda, monopolni položaj. Janković uspešen manager monopolnega podjetja. Pa, glejte, koga lahko postavimo, da ga vodi, vsak ga lahko vodi. Ampak ko je prišla konkurenca smo videli kje je to podjetje. Ko smo šli v Gorenje, vidimo kje je Gorenje ostalo v beli tehniki, kje so Turki, ki so bili direktni. Gorenju ni uspel preboj v visoke plasirane blagovne znamke. Res, da so kupili švedsko blagovno znamko, res, da so želeli, naredili so nekaj na designu, najboljše manekenke so imeli pri predstavitvi novih serijev bele tehnike ampak nič jim ni pomagalo, glejte. Gorenje je ostalo nižja srednja klasa nekega proizvajalca z nizko dodano vrednostjo, slabimi plačami, z ogromno umetno zaposlenimi, kvazi nekimi srednji management, ki jih noben danes ne potrebuje in v prihodnje še manj bomo potrebovali. Umetna inteligenca takih povprečno pametnih ljudi ne potrebuje več. Potrebovali bomo mojstre v svojem poklicu, ljudi, ki se bodo hitro prilagajali in res vrhunske intelektualce, ki bodo imeli multidisciplinarna znanja za četrto industrijsko revolucijo. Nemčija po eni strani ugaša nekatere zadeve, odpušča Audi recimo v tem trenutku 9 tisoč ljudi, 100 tisoč novih delovnih mest pa je v IT industriji na novo odprtih. To je prihodnost.</font><br/>
<font size="4">In Slovenija brez te tehnologije, brez nekega resnega telekoma, ki bo osnovna platforma, glejte, ne bo produktivnosti, izredno močno lahko vpliva na razvoj gospodarstva ali pa ga zavre. V tem trenutku ga zavirate. Ali pa ga zavirajo, vi ga ne, posredno ga tudi vi zavirate. In kaj se bo dogajalo, ne? Glejte, dogajalo se bo to, čez 10 let si boste pogledali svoj tisti listek, ki ga dobite za pokojnino. Potem se boste vprašali kaj sem naredil takrat. In takrat bodo klasična besedna zveza, veste katera je pred vsako katastrofo, ko se zgodi ali letalska nesreča ali je, ne vem, kar koli? Pustimo, zdaj je, kar je. Zdaj je, kar je. In to se bomo spraševali čez 10 let, zdaj je, kar je. Telekom potem, mogoče ga za en evro bomo še komu dali, morda. Konkurenca, morate vedeti, ki je še zdaj v manjšini v Sloveniji v telekomunikaciji, se bo začela koncentrirati med sabo. So izredno produktivni, imajo nove rešitve in so pronicljivi. Če se Telemach in T-2, vsi ti, združijo, v tem trenutku zrušijo Telekom. Nadaljevanje, Telekomovi prihodki. A ste vi pogledali, to je tako kot slovenski časniki - večina pogodb z državo pa z državno javno upravo. Date 20, 30 malo nazaj proračun, ne, preko javne, državne uprave, vsega ostalega pa preko maksimalnih cen dolgoročnih pogodb, kjer še vedno nek monopol. Dobesedno izčrpavate državo po eni strani. </font><br/>
<font size="4">Torej, gre za neko parazitsko krogotok, ki teče. Niti tega, ste zdaj že pomislili, kolegi, tudi na to? Koliko Telekom dobi iz javne in državne uprave preko svojih storitev.</font><br/>
<font size="4">Tako, da glejte, spoštovani kolegi. Ne bom obtoževal kdo je bil proti prodaji Telekoma leta 2015, tisti se poznate, tiste stranke ampak čas je, glejte, da končamo s socializmom. Slovenija na žalost nima kritične mase ljudi, ima premalo politične moči s tem volilnim sistemom, da bi lahko vodila Telekom in moja naloga je, da ga danes ali pa jutri, čim prej, prodamo. Čim prej prodamo, dokler ne bodo še tehnološki problemi nastopili.</font><br/>
<br/>
<b><font size="4">19. TRAK: (VP) 11.30</font></b><br/>
<br/>
<b><font size="4">	</font></b><font size="4">(nadaljevanje) Zdaj smo izplačali neke odškodnine, nekaj smo izgubili, še kakšna prihaja. Veliki stroški v vlaganja se pričakujejo, morate vedeti. 5G koncesija ne bo enostavna, tu bo konkurenca velika in tudi cene bodo visoko postavljene. </font><br/>
<font size="4">Tako, da, spoštovani kolegi, glejte, v SDH-ju, če še je možnost pospravite s tem Telekomom in čim prej ga prodajte.</font><br/>
<font size="4">	Najlepša hvala.</font><br/>
<br/>
<b><font size="4">	PREDSEDNIK ANŽE LOGAR: </font></b><font size="4">Hvala.</font><br/>
<font size="4">	Gospod Vrtovec.</font><br/>
<br/>
<b><font size="4">	JERNEJ VRTOVEC (PS NSi): </font></b><font size="4">Najlepša hvala. </font><br/>
<font size="4">	Zdaj, zagotovo je ključno vprašanje kako se izpolnjuje sklep, ki je bil sprejet na vladi, pa v Državnem zboru glede prodaje Telekoma. Jaz mislim, da to je osnovno vprašanje – prodaja te družbe. Zdaj, navedeni so bili že podatki koliko je bila cena delnice 2015, ne, koliko je cena delnice danes. da ne govorimo kakšna je bila cena delnice leta 2008, ko je bila blizu 300 evrov. In potem, če potegnemo skupaj, vidimo kaj pomeni branitev nacionalnega interesa v tej državi. Torej nič dobrega ampak samo v štirih letih je cena delnice se več kot razpolovila, ne. Takrat je SDH, se pravi neka druga uprava SDH-ja, rekla po tej neuspeli prodaji, »pred naslednjo prodajo Telekoma bo potrebno Telekom zelo prestrukturirati«. Kljub temu, da se oblasti menjajo, kljub temu, da uprave na SDH-ju se menjajo, mislim, da mora biti v delujoči državi neka nit, po kateri tečejo kolesja, tirnice in katerih pač ne smemo uiti. In zdaj me zanima kako smo v štirih letih prestrukturiral Telekom. Ne morem se obrniti na drugega kot na iste vladajoče poslanske skupine, vlado. Določene stranke ste bili v vladi takrat in ste danes. Vlada je vsakokratna skupščina pač SDH-ja in te iste stranke, pač to morale povedati, kako je bilo. Ni predstavnika SD-ja tukaj, ki bi lahko povedali tudi sicer kako je šlo v Telekomu. </font><br/>
<font size="4">	Torej kako je danes Telekom pripravljen na prodajo, da izpolnemo sklep Državnega zbora? In ali upravljavec s tem razpolaga s podatki, kaj meni vlada me zanima, gospod Stana. Mi imamo sklep jasen. Smo ga sprejeli. Se pravi, kje smo danes? Zakaj govorim o prodaji. Ali pa, če ne potem prodaja, potem pridite v parlament z drugim predlogom. Ampak pripeljite predlog, kajti če gledamo Telekom, pa se ne bom oziral na zadnje dogodke, ker so brezpredmetni v luči tega, da se moramo odločiti kaj želimo s to družbo. Ampak to se mora odločiti izključno politika, ki vodi in nastavlja SDH, vladajoča politika. Dokler je v državni lasti. Kaj želimo s to družbo narediti sploh? Ali ima država kakšen cilj z njo? Imamo kakšne usmeritve? Na vrat, na nos se menja nadzorni svet in SDH-ja in uprave SDH-ja, menja se lahko Telekom, uprava in nadzorni sveti ampak če država ne bo imela strategije kaj želi z neko družbo narediti, potem je edina rešitev to, da se držimo sklepov, ki so bili v preteklosti sprejeti ali pa da pride država z neko novo strategijo v parlament, pa povozi prejšen sklep, ki smo ga mi sprejeli leta 2015 ali kdaj je bilo. Predloži naj strategijo kaj želimo s to naložbo narediti.</font><br/>
<font size="4">Ampak še pred tem, da bomo lažje razmišljali, je eno podvprašanje. Pa spet moram nasloviti vlado, zaradi tega, ker gre za medij, ne? Državni medij, to je TS medija ali pa Planet TV, Planet, pa Siol še zraven in tako dalje. To je velika naložba Telekoma, ne? Pred časom, mislim da lansko leto nekje, se je omenjala prodaja tega medija, pa je bilo vrat na nos ta prodaja tega medija zaustavljena, seveda že spet za parcialne interese ne vem koga ampak prodaja se je ustavila. Pa poglejmo malce mi številke od tega medija. Od leta 2013 do 2017 je bilo za 52 </font><br/>
<br/>
<b><font size="4">20. TRAK: (VP) 11.35</font></b><br/>
<br/>
<font size="4">	(nadaljevanje) milijonov evrov izgube. Naprej, koliko je pa Telekom še naprej izgubil tukaj not, pa smo že na številki 70 milijonov. Kdo je odgovoren za ta del? Kakšen porok ima delovanje te družbe še naprej pod okriljem tega medija, pod okriljem Telekoma? Kakšen potencial, povejte mi. Torej, kaj misli tudi nadzorni svet Telekoma, uprava Telekoma, narediti s to naložbo, s tem medijem, ki ga imamo za, ki je v bistvu provladni medij, če berete novice ali pa če spremljate to televizijo. Torej imamo dva medija v državi, eden je TS medija, drugo je, v državni lasti, drugo je pa itak v nacionalnem interesu naša RTV. Se pravi kakšen cilj imamo mi s Planet TV-je, TS medio, glede na to, da to je taka rak rana Telekoma, ne, to je tisto, kar Telekom najbolj bremeni ta trenutek. Pa kdo krije izgube? Za 70 milijonov evrov. Torej jaz rabim, predvsem se mi zdi pomembno za pogovor naprej, ker kar smo zamudili v preteklosti, smo zamudili, torej – kako je s prodajo Telekoma kot takega? In, če rečete nič se ne dogaja, potem bi jaz predlagal, da prinesete na eno izmed naslednjih sej strategijo kaj s Telekomom država misli, če nimate danes odgovora. Tukaj bi imel, predsednik, dopolnitev sklepa kaj država s Telekomom misli, če ga ne misli prodati, kar je bilo sklenjeno tukaj v tem parlamentu. In tretjič, želim odgovor glede TS medije. Kaj s tem delom in ali razmišljate o prodaji tega dela? Vsaj en del TS medije je zelo delujoč, to je ta spletni portal Siol.net oziroma mislim, da po branosti, če pogledamo, je to drugi, prvi, drugi, tretji najbolj bran portal, ki se ga da, po mojem mnenju, uspešno lahko prodati, če je prvi ali pa drugi ali pa tretji najbolj bran portal v državi. Ampak vse ostalo pa dela veliko izgubo in mislim, da se moramo obnašati ekonomično, ker to je ena izmed rak ran Telekoma. </font><br/>
<font size="4">Torej, ta tri ključna vprašanja mene zanimajo za naprej. </font><br/>
<br/>
<b><font size="4">PREDSEDNIK ANŽE LOGAR: </font></b><font size="4">Hvala.</font><br/>
<font size="4">Gospod Mesec.</font><br/>
<br/>
<b><font size="4">LUKA MESEC (PS Levica): </font></b><font size="4">Hvala za besedo.</font><br/>
<font size="4">Zdaj, ko to poslušam, moram reči, da se v bistvu z večino stvari strinjam. V zadnjem desetletju je bilo sprejetih veliko kontra-intuitivnih odločitev. Od tega, da so stranke hotele prodajati ali pa vlade hotele prodajati in na koncu prodale dobro stoječo firmo Mercator globoko zadolženemu Agrocorju, kot je bilo omenjeno, do tega, da se je uprava Telekoma v neki točki odločila, da po prevzemu družbe Mobitel ukine Mobitel, ki je bil boljša znamka, bolj prepoznavna, ne samo nacionalno, tudi mednarodno, in ga pretopi v bistveno manj značilen Telekom. Do tega, da se je telekomunikacijska družba odločila kot nek projekt v novem desetletju imeti lastno televizijo, čeprav imamo v Sloveniji nešteto primerov komercialnih televizij, ki so spodletele. Ampak, kar me pa vedno moti na desni strani, je pač neiskrenost. Mislim, ker če gremo gledati kdaj in zakaj so se te stvari začele, bomo videli naslednje stvari. </font><br/>
<font size="4">Kako se je začela zgodba o televiziji, ki naj bi jo ustanovil Telekom? Zdaj, gospod Vrtovec je prej rekel začudeno oziroma z nasmeškom, je rekel, »pa saj gre to za provladno televizijo«. Jaz bi spomnil, da takrat, ko ste bili v vladi skupaj z današnjimi predlagatelji SDS-om in ste hoteli resetirati državo, kot ste takrat rekli, ste ustanovili vi to televizijo, ne? Se pravi, druga Janševa vlada je ustanovila Planet TV. To ste pozabili povedati o celi zgodbi. Danes, ko se pogovarjamo tukaj o 57 milijonski luknji, ki jo je ta televizija ustvarila, o problemih z nerazrešenimi vprašanji z Anteno TV, grškim lastnikom, arbitražo v Švici </font><br/>
<br/>
<b><font size="4">21. TRAK: (VP) 11.40</font></b><br/>
<br/>
<font size="4">	(nadaljevanje) in tako naprej. Skratka, jaz se strinjam s tem, kar danes govorite ampak kar pogrešam pri vas pa je, pač bodite fer in pač povejte zgodbo od začetka, ne pač samo tisti del, ki vam paše. To je prva stvar.</font><br/>
<font size="4">	Druga. Ko se pogovarjamo pač o upravi, ki je ukinila Mobitel in ki je zniževala vrednost podjetja oziroma vrednost delnice, pač ves ta čas je bil predsednik uprave Rudolf Skobe. Ki ga je - kdo namestil? Pač, vaša vlada ga je namestila, ponovno. In jaz mislim, da pač problem te države zadnjih nekaj let je bil v dobršni meri tudi to, da neumnosti, ki jih je naredila predvsem druga Janševa vlada ali pa ki ste jih predlagali, vlade za vami niso popravile ali pa so jih sprejele. Recimo, ena taka neumnost je prodaja Mercatorja Agrocorju. Vaš projekt. Zvonko Černač je prej rekel »če bi ga prodali že takrat, ko smo mi govorili, bi ga za trikrat boljši denar«. Že, že, ampak vseeno bi ga prodali napol bankrotiranemu podjetju. Potem ste si zamislili SDH in DUTB, ki danes se sprašujete zakaj to sploh rabimo. Pa saj to so bile vaše ideje. Mislim, jaz se strinjam z vašim zaključkom danes ampak to so bile vaše ideje, ki jih je potem pač uresničila vlada za vami. Ko se pogovarjamo o Planetu TV, jaz se absolutno strinjam, popolnoma nesmiselno je, da pač ta družba v Telekomu obstaja, bi jo morali odrezati že zdavnaj, mislim, saj, samo poglejte bilance, pa boste videli kako se izgube kopičijo. Ampak spet, ne, to politično televizijo si je pač zamislila vaša vlada. Neumnost vseh ostalih vlad za vami pa je, da pač niso naložili prek SDH-ja ukinitev te družbe, ki prinaša izgubo ne samo tej družbi ampak prinaša izgubo državi, ker je to državna firma. </font><br/>
<font size="4">	Tako, da kar bi jaz si želel od vas naslednjič je, da zgodbo govorite od začetka in ne režete ven samo tistih delov, ki vam pašejo. Iz priznanja lastnih napak lahko očitate napake drugim. </font><br/>
<font size="4">	Imam pa tri konkretna vprašanja. </font><br/>
<font size="4">Prvo za nadzorni svet in SDH. Kaj nameravate s to televizijo narediti in zakaj jo ohranjate? Pač, ekonomskega smisla, tako kot ostali v tej sobi, tudi jaz ne vidim. Tako, da me zanima kaj bo s TS media. </font><br/>
<font size="4">Drugo, kar me zanima je, kot je prej gospod Stanković spraševal. Zakaj na skupščini letos ni bilo nikogar iz nadzornega sveta, da bi odgovarjal na vprašanja malih delničarjev? </font><br/>
<font size="4">In tretje. Kaj se dogaja z odpravnino Skobetu? Prej je bilo, gospod Stanković je izpostavil, da, ponovno ne, da je Skobe sam odstopil in da zato po zakonu ni upravičen do odpravnine ampak ni bilo odgovora ali bo zdaj to odpravnino dobil ali ne. Celo danes naj bi bil ta presečni datum, tako da me zanima kaj se bo s tem zgodilo. </font><br/>
<font size="4">Zdaj pa, če se dotaknem še malo splošnega upravljanja državnega premoženja. </font><br/>
<font size="4">Jaz se strinjam s tem, kar je prej govoril gospod Polnar, da bi morali podeljevati državne certifikate za upravnike in nadzornike podjetij in da bi morali jasno priti do osebne odgovornosti. Pač, kdor se izkaže kot neodgovoren, slab upravljavec, bi moral za to tudi izgubiti licenco. Ne pa, da imamo tam pač prestopanje iz ene uprave v drugo, ne glede na rezultat preteklega dela. Oziroma, da imamo to, kar se zdaj dogaja skozi SDH – neko netransparentno politično kadrovanje, kjer se, čeprav bo politika ali pa vladajoča politika vedno govorila, ko se skrije za dimno zaveso SDH, da s kadrovanjem po podjetjih nima nič, pa se potem v upravi Telekoma znajde neka študentka trenutnega državnega sekretarja predsednika vlade, brez kakršnih koli referenc na telekomunikacijskem področju. Tako, da v tem smislu tudi jaz ne vidim, da bo šlo tej družbi kaj bolje. Mislim pa, da bo </font><br/>
<br/>
<b><font size="4">22. TRAK: (VP) 11.45</font></b><br/>
<br/>
<font size="4">	(nadaljevanje) absolutno pač treba nekako v tej smeri razmišljati kako priti do odgovornih in sposobnih upravnikov in nadzornikov. </font><br/>
<font size="4">Drugo pa, kako pač SDH zdaj, ko ga imamo, preoblikovati iz dimne zavese za politiko ali pa vsakokratno vlado pa za njeno kadrovanje v resnega skrbnika državnega premoženja. Mislim, da dobri zgledi v svetu obstajajo. Jaz nebi šel po poti, kot je bila prej omenjena, da se pač pokliče neko zasebno družbo ali kaj takega, glejte, mi smo imeli tukaj v DUTB-ju takrat švedsko upravo, ki so prišli kot neodvisni strokovnjaki iz neke druge države ampak prej je Breznik govoril o uničevanju, namernem uničevanju podjetja T-2 – če se jaz prav spomnim, smo takrat, ko smo to upravo odstavljali, imeli opravka ravno s temi. Oziroma, ko se je ta zgodba vrtela, so bili še vedno tam te švedski upravitelji. Skratka, tudi oni so pač postali politični spletkarji, ko so prišli sem.</font><br/>
<font size="4">	Tako, da kar jaz mislim, da bi morali v SDH-ju narediti, je zgledovati se po nemškemu Mitbestimmungu, ki pomeni, da v nadzornem svetu ne sedijo samo predstavniki vlade ampak notri sedijo tudi predstavniki zaposlenih v državnih podjetjih, predstavniki civilne družbe, kakšne interesne skupine, neodvisne ne. In ko bi tak nadzorni svet imeli, bi bila stvar bistveno bolj transparentna in nebi več mogla politika ob popolnem molku stegovati lovke skozi to dimno zaveso po svojih državnih podjetjih, ker bi bili notri tudi drugi ljudje, ki bi pa mogoče stvar videli drugače in bi kdo od njih tudi spregovoril.</font><br/>
<font size="4">	Hvala.</font><br/>
<font size="4"> </font><br/>
<font size="4">	</font><b><font size="4">PREDSEDNIK ANŽE LOGAR: </font></b><font size="4">Replika, gospod Vrtovec, gospod Černač.</font><br/>
<br/>
<b><font size="4">	JERNEJ VRTOVEC (PS NSi): </font></b><font size="4">Ja, bil sem omenjen v zvezi s tem Planetom, ne? </font><br/>
<font size="4">Jaz se strinjam, ne, da ni naloga, da katera koli državna naložba v katerem koli podjetju ima svoj medij, da to ni naloga te državne naložbe. To se strinjam, absolutno. In lahko ocenimo, da je bila to napaka.</font><br/>
<font size="4">Na drugi strani pa se je treba eno stvar zavedati. Pa ne zaradi tega primera ampak / nerazumljivo / kako imajo konkurenčne družbe, zlasti Telemach, pa druge telekomunikacijske podjetja želje, ker imajo te možnosti zelo blizu, da imajo lahko svojo televizijo zaradi tega, ker so hkrati tudi ponudnik storitev. In imajo, se pravi, nižje stroške imajo napram nekemu novemu podjetju, ki želi imeti lahko potem svojo televizijo. Zaradi tega se ta telekomunikacijska podjetja lažje, tudi v privatni lasti govorim, lažje odločijo za imeti svoj medij, ker imajo več sredstev na zalogi. </font><br/>
<font size="4">Poudarjam pa, da naložbe države, ni to v interesu države, da naložba države ima svoj medij. Absolutno ne, vsaj jaz ga ne vidim, tega interesa. </font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Gospod Černač.</font><br/>
<br/>
<b><font size="4">ZVONKO ČERNAČ (PS SDS): </font></b><font size="4">Gospod Černač. </font><br/>
<font size="4">Ja, gospod Luka Mesec oziroma tovariš Luka Mesec pravi: »gospoda Skobeta je imenovala druga Janševa vlada; Planet TV je ustanovila druga Janševa vlada«. Laž. Dvakratna laž.</font><br/>
<font size="4">Gospoda Skobeta je za predsednika uprave imenoval nadzorni svet, ki ga ni imenovala ne Janševa vlada, ne nihče v domeni Janševe vlade ampak je bil nadzorni svet imenovan v prejšnji vladi. </font><br/>
<font size="4">In Planet TV je ustanovil nadzorni svet oziroma pač družba Telekom skupaj z grškim lastnikom. Kolikor vem, je bil ta grški lastnik večinski lastnik. Zakaj se je ta zgodba potem sfižila v naslednjih letih, pa je dejansko vprašanje za gospoda Skobeta. Ne samo to vprašanje, še številna druga.</font><br/>
<font size="4">Zaradi tega sem jaz prej uvodoma povedal, da bi on danes moral biti na Dobu in bi mu lahko vročili vabilo, da bi prišel sem kaj povedati glede tega. Ne pa, da se dobesedno dela norca iz nas. Seveda pa se delajo norca iz nas tudi sedanji nadzorniki in upravniki, ki teh stvari ne razčistijo in so mu dodelili celo bogato odpravnino in plačo do konca februarja oziroma do konca novembra.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">	Predlagatelj. </font><br/>
<br/>
<b><font size="4">	MAG. ANDREJ ŠIRCELJ (PS SDS): </font></b><font size="4">Ja, hvala lepa, predsednik.</font><br/>
<font size="4">	Zdaj, jaz mislim, da so tukaj številna vprašanja, na katere bomo seveda želeli odgovore. </font><br/>
<br/>
<b><font size="4">23. TRAK: (VP) 11.50</font></b><br/>
<br/>
<font size="4">	(nadaljevanje) Dejstvo pa nekaj in tudi nova vprašanja, predvsem glede privatizacije Telekoma. In seveda takrat, ko je bila dejansko Janševa vlada, takrat je bila cena delnice, mislim da okoli 130 evrov. In takrat mislim, da je bila dejansko cena celotnega, da se je govorilo okoli 400, 500 milijonov. Morda tudi več, kolega pravi 750. 800 milijonov, hvala za popravek. Tako, da danes pa imamo inštrument, če želite, ki določa vrednost tega premoženja in ta vrednost premoženja je za pol, za 500 milijonov manj. In to je upravljanje državnega premoženja. In ja, takrat bi država dejansko v tistem obdobju, o katerem tudi kolega Mesec govoril, takrat bi država dobila toliko denarja – 800 milijonov, če nebi v nacionalnem interesu bila sprejeta odločitev, da se potem tega dejansko ne naredi. So pač stranke, ki so tudi danes v vladi, v koaliciji, enostavno na določene načine to preprečile. </font><br/>
<font size="4">Ampak, da gremo, dejansko se osredotočimo na tisto, kar je. Jaz pričakujem od gostov odgovore na ta vprašanja, ki so bila tukaj postavljena številna in seveda pričakujem tudi, da se bo enostavno vlada opredelila do česa. In ne skos o korporativnem upravljanju, kako ona nič tam nima. Če ne drugega, je največji delničar. 66 % in kot največji delničar seveda lahko s tem Telekomom naredi, kar hoče. In kdo drug, če ne delničar je tisti, ki bo dejansko to zagotavljal. In to sprenevedanje vlade, da, glejte, v skladu s tem korporativnim upravljanjem in tako naprej, so naše možnosti izredno omejene in tako naprej – na drugi strani pa dejansko vleče vse niti in bi jih lahko vlekla, če bi za to bila pozorna. Glejte, tukaj gre za preveliko sprenevedanje.</font><br/>
<font size="4">Toliko zaenkrat. </font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Še gospod Lenart, pa gospod Starovič. Potem pa dajemo besedo vabljenim gostom. </font><br/>
<font size="4">Gospod Lenart. </font><br/>
<br/>
<b><font size="4">JOŽE LENART (PS LMŠ): </font></b><font size="4">Hvala lepa, predsednik.</font><br/>
<font size="4">Ja, / nerazumljivo / ima Telekom svojo zgodovino in seveda tudi vpleteno odgovornost uprave, nadzornega sveta, SDH-ja in tudi politike, kot smo danes slišali z različnih strani. </font><br/>
<font size="4">Na samem začetku naj tudi podam svoje mnenje in pa videnje glede na vlogo podjetja Telekom, ki je v večinski lasti Republike Slovenije. </font><br/>
<font size="4">Glejte, številke kažejo, da je država v zadnjih treh letih od Telekoma prejela 111 milijonov evrov dividend in je tako seveda pomemben vir prihodkov državnega proračuna. To je dejstvo in mimo tega seveda tudi ne moremo. </font><br/>
<font size="4">Drugo dejstvo. V skupini Telekom Slovenije je zaposlenih 3530 ljudi na dan 31. 12. 2018. Seveda, vsi ti plačujejo davke in prispevke, dobičke, ki ostajajo v Republiki Sloveniji. Pomembno je, da dodana vrednost na zaposlenega presega 80 tisoč evrov, kar pomeni dvakratno povprečje Republike Slovenije. In seveda tudi takšna številka pripomore rasi gospodarstva in razvoja Slovenije. Javni podatki, ne, ki ste jih danes tudi podali glede uspešnosti poslovanja, kot so donosi, ne, kot je sama EBITDA, finančna vzdržnost in ostalo, so primerljivi s širšo konkurenco na trgu, doma in v tujini, kot je bilo predstavljeno. </font><br/>
<font size="4">Seveda bi lahko bili ti podatki, ti rezultati, kazalci, še boljši ampak osebno želim izpostaviti tudi tu problem Slovenije kot takšne glede na obseg ekonomije, ki ga Slovenija kot mala država ima, ne? Spomnimo se nazaj, ne, ko smo se pogovarjali tudi o naši letalski družbi in ostalih, da tu je neki problem, ki </font><br/>
<br/>
<b><font size="4">24. TRAK: (VP) 11.55</font></b><br/>
<br/>
<font size="4">	(nadaljevanje) ga nosimo za sabo. </font><br/>
<font size="4">Zelo pomembno se mi zdi tudi opozoriti na dejstvo, da spada Telekom pod tako imenovano kritično infrastrukturo. Strokovnjak za sodobne obveščevalne sisteme, dr. Iztok Prezelj, je pred časom takole ocenil vlogo Telekoma, govorimo to za to, ker tudi takšne stvari moramo upoštevati pri odločitvah: »Telekom je kritična infrastruktura, saj obsega velik del slovenskega telekomunikacijskega omrežja. Poleg tega pa slovenska vojska to omrežje uporablja v mirnem in v kriznem ter v vojnem času. Tuje lastništvo take infrastrukture utegne pod dolgoročnimi pogoji predstavljati varnostno tveganje za obrambne interese države. Tukaj lahko pridemo do sklepa, da prodaja podjetij, ki predstavljajo kritično infrastrukturo, zahteva tudi varnostni premislek in postavitev primernih varovalk v zakonodajo«. Poznamo prakso, tudi sosednjih držav, kaj se je dogajalo, kakšna je bila škoda narejena. To izpostavljam zaradi tega, ker tudi takšne stvari so pomembne pri takšnih odločitvah. </font><br/>
<font size="4">Glejte, Telekom je poleg tega družbeno odgovorno podjetje. Iz samega poročila 2018 je razvidno, da vlada v humanitarne, kulturne, športne in tudi, bom rekel humanitarne pomoči za posameznike, v celoti 0,4 % vseh poslovnih prihodkov, kar znese 2,8 milijona evrov. Tudi takšne stvari so pomembne, predvsem za Slovenijo, ki je, bom rekel zelo razvita v tem smislu humanitarne dejavnosti. </font><br/>
<font size="4">Kar se pa tiče, seveda, samih sklepov, se pa v celoti strinjam z argumenti vlade, ki so danes bili tu že podani. Pa naj še enkrat ponovim. </font><br/>
<font size="4">Vlada Republike Slovenije, niti v vlogi skupščine niti v vlogi oblasti, Slovenskemu državnemu holdingu ne more naložiti priprave želenih poročil glede družbe Antena Slovenija in odpravnin članom uprave Telekom Slovenija, saj za njihovo pripravo, SDH skladno z ZGD-1 in načeli korporativnega upravljanja, nima pristojnosti oziroma je le-ta pristojnost na strani nadzornega sveta in uprave Telekoma Slovenije. Vlada Republike Slovenije bi načeloma lahko SDH-ju le predlagala, da se na skupščini družbe Telekom Slovenija sprejme sklep o izvedbi posebne revizije, vendar je tudi tu potrebno upoštevati, da SDH skladno z načelom neodvisnosti in smernicami OECD ni vezan na navodila državnih organov. Sporno je tudi, da Komisija za nadzor javnih financ poziva Vlado Republike Slovenije, da naloži SDH-ju pripravo poročil, ki pa jih mora SDH posredovati Državnemu zboru. Še enkrat, SDH in njegovi organi niso vezani na navodila državnih organov, delovati pa morajo v okviru zakonov in pa aktov upravljanja. Kot je meni znano, Telekom Slovenija je javna delniška družba, zato mora država in družba zagotoviti enakopravno obravnavo vseh delničarjev in jim omogočati enakopraven dostop do korporativnih informacij. SDH je more pripraviti odgovora na vprašanje Društva malih delničarjev Slovenije, saj razpolaga z enakim obsegom podatkov, kot vsi ostali delničarji in ne razpolaga s podatki, ki so potrebni za pripravijo takšnih odgovorov. Navedene odgovore lahko poda le nadzorni svet in pa uprava družbe. Enako velja za podatke o odpravninah bivših članov uprav. </font><br/>
<font size="4">Torej, sprašujem se zakaj sploh to obravnavamo že danes na tej seji, še preden svoje delo opravijo vsi ostali, ki so za to pristojni? S tem mislim seveda upravo in pa nadzorni svet Telekoma. To se mi zdi, da so tista dejstva, ki jih je potrebno spoštovati. In pa, dolžnosti in pa odgovornosti so tu jasne. Ali jih pa izvajamo dovolj dobro, pa je seveda tudi vprašanje na mestu. To je, izgleda, tudi neka rak rana našega korporativnega upravljanja. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Predlagatelj.</font><br/>
<br/>
<b><font size="4">MAG. ANDREJ ŠIRCELJ (PS SDS): </font></b><font size="4">Hvala lepa.</font><br/>
<font size="4">Glejte, tole je odziv na mojega predhodnika.</font><br/>
<font size="4">Potem pa, kolega, vi predlagajte kaj Državni zbor sploh lahko naredi. </font><br/>
<br/>
<b><font size="4">25. TRAK: (VP) 12.00</font></b><br/>
<br/>
<b><font size="4">	</font></b><font size="4">(nadaljevanje) Vi ste samo govorili o tem, kako ta Državni zbor, ta komisija nima nobenih pristojnosti. Ampak to so vse tiste pristojnosti, ki jih je imela tukaj že 10, 20 let, ko je ta komisija in ko je Državni zbor nalagal vladi, formalno-pravno je nalagal vladi, vlada pa potem pridobi podatke in tako naprej in tako naprej. A si vi zamislite, lahko je pa tudi taka praksa, da bo ta komisija v sklepih naložila nadzornemu svetu, a upravi? Kako bo pa potem to v nasprotju s korporativnim upravljanjem? Če vi pravite, da lahko edino nadzorni svet oziroma uprava da takšne podatke. A bomo potem njim nalagali? Glejte, mislim, tukaj sami sebi dejansko mečete polena pod noge in s tem zmanjšujete vlogo Državnega zbora. Ščitite tudi nepravilnosti, razkrite nepravilnosti, ki so se dogajale. Ščitite tudi tisto, za kar je ta komisija primarno upravičena in odgovorna – za javne finance. In javne finance so finance Telekoma, ker je v državni lasti in je dividenda prihodek proračuna.</font><br/>
<font size="4">	Tako, da jaz še enkrat pozivam kolega poslanca k razumu glede teh predlogov, kaj sme in kaj ne sme ta komisija delati.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Kolega Starovića sprašujem, če spusti vabljene na sejo, pa potem razpravlja v drugem krogu? Iz enega preprostega razloga, ker sem že na začetku bil prošen s strani predsednice nadzornega sveta, da ima neke druge obveznosti v tujini. </font><br/>
<br/>
<b><font size="4">	VOJKO STAROVIĆ (PS SAB): </font></b><font size="4">Če mi dovoliš, predsednik, bi, ker mi je bila podeljena beseda, ker mene-</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Ne, podeljena še ni bila. Seveda, če pa ne boste se strinjali, bom pa ti dal besedo, ja. To pa ja. </font><br/>
<br/>
<b><font size="4">	VOJKO STAROVIĆ (PS SAB): </font></b><font size="4">Evo, saj bom, ne bom predolg, obljubim, res. Hvala potem za besedo.</font><br/>
<font size="4">	V SAB brez dvoma menimo, da je Telekom Slovenije, enako kot Petrol, pomembna državna naložba. Imamo pa tudi vse te zakone skozi leta, ki smo jih sprejemali, kar so bili danes ugovori, kar se tiče tega korporativnega upravljanja. Moram reči, da se v marsičem strinjam s Polnarjem, da je, korporativno upravljanje ni samo pri nas problem ampak je v celem svetu. Saj navsezadnje tudi polom, svetovna zadnja gospodarska kriza se je začela s privatnimi firmami, bi rekli zasebnimi, z Lehman brothers in še mnogimi drugimi, kjer so se dogajale še mnogo obsežnejše in hujše barabije, kakor se pri nas dogajajo.</font><br/>
<font size="4">	Se pa z nečem ne strinjam, ne. Imamo že cel čas opravka v tej Sloveniji samo težavo. Ampak ko moj kolega Breznik krivi nek socializem ali kar koli, moram reči, jaz sem delal v PTT sistemu, v socializmu. V tedanji nekdanji državi, v socialistični Sloveniji, ko smo imeli produktivnost v primerjavi z Evropo višjo kakor jo imamo danes. Telekom, prejšnji je bil PTT, jaz bi vzel PTT, mi smo postavili prvo centralo v Celju, ko je bila računalniško vodena. Julka Žibert, ko je bila na čelu Zveze PTT organizacij Slovenije, je postavila takrat mlado ekipo iz katere je, ki je razvila internet in vse te novitete, ki je Slovenijo pripeljalo na sam začetek in vrh. Hočem povedati – Gorenje je bila firma, ki je bila v ekspanziji, ki je rasla. In ni bilo tega in plače so bili razmerje, naše direktorske plače proti delavcem so bile v razmerju 1 proti 4. Ne pa 1 proti 20, 1 proti 30. Mi smo to razvili, to upravljanje res na način, ki smo odpeljali tudi čisto izven rok države. </font><br/>
<font size="4">To nekdo določa te nadzorne svete, nekaj se dogaja. Mi, kot SAB, nimamo pri tem nič. Ko je pa naša predsednica predlagala, da bi tudi v firmah, ki so v stoprocentni lasti, stoprocentni lasti, ne kot v Telekomu, ko je zasebna družba, bi lahko rekli, ne, ki je družba zasebnega prava, s stoprocentni, ne, ne, saj je v redu ampak tudi tam jaz pravi, jaz pravim celo v takem sistemu, ko je v stoprocentno last države, ko je zahtevala naša predsednica, da bi imeli, da bi devala lahko vsaj soglasje, da bi si to pridržali </font><br/>
<br/>
<b><font size="4">26. TRAK: (VP) 12.05</font></b><br/>
<br/>
<b><font size="4">	</font></b><font size="4">(nadaljevanje) k imenovanju uprav, tudi tega ne gre. Tudi to ne gre. Saj se je cel pogrom zaradi tega razvil. </font><br/>
<font size="4">Ampak mi imamo resno problem z upravljanjem naših družb in nam to marsikdaj pripelje in nas drži nazaj in bili smo priča tudi razpadom družb, zato ker niso bile ustrezno vodene. Ne vem pa, če je katera uprava odgovarjala, bi se strinjal, če je kateri nadzorni svet, če je bila pripeljana odgovornost. Zopet, zdaj si lahko podajamo, za časa Janše je bil postavljen Skobe in cel čas, skozi vse te vlade se je obdržal in imel to Janševo televizijo, tako so jo imenovali takrat, ko je bila postavljena. Po časopisih, nič ne rečem, ne. Ampak dajmo si pogledati v oči, čemu je to služilo. </font><br/>
<font size="4">In zdaj, če pa po drugi strani pogledam podatke, ki so bili posredovani – tam imajo, vse družbe padajo dobički, ne, po svetu tem, ne? Tako, da je tudi ta, bi rekel vrednost družbe pada, tudi to ni posamezen primer. Ampak skoraj, da bi verjel, če si lahko privoščimo, da deluje neka televizija, ki je prinesla čez 590 milijonov izgub v teh letih, je to dejansko nedopustno.</font><br/>
<font size="4">Hvala lepa. </font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Replika, gospod Černač.</font><br/>
<br/>
<b><font size="4">ZVONKO ČERNAČ (PS SDS): </font></b><font size="4">Ja, še enkrat moram, tudi gospodu Staroviću, povedati, da druga Janševa vlada nima nič z gospodom Skobetom. Gospoda Skobeta je imenoval nadzorni svet, res v času druge Janševe vlade ampak s tem nadzornim svetom druga Janševa vlada in prva nima ničesar. In tudi nima ničesar z Planetom TV. Planet TV je ustanovila družba Telekom skupaj z tujim partnerjem.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Prosim.</font><br/>
<br/>
<b><font size="4">BARBARA KÜRNER ČAD: </font></b><font size="4">Hvala lepa.</font><br/>
<font size="4">Kot ste pač povedali oziroma sem bila izzvana za odgovore na nekatera vprašanja. Odgovorila bom na vprašanja, ki so v pristojnosti nadzornega sveta. Upam, da ne bom kaj pozabila. </font><br/>
<font size="4">Če najprej poudarim zadevo okrog Antene oziroma sedaj se imenuje Planet, se je preimenovala, pa ni nazaj.</font><br/>
<font size="4">Kar se tiče vseh teh postopkov in konverzij v kapital in dogovora glede put opcije, vse te zadeve izvirajo iz družbene pogodbe, ki je bila sklenjena ob ustanovitvi in potem delno spremenjena leta 2016, ko je prišlo do delne konverzije terjatev v kapital in s tem je Telekom postavil večinski lastnik. Razmerje je bilo približno 66-34 v korist Telekoma. Z arbitražo, kot ste seznanjeni, je Telekom postal večinski lastnik, stoprocentni lastnik in glede na to-</font><br/>
<b><font size="4">PREDSEDNIK DR. ANŽE LOGAR: </font></b><font size="4">A lahko samo malo, a lahko, prosim, če se greste pogovarjati, se greste pogovarjati ven, ne pa notri.</font><br/>
<font size="4">	Se opravičujem. Prosim.</font><br/>
<br/>
<b><font size="4">	BARBARA KÜRNER ČAD: </font></b><font size="4">Hvala lepa.</font><br/>
<font size="4">	Glede na to so tudi ukrepi finančnega prestrukturiranja, ki so bili pripravljeni, postali neustrezni. In zato je uprava zadolžena, da v najkrajšem možnem času, to pa pričakuje nadzorni svet že do konca leta ali v prvih dneh januarja, predstavi svoj pogled glede nadaljnje usode sedaj Planeta. Glede tega vam zato ne morem dati dokončnega odgovora kakšna bo usoda Planeta, so pa vse možnosti odprte.</font><br/>
<font size="4">	V začetku mojega predsedovanja nadzornemu svetu je bila takoj izvedena poslovna sanacija na medijskem stebru, optimizacija vseh vrst stroškov, med katerimi so bili tudi stroški dela, kadrovsko prestrukturiranje in pa tudi sprememba vodstva. Ker ti ukrepi niso zadostovali in ker so bili potrebno sprejeto drugi ukrepi v skladu z ZFPPIPP-om, je začel se izvajati tudi postopek finančne sanacije, ki se bo zdaj v luči arbitražne odločbe nekoliko spremenim. Se pravi odločitev pričakujemo v zelo kratkem času. </font><br/>
<br/>
<b><font size="4">27. TRAK: (VP) 12.10</font></b><br/>
<br/>
<b><font size="4">	</font></b><font size="4">(nadaljevanje) Tudi ukrepi v zvezi z samo arbitražno odločbo in odgovornostjo takratnih oseb so bili komunicirani javno preko SEOnet-a, mislim, da ste to že povedali oziroma je bilo izpostavljeno in vse te zadeve bo nadzorni svet pridobil, zadolžil je upravo. Zato je bil tudi, dogovorjeno je bilo, da notranja revizija teh zadev nebi mogla tako dobro preučiti, kot so to zunanji strokovnjaki in zato bo se pregledala tako cenitev, ki jo je za Telekom opravila družba Ernst &amp; Young, to je že v teku, kot tudi prekoračitve, morebitne prekoračitve pooblastil odgovornih oseb v zvezi s sklenitvijo pogodbe o zastopanju pred arbitražnim sodiščem, kar bo opravil Inštitut za gospodarsko pravo v Mariboru. In pa cel postopek od ustanovitve do vseh aktov in odgovornosti pooblaščenih oseb, kar bo pregledala ustrezna mednarodna, ustrezni mednarodni strokovnjak. Tukaj je velik izziv tudi sama cenitev, ki je bila za družbo, za grškega družbenika, opravljena s strani Deloitte Grčija, ki je bistveno, bistveno odstopala od cenitve, ki jo je za Telekom opravil Ernst &amp; Young in kjer menimo oziroma imamo tudi mnenje naših strokovnjakov, da niso bili upoštevani ustrezni mednarodni standardi. Toliko v zvezi z Anteno.</font><br/>
<font size="4">	Drug sklop nekih vprašanj se je nanašal na bivšega oziroma bivšega bivšega predsednika uprave, gospoda Skobeta. Tukaj bi rada pojasnila, da gospod Skobe ni podal odpoved ampak je šlo za sporazumno prenehanje. Kot je bila objavljena tudi komunikacija z njegove strani javno, je povedal, da je izgubil zaupanje večinskega lastnika in je zato predlagal sporazumen odhod. Razloge za razrešitev uprave jasno določa ZGD. Tistih razlogov, ki jih ZGD navaja, nadzorni svet takrat ni ugotovil, zato je bil z njim sklenjen sporazum o prenehanju in glede tega bi mogoče najraje prebrala kar objavo, ki je bila podana na spletnih straneh Telekoma in poslana tudi malim delničarjem. Zakaj to ni bilo podano na sami skupščini? Zato, ker nadzorni svet takrat o tem še ni odločal in tudi ni imel še ustreznega pravnega mnenja. Sedaj razpolagamo tudi s pravnim mnenjem Inštituta za gospodarsko pravo pri Pravni fakulteti glede korporacijskih vidikov pravice do odpravnine, kjer je nedvomno povedano in zapisano, da odpravnina gospodu Skobetu v skladu s pogodbo pripada. Še enkrat bi rada poudarila, da je bilo napačno povedano, da je imel gospod Skobe dve pogodbe – gospod Skobe je imel eno samo, individualno pogodbo, kjer so bila vsa ta določila. Z bivšim predsednikom uprave, bi jaz kar to prebrala, ker je tukaj vse pojasnjeno, je bil sklenjen dogovor, s katerim mu je s trenutkom podpisa prenehal mandat predsednika uprave. Šlo je za sporazumno predčasno prenehanje mandata. Pri dogovoru smo upoštevali tako korporacijsko-pravni vidik in delovno-pravni vidik. Glede korporacijsko-pravnega vidika bivšemu predsedniku uprave po pogodbi o zaposlitvi, ki jo je sklenil za delovno mesto predsednika uprave, skladno z Zakonom o, tako imenovanim Lahovnikovim zakonom, pripada odpravnina v višini šestkratnika osnovne mesečne plače. Z bivšim predsednikom uprave ni bila sklenjena nova pogodba, ki bi urejala ponovno zaposlitev v družbi, kar je skladno s sedmo alinejo prvega odstavka 4. člena istega zakona. Odpravnina zaradi predčasnega prenehanja mandata mu bo izplačana po prenehanju delovnega razmerja </font><br/>
<br/>
<b><font size="4">28. TRAK: (VP) 12.15</font></b><br/>
<br/>
<font size="4">	(nadaljevanje) v družbi. Drugi del je delovnopravni vidik, pa predstavlja dogovor, da bivšemu predsedniku preneha delovno razmerje v družbi po poteku odpovednega roka, ki mu je bil določen z isto, prej omenjeno pogodbo, najkasneje do 29. 2. 2020. Kot smo, ste vmes tudi že sami izpostavili, ta dogovor je bil potem dopolnjen in ta datum je bil spremenjen na 30. 11. 2019. To se ni zgodilo zaradi apela malih delničarjev in tudi ta odpovedni rok oziroma ta odškodnina za odpovedni rok ni sama sebi v namen. Bivši predsednik je bil na razpolago za vsa pojasnila in za izvedbo primopredaje novemu predsedniku uprave, ki pa, vemo, da je nastopil mandat šele 16. 9. 2019, primopredaja pa je bila z njim narejena 7. 10. 2019. Po opravljeni primopredaji je takratni predsednik uprave, gospod Merkan, ocenil, da je dobil vsa potrebna pojasnila in da prisotnost in razpolaga gospoda Skobeta ni več potrebna. Skladno s tem je potem nadzorni svet z njim sklenil dodatek k sporazumu, da mu ta odpovedni rok preneha 31. 11. 2019. </font><br/>
<font size="4">	Aha, mogoče še to. Ministrstvo za gospodarstvo je res pristojno za razlago pogodb, ne pa za razlago sporazumov. V skladu s tem je iz mnenja, ki ga je podalo, jasno razvidno, da je pogodba gospoda Skobeta v skladu s tako imenovanim Lahovnikovim zakonom. To je bilo eksplicitno tudi napisano. Samo stališče, da pa v primeru sporazumnega, ki je bilo samo omenjeno kot stališče, da v primeru sporazumnega prenehanja delovnega razmerja odpravnina ne pripada, pa ni v skladu s komentarjem Zakona o gospodarskih družbah, niti z priporočili Združenja nadzornikov, kar je tudi eksplicitno napisano v pravnem mnenju Inštituta za gospodarsko pravo iz Maribora. </font><br/>
<font size="4">	Kaj bi še rada tukaj mogoče poudarila. Nadzorni svet je pred kratkim poslal tudi en apel na Vlado Republike Slovenije in sicer, da je Telekom eno izmed najbolj reguliranih telekomunikacijskih podjetij v državi, da ga agencija še vedno obravnava kot monopolista. Iz tega izhajajo številne omejitve za njega, kar ima posledico tudi na poslovanju. Ni res, da se prihodki iz javnih podjetij potem vračajo v Telekom. Telekom je zaradi teh omejitev praktično izgubil naročnike v vseh javnih podjetjih, v večini, praktično v vseh javnih podjetjih in ministrstvih, zaradi nekonkurenčnosti v cenah, ki izhajajo iz regulacije agencije. Apel na vlado je, da se poleg kriterija cene upošteva tudi kriterij kakovosti, kjer je Telekom sigurno eno izmed boljših ponudnikov. </font><br/>
<font size="4">Ni v moji pristojnosti, da bi zdaj razlagala glede tehnoloških sposobnosti in razvoja Telekoma, to vam bi lahko zelo natančno povedal novi član uprave, ki je iz tega področja. </font><br/>
<font size="4">Mogoče samo še beseda glede strategije. Strateški poslovni načrt je za družbe, kot je Telekom, narejen za daljše časovno obdobje, a ne. Strateški poslovni načrt je bil narejen 2018-2023 in se je zdaj samo delno dopolnil. Seveda, resne gospodarske družbe in delniške družbe teh strateških poslovnih načrtov vsako leto ne menjajo. Zato, tako kot je bilo ugotovljeno, je ta strateški poslovni načrt praktično identičen, kot je bil leta 2018. Spreminja pa se glede na okoliščine in dogodke, ki se vsako leto zgodijo. </font><br/>
<br/>
<b><font size="4">29. TRAK: (VP) 12.20</font></b><br/>
<br/>
<b><font size="4">	</font></b><font size="4">(nadaljevanje) Tudi podatki iz tega strateškega poslovnega načrta kažejo tako rast čistih prihodkov, čistega poslovnega izida in EBIDTA. Tako, da je tudi tukaj, pač ni bilo zadeva ustrezno komentirana. </font><br/>
<font size="4">	Kar se tiče strategije, to kar je po moji oceni in kar ste nekateri izpostavili, je pa bistveno vprašanje kaj naprej, kako s Telekomom. To bo pa uprava pripravila v prvi polovici prihodnjega leta in s tem seznanila lastnika. Tukaj so veliki izzivi pred Telekomom v smislu konsolidacije, predvsem na domačem trgu oziroma separacije. Zadeve je treba zelo kompleksno pogledati tudi z vidika strateškega pomena za državo. Potem bo pa seveda na lastnikih, da sprejmejo odločitev kako in kaj naprej.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Ja, saj, več kot 2 leti ste članica nadzornega sveta te družbe, kar pomeni, da družbo verjetno poznate do obisti, pa niste odgovorili na dve zelo konkretni vprašanji. </font><br/>
<font size="4">	Kaj mislite storiti glede zadolženosti Telekoma? In kaj mislite storiti glede medijske družbe Antena oziroma, kot zdaj pravite, se imenuje Planet.</font><br/>
<font size="4">	Poleg tega vas pa vprašam za vaše odločitve. Kot predsednica nadzornega sveta in kot članica nadzornega sveta zgolj odgovorite na vprašanje. V imate verjetno sklenjeno zavarovanje za vaše odločitve o odškodninski odgovornosti? </font><br/>
<font size="4">	Zdaj pa še replika. Kolega. </font><br/>
<br/>
<b><font size="4">	ZVONKO ČERNAČ (PS SDS): </font></b><font size="4">Ja, tudi ni bilo odgovorjeno na vprašanje za kaj bo porabljenih 200 milijonov državnega poroštva. </font><br/>
<font size="4">	Potem je bilo rečeno, da so bili citirani napačni podatki s tega strateškega dolgoročnega načrta in da prihodki in dobiček raste. Berem vaš povzetek: »ključni cilji skupine Telekom, 2019: poslovni prihodki – 711,9 milijona. Ključni cilji skupine Telekom, 2020: poslovni prihodki – 676 milijona evrov«. To je za cca. 40 milijonov manj. Kaj je to, rast? Ali je to upad, bistven upad? Čisti poslovni izid za leto 2019 - 30,3 milijona, za leto 2020 – 27,5 milijona. To je padec, zame, to ni nobena rast. </font><br/>
<font size="4">	Glede predhodnega predsednika uprave, ne. Če sem vas prav razumel, 6 mesecev je trajala primopredaja z gospodom Merkanom, do septembra ali do oktobra, ne, ste rekli, zaradi tega je ostal Skobe še 6 mesecev tam, da je pripravljal vse za to primopredajo. Jaz še nisem videl takega primera, moram reči – da nekdo, ki bi moral iti že pred par leti, ne danes, ne včeraj, ostane še 6 mesecev, da pripravlja primopredajo. Nakar to primopredajo izvrši in čez en mesec novi predsednik uprave odstopi. Če že, vse ostalo ni sporno, najmanj za teh 7 plač, ki jih je dobival gospod Skobe od aprila do 30. novembra, ste družbo oškodovali. Najmanj za to ste jo. Verjetno za še kaj več ampak najmanj za ta znesek nesporno, ker do tega ni bil upravičen, če je že dobil šestmesečno odpravnino. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Beseda je vaša.</font><br/>
<br/>
<b><font size="4">	BARBARA KÜRNER ČAD: </font></b><font size="4">6 mesecev, mogoče smo se narobe razumeli. 6 mesecev je trajalo, da bil novi predsednik uprave imenovan. Tako, da od maja do septembra je bil Telekom brez predsednika, brez stalnega predsednika uprave. Funkcijo je opravljal podpredsednik v skladu s poslovnikom. To ni res, da je trajala primopredaja 6 mesecev – Skobetu je prenehal mandat maja, gospod Merkan je nastopil 16. septembra. To samo kot pojasnilo. </font><br/>
<font size="4">	Kot drugo stvar. Prihodki, poslovni izid in EBIDTA gledamo na daljše časovno obdobje. To se pravi, leto 2020 na leto 2023. Tukaj je bila mišljena rast, a ne? Tako, da mogoče, ja, čisti prihodki 2020 – 673, 2023 – 720. Čisti poslovni izid 27,5, vse so milijoni, a ne, 2023 – 30,3. EBIDTA – 210,6, 2023 – 218,5. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Glede Antene? Glede zadolženosti Telekoma? Glede-</font><br/>
<br/>
<font size="4">	</font><b><font size="4">BARBARA KÜRNER ČAD: </font></b><font size="4">Glede Antene, kot sem povedala, bo v kratkem jasna in predlagana odločitev s strani uprave, kakšne ukrepe predlaga. </font><br/>
<br/>
<b><font size="4">30. TRAK: (VP) 12.25</font></b><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Reševanje zadolženosti Telekoma? </font><br/>
<br/>
<b><font size="4">	BARBARA KÜRNER ČAD: </font></b><font size="4">Zmanjševanje zadolženosti Telekoma - ocenjujemo, da so kazalniki zadolženosti ustrezni in da Telekom ni prezadolženo podjetje. To je ocena uprave, ki jo je tudi nadzorni svet dobil in se s tem strinja. To se pravi, neto finančni dolg na EBIDTA je trenutno 1,9 indeks.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Vi ste pa zavarovani za vaše odločitve kot nadzornica? </font><br/>
<br/>
<font size="4">	</font><b><font size="4">BARBARA KÜRNER ČAD: </font></b><font size="4">Mi smo pa zavarovani za naše odločitve, seveda. In uprava. </font><br/>
<font size="4">	Zdaj pa, jaz bi se, kot sem vam že na začetku povedala, opravičila, ker imam eno nujno obveznost.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Ja, še gospod Černač ima.</font><br/>
<br/>
<b><font size="4">	ZVONKO ČERNAČ (PS SDS): </font></b><font size="4">Ja. Torej, po tistem, ko bodo v letu dni poslovni prihodki upadli za 36 milijonov evrov, bodo do leta 2023 narasli približno na nivo leta 2019. To izhaja iz tega, kar ste povedali. To zame ni dobro, je slabo, pa tudi vse ostalo, kar se s to družbo dogaja v zadnjem letu in v zadnjih letih, ni najboljša popotnica temu, da bo ta družba tudi v bodoče učinkovito upravljana. Ne glede na spremembe v upravi. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Gospod Stana. </font><br/>
<br/>
<b><font size="4">	ALOJZ STANA: </font></b><font size="4">Hvala, gospod predsednik.</font><br/>
<font size="4">	Jaz bi želel dejansko gospodu Širclju samo pojasniti to, kar sem imel namen oziroma sem želel na začetku povedati. </font><br/>
<font size="4">	Vaše izvajanje o, bi rekel možnostih vlade do sprejemanja sklepov za SDH, je čisto korektno. Tukaj ne gledava drugače.</font><br/>
<font size="4">Je pa pri konkretni nalogi, ko pa se od SDH-ja pričakuje, da pa pridobi določene informacije o konkretnem primeru, v tem primeru Antene TV, kaj se je dogajalo, je pa, če povzameva, kar je bilo povedano, kar je pa povedal gospod Rajko Stanković, je pa res temu tako, je najpomembnejši sestanek, kjer se najdejo lastniki, nadzorni svet in uprava – skupščina. In je organ, kjer se vsa vprašanja lahko postavijo in se pričakujejo tudi na njih odgovori. In to je bil moj, bi rekel želel sem tukaj prispevati, da SDH, če bo želel te informacije pridobiti, jih bo moral preko skupščine pridobiti, kajti z njimi danes ne razpolaga, o konkretnih primerih. Ko pa bodo, ker je bila podana zadolžitev s strani nadzornega sveta konkretno upravi, ko pa bodo objavljeni javno, takrat bo pa tudi on, tako kot vsi ostali delničarji, imel do teh podatkov dostop.</font><br/>
<font size="4">Tako, da v prvem delu, kar ste vi dvakrat poudaril, se najina mišljenja in gledanja ne razlikujejo. V tem drugem delu bi pa rad to samo še enkrat izpostavil – pot, po kateri se da priti. Ni pa nemogoče, da se do tega ne pride.</font><br/>
<font size="4">Potem bi želel gospodu Černaču samo odgovoriti na njegovo tezo, ko je rekel »država bo dala 200 milijonov poroštva«. Država ne bo dala Telekomu 200 milijonov poroštva. Kajti če bi dala poroštvo, mora biti sprejet poroštveni zakon in mora biti v Državnem zboru potrjen. Se pravi, ne govorimo o tem. Res pa je, da 87. člen Zakona o javnih financah prepisuje, da morajo družbe, katere so obvladovane s strani države, se pravi kot lastnika, zaprositi za kvoto zadolževanja. To kvoto pa na MF-ju damo, če dobimo pozitivno mnenje, v tem primeru bi rekel SDH-ja, ki ga upravlja. Ali pa resornega ministrstva, če firma ni v upravljanju SDH-ja ampak je določenega ministrstva. Samo, da pravilno pojmujemo. Je pa podatek pravilen – 200 milijonov, vendar ni zadaj državno poroštvo, je samo, se pravi kvota, do katere se lahko zadolži. Zdaj, če pa apliciramo naprej, seveda mora imeti potem soglasje uprava od nadzornega sveta - projekti, kateri so, za kaj, pač vsa tale pot, o kateri smo tudi pred tem govorili. </font><br/>
<font size="4">Pa želel bi še odgovoriti gospodu poslancu Vrtovcu glede vprašanja kaj država smatra z Telekomom. Odgovor je enostaven – to, kar je bila vlada sprejela leta 2012, se je v letu 2015 tudi v strategiji upravljanja upoštevalo. In Telekom je definiran kot portfeljska naložba. Portfeljske naložbe, katere so v upravljanju pri SDH-ju, se lahko prodajo. Ni nobene druge omejitve in nobenega drugega sklepa ni več potrebno sprejeti. In to se ni spremenilo. To je od leta 2015, je status takšen in pa SDH v dokumentu, kateri pa nosi oznako zaupnosti, mislim, da ima oznako poslovne skrivnosti, da bom pravilno povedal, ga bo verjetno lahko predsednik SDH-ja mogoče kaj o njem povedal, v njem, v letnem načrtu upravljanja se pa mora uprava opredeliti </font><br/>
<br/>
<b><font size="4">31. TRAK: (VP) 12.30</font></b><br/>
<br/>
<b><font size="4">	</font></b><font size="4">(nadaljevanje) do, bi rekel družb, ki so v upravljanju in imajo značaj portfeljske naložbe. Se pravi, država je tukaj ostala na poti, katera je bila sprejeta leta 2012 oziroma leta 2015, tudi v dokumentu, ki mu pač rečemo strategija upravljanja, tudi zabeležena. </font><br/>
<font size="4">Jaz mislim, da sem, gospod predsednik, na vprašanja, katera so bila na vlado, uspel odgovoriti.</font><br/>
<font size="4">Hvala.</font><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Ne, odgovorili niste nič, samo ven ste se s floskulami izvili na čisto vseh področjih. </font><br/>
<font size="4">Že tale konkretna zadnja, letni načrt upravljanja glede Telekoma, zelo veliko pove. Namreč, ta dokument je na Vladi Republike Slovenije. V tem dokumentu piše notri ali se posamezna naložba odproda ali se ne. Vi zelo točno veste kaj piše v zvezi z Telekomom za proračun 2019-2020, kaj piše v letnem načrtu upravljanja za leto 2020 in tudi veste kaj lahko vlada v okviru s tem dokumentom naredi – sprejme, zavrne, sugerira, torej točno veste kaj se s Telekomom dogaja in točno veste kakšne načrte ima SDH s Telekomom. Zatorej tale omizje ni pravo omizje za sajenje rožic in tako naprej. Imamo tukaj 20 milijonov evrov, 23 milijonov evrov plačila, imamo 80 milijonov evrov skupnih odhodkov zaradi naložbe v Telekom. Imamo poleg tega brez ene vaše besede odgovora na 20 milijonsko, 23 milijonsko škodo, ki gre neposredno v proračun zaradi manjših dividend. Vi pa govorite o tem, kaj lahko Komisija za nadzor javnih financ sprejema in kaj ne z vidika ex cathedra, »saj se razumemo, vendar to lahko, tole pa vendarle ne morete«. Ne, oprostite, preveč so davkoplačevalci že plačali zaradi neodgovornih upravljavcev z državnim premoženjem, da bi lahko kar takole, na Komisiji za nadzor javnih financ, odvrgli odgovornost Ministrstva za finance na tem področju. </font><br/>
<font size="4">Gospod Černač, vi ste imeli repliko.</font><br/>
<br/>
<b><font size="4">ZVONKO ČERNAČ (PS SDS): </font></b><font size="4">Ja, jaz bi od gospoda Stane, glede na to, da je eden od štirih namestnikov finančnega ministra, le rad odgovor za kaj bo porabljenih teh 200 milijonov, ki so opredeljeni v 52. členu Zakona o izvrševanju proračuna. Piše »za dodatno zadolžitev pri Evropski investicijski banki na podlagi strateškega načrta Telekoma«. Tudi, če ne bo država dala poroštva, 200 milijonov evrov za en Telekom, ob nekaj čez 600 milijonih evrov prihodkov, je ogromen znesek. Za kaj bo torej ta znesek porabljen? Vlada mora vedeti za kaj bo porabljen, če je ta znesek vnesla v ZIPRS in poslanci, ki so ta ZIPRS potrdili bi tudi morali vedeti za kaj bo ta znesek porabljen. In danes nismo dobili odgovora glede tega.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Ste se javili k besedi? </font><br/>
<br/>
<b><font size="4">ALOJZ STANA: </font></b><font size="4">Jaz bi odgovoril na tole, ne. </font><br/>
<font size="4">V principu je bilo tole povedano, kaj se pričakuje od nove uprave, kdaj bo pripravila oziroma je pripravila strateški pogled do leta 2023. In v tem dokumentu, ki ga sprejme in potrdi nadzorni svet, so tudi opredeljeni investicije. Se pravi, nisem pravi naslovnik za tole, kajti organ, kateri to sprejema, je nadzorni svet. Je treba to vprašanje na njih nasloviti. </font><br/>
<font size="4">Če pa pogledam še enkrat glede odgovora, glede LNU-ja, lahko povem, da je trenutno v medresorskem usklajevanju za leto 2020 in bi res želel, če ne, bom pa še enkrat se prijavil k besedi po tem, kar bo povedal direktor SDH-ja oziroma predsednik uprave, kaj bo pojasnil s tem. </font><br/>
<font size="4">Še enkrat pa povem – vlada ima naložbo Telekoma kot portfeljsko in portfeljska naložba se lahko proda. V katerem trenutku, kaj, o tem pa lahko pove SDH več. In ta status bo imela glede portfejlske naložbe, tudi v letu 2020. </font><br/>
<font size="4">To lahko povem. Vsebinsko več pa bi prosil, da se opredeli dejansko upravljavec. Če ne, bom pa se dopolnil.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Gospod Černač.</font><br/>
<br/>
<b><font size="4">ZVONKO ČERNAČ (PS SDS): </font></b><font size="4">Glejte, mislim, da tukaj pa res zahtevamo odgovore. To je zaradi tistih poslancev, ki so ZIPRS potrdili. Jaz se jim čudim, da so tiho. Vi zdaj meni trdite, da ne veste zakaj bo Telekom 200 milijonov porabil, zaradi tega, ker je bil včeraj sprejet strateški načrt, v ZIPRS pa imate napisano 200 milijonov za Telekom za zadolžitev pri EIB-ju. In, se pravi, takrat, ko ste v Državni zbor poslali ZIRPS, niste vi vedeli za kaj bo po vsebini ta denar porabljen? </font><br/>
<font size="4">	Zdaj pa jaz, mene res čudi, da koalicijski poslanci ste tiho. Vi ste potrdili 200 milijonov, vlada pa pravi, da ne ve za kaj </font><br/>
<br/>
<b><font size="4">32. TRAK: (VP) 12.35</font></b><br/>
<br/>
<font size="4">	(nadaljevanje) bo Telekom ta denar porabil, ker je to v strateškem načrtu, ki je bil včeraj na nadzornem svetu Telekoma sprejet. Oprostite, če je temu res tako, potem je pa to, jaz tega enostavno ne morem kupiti. Torej, ali se sprenevedate ali zavajate ali manipulirate, jaz želim odgovor. Zakaj ste v ZIPRS dali 200 milijonov evrov za Telekom za zadolžitev pri EIB-ju? Konkretno, za kaj? Za katere namene? Za vse ostalo imate v tem členu obrazložitev – za potniške vlake, ki dobo itak vozili po infrastrukturi, ki jih ne bo prenesla, za Dars, za ceste, za 2TDK in tako naprej. Za Telekom torej vi niste vedeli? Za kaj 200 milijonov evrov, ko ste ZIPRS dali v Državni zbor. In tega niso vedeli poslanci, ki so to potrdili ali kaj mi želite povedati? </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Gospod Polnar ima še repliko. </font><br/>
<br/>
<b><font size="4">	ROBERT POLNAR (PS DeSUS): </font></b><font size="4">Ja, hvala, gospod predsednik.</font><br/>
<font size="4">	Ker je tole nenehno poudarjano, o poslancih, ki so potrdili Zakon o izvrševanju proračuna Republike Slovenije za leti 2020 in 2021. Moram jasno povedati, da jaz tega zakona nisem potrdil, čeprav sem koalicijski poslanec. In sem glasoval proti. To je bilo stokrat povedano in ker je potrebno očitno gospodu Černaču še stoprvič povedati, jaz to zdaj počenjam.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Gospod Černač, ja.</font><br/>
<br/>
<font size="4">	</font><b><font size="4">ZVONKO ČERNAČ (PS SDS): </font></b><font size="4">Saj vas nisem omenil, gospod Polnar. Zelo dobro vem, da niste glasovali in vsi to vemo, vsaka čast. In tudi nisem rekel, da ste vi potrdili. Ampak tisti koalicijski poslanci, ne, tukaj sedita tukaj zdaj trenutno vsaj dva, ki pa sta glasovala za ta ZIPRS. Se pravi, nista vedela za kaj bo 200 milijonov za Telekom porabljenih? Podjetju, ki očitno namerava še nekaj let naslednjih pridelovati izgubo na različnih segmentih. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Okej.</font><br/>
<font size="4">	Gospod Stana, terjam odgovor. Bo to za novo naložbo v Antena TV ali kaj drugega? Teh 200 milijonov. </font><br/>
<br/>
<b><font size="4">	ALOJZ STANA: </font></b><font size="4">Bom skušal še enkrat pojasniti. Upam, da bomo, dejansko, da bo odgovor zadovoljiv. </font><br/>
<font size="4">	Še enkrat rečem, da MF potrjuje kvoto zadolžitev. Kvoto potrdimo. In ko potrdimo kvoto, moramo dobiti pozitivno stališče upravljavca, v tem primeru SDH-ja. Mi ne potrdimo kvote, če nimamo pozitivno stališče. Mi pazimo, v principu, na proračun, s katerim delamo. Vsebino te kvote, katero smo opredelili, bi pa vljudno predlagal pa prosil, da vprašate upravljavca, kateri je danes tudi tukaj. In boste dobili odgovor.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Ja, hvala, gospod Stana ve, da bomo dobili odgovor. Tako, da očitno pozna zadevo.</font><br/>
<font size="4">	Predlagam pa torej, da gospod Škof da torej odgovor.</font><br/>
<br/>
<font size="4">	</font><b><font size="4">GABRIJEL ŠKOF: </font></b><font size="4">Kar se tiče LNU-ja za leto 2020 je med pričakovanji do družbe za izpostaviti predvsem pozitivno poslovanje vseh odvisnih družb oziroma sprejemanje ekonomsko upravičenih odločitev o nadaljnjem poslovanju odvisnih družb, ki so v težavah, ko govorimo o Telekomu. Kaj bolj podrobnega na žalost ta moment ne morem povedati.</font><br/>
<font size="4">	Kar se pa tiče tega zneska, pa do zdaj še ni bilo treba SDH-ju dati nobenega mnenja o eventualnih potrebah v tem obsegu. Tako, da tega tudi ne morem komentirati.</font><br/>
<font size="4">	Zdaj, ne vem, če sem pri besedi, ali lahko podajam tudi odgovore tudi na nekatera druga vprašanja, ki so bila zastavljena ali- </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Seveda. Svobodna država.</font><br/>
<br/>
<font size="4">	</font><b><font size="4">GABRIJEL ŠKOF: </font></b><font size="4">Okej, vredu, to ne dvomim. </font><br/>
<font size="4">	Glede vrednosti Telekoma. V letu 2015 so potekali zelo intenzivni razgovori glede prodaje. Dobili smo tudi ponudbo. Ta ponudba je bila na koncu umaknjena s strani ponudnika zaradi tega, ker je skupščina SDH-ja postavila dodatne pogoje. Na te dodatne pogoje je odgovoril ponudnik s svojimi dodatnimi pogoji in seveda potem ni prišlo do realizacije te prodaje. Trenutno in tudi za leto 2020 v letnem načrtu nismo Telekoma opredelili kot podjetja, ki bi ga šli prodajati. Mislim, da ni treba razlagati zakaj. Takratna ponudba v letu 2015 se je gibala približno med 720 milijoni, pa tja do 850 milijonov. Če danes pogledamo kakšna je tržna kapitalizacija Telekoma na borzi, kar seveda absolutno ne odraža njegove realne vrednosti, ne, znaša približno 360 milijonov evrov. In v zadnjih petih letih je bilo izplačanih približno </font><br/>
<br/>
<b><font size="4">33. TRAK: (VP) 12.40</font></b><br/>
<br/>
<font size="4">	(nadaljevanje) 252 milijonov evrov dividend, kar skupaj da znesek 612,7 milijona evrov, približno. Zdaj, težko bi rekel, da je treba upoštevati donos samo za 5 let, več ali manj, to je odločitev vsakega potencialnega kupca, ko se odloča, da ponudbo da. Ampak samo toliko, da malo okvirno vemo, za kakšne zneske je šlo in kako trenutno danes situacija kaže. </font><br/>
<font size="4">	Zdaj, kar se tiče gospoda Širclja in njegovega stališča glede tega, da je vlada skupščina in da lahko skupščina seveda zahteva od SDH-ja. Seveda, to je čisto res. Naš namen je bil samo, da opozorimo na predlagane sklepe, v katerih so izredno kratki roki, 15 oziroma 30 dni, da je to praktično nemogoče narediti. Jaz sem tudi povedal uvodoma kaj je tisto, kaj glede na zakon, ki pač določa pravice SDH-ja, konkretno 20. člen zakona o SDH-ju in o tem, da nismo edini delničar, res smo večinski oziroma predstavljamo državo kot večinskega delničarja in da mora iti za enakopravno obravnavo delničarjev in da aktivnosti, ki jih lahko naložimo, jih lahko samo na skupščini in seveda ta poseben sklep o posebni reviziji potem ima tudi neko izvedbo. In to je nemogoče narediti v 15 oziroma 30 dneh, tako kot se predlaga v sklepu. In dajte, prosim, potem to, ko boste se odločali, tudi upoštevati. Ni bil moj namen kar koli drugega. </font><br/>
<font size="4">	Po mojem je to bolj ali manj vse. Imel sem sicer še eno pojasnilo pripravljeno glede tega, kako teče postopek imenovanja nadzornega sveta SDH-ja, pa uprave SDH-ja, pa nadzornega sveta katere koli družbe, ki je v portfelju, ki ga SDH upravlja. Pa najbrž ni zdaj glede na tematiko to primerno, ker je bilo pač napačno predstavljeno.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Samo malenkost je bilo napačno. Posredno pa pravilno.</font><br/>
<br/>
<font size="4">	</font><b><font size="4">GABRIJEL ŠKOF: </font></b><font size="4">No, pravna znanost je kar eksaktna. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Imenuje nadzornik SDH-ja in nadzorniki SDH-ja pa imenujejo upravo SDH-ja. Tako je. </font><br/>
<font size="4">	Gospod Stana, ste imeli še v zvezi z 200 milijoni?</font><br/>
<br/>
<font size="4">	</font><b><font size="4">ALOJZ STANA: </font></b><font size="4">Ja, zdaj, da bom zelo jasno razumljen, bom še enkrat skušal pojasniti, ne?</font><br/>
<font size="4">	Dejansko kvota zadolžitve je podatek, kateri gre v ZIPRS. Potem pa sledi še en dogodek, katerega je treba narediti. potem pa gre v principu za soglasje za zadolžitev. In takrat, ko je soglasje za zadolžitev, takrat pa dobimo mnenje za kaj gre in potem se opredelimo do tega – ja ali ne. Zdaj pomeni ta podatek 200 milijonov, kateri je v ZIPRS-u za leto 2020, da do te meje je verjetno uprava prepoznala, da bi lahko se zadolževala. Kaj pa se bo, bo pa morala potem za vsako zadolžitev še dejansko iskati soglasje in ga tudi utemeljiti, kam bodo šla sredstva. In ko bo to soglasje iskala, bo se do njega moral kot prvi opredeliti SDH. Ko mi dobimo na mizo to soglasje, se potem še mi do njega opredelimo in ga damo ali pa tudi ne. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Lepo ampak vi ste se s tem soglašali, da ste dali to v ZIPRS, drugače nebi, tako da / nerazumljivo /.</font><br/>
<font size="4">	Gospod Stanković, potem pa zaključujemo.</font><br/>
<br/>
<b><font size="4">	RAJKO STANKOVIĆ: </font></b><font size="4">Hvala lepa za besedo.</font><br/>
<font size="4">	Glede na to, da je ena izmed, tretje vprašanje se nanaša na podatke o odpravninah bivših predsednikov in glede na konstantno, ne morem drugače reči kot zavajanje tako javnosti kot delničarjev, bi prebral samo izjavo, naslov izjave iz SEOneta z dne 16. 4. pod objavo INI199/19, ki pravi: »Telekom Slovenija d.d. Ljubljana. Predsednik uprave Telekoma Slovenije d.d. Rudolf Skobe se je odločil za predčasno prenehanje mandata na čelu družbe«. Pa kaj je to drugega, kot odstop? V nobenem sporazumu v nadaljevanju, preberem prvi stavek: »želja predsednika uprave po predčasnem prenehanju mandata nas je presenetila«, to pravi predsednica nadzornega sveta. Torej je bila to njegova želja, torej je odstopil. In zakon je tu popolnoma jasen. Nobena individualna pogodba ga ne odreši. Kot sem pokazal, smo mi želeli zaradi tega pravnega mnenja, ki ga nismo videli in ga je izdelal inštitut, ki ga vodi dr. Kocbek. Jaz poznam, dr. Kocbek je tudi  </font><br/>
<br/>
<b><font size="4">34. TRAK: (VP) 12.45</font></b><br/>
<br/>
<font size="4">	(nadaljevanje) proti velikem komentarju ZGD-ja, ki ga je on napisal, napisal kontra-mnenje. Vse je odvisno kako naročnik vpraša. In ko smo mi želeli pri ljubljanski fakulteti preveriti to pri Inštitutu za primerjalno pravo, seveda smo naleteli na manjkajoči podatek, ki se imenuje sporazum in pogodba. Brez tega pa ne morejo argumentirano povedati, ne? </font><br/>
<font size="4">	Zdaj pa še o številkah. Ker ne želijo razkriti, vam lahko razkrijem jaz, ker je to javni podatek. Ve se, da je gospod Skobe imel 13 tisoč bruto plače, a ne? Odstopil je 16. aprila, zaposlen je v družbi Telekom do 30. 11., čeprav je gospod Merkan ugotovil 7. 10., da ga ne rabi več, torej ne vem za kaj so rabili en mesec in pol ga imeti še na plači, se pravi bi lahko zaključili v tistem tednu, pa bi imel samo 6 plač. Se pravi je dobil 7 in pol plač in je dobil 97 tisoč 500 iz naslova plač. Ker mu pa pripada še odpravnina, je to 78 tisoč, skupaj s 175 tisoč 500. Vendar manjka še en podatek – njemu pripada še pol nagrade za uspešno poslovno leto 2018. Uspešno v narekovanjih. Temu ga niso preklicali. Ne vem, ali bo zdaj to dobil izplačano ali bo kasneje, ne vem, to ne morem soditi.</font><br/>
<font size="4">Samo dva podatka iz leta 2018 – aprila 2018 je podpisal Rudi Skobe pogodbo z Umbrehtom za to družbo, za katero je Telekom Slovenije plačal čez milijon dvesto, da smo fasali tožbo za 23 milijonov, ne? Tako uspešen je bil. In ena izmed podizvajalk, ki je bila razkrita na nacionalki, je bila partnerica gospoda / nerazumljivo /, gospa Katarina Kresal, ki je za to dobil 100 tisoč. Nič narobe, če nebi v istem letu avgusta 2018 oziroma septembra 2018 ta isti gospod bil pa na drugi strani pri T-2 kot odvetnik T-2, kjer je pa Telekom se sodno poravnal za 50 milijonov. In če je kdo vedel, da nebi smel gospod Senica oziroma njega partnerka biti v navzkrižju interesov v istem letu, je to vedel gospod Skobe. Ne? </font><br/>
<font size="4">	Zdaj pa, kar se tiče delavskega direktorja, ki je odstopil. Tudi sam odstopil. In je želel, če nebi nergali, če nebi grozili s tožbami zlato padalo podobno kot gospod Skobe, gospod Dejan, zdaj sem priimek pozabil, se bom spomnil, delavski, bivši delavski direktor, ki je odstopil, ker delavci niso hoteli več njega imeti za delavskega direktorja, je želel še 2 leti in pol prejemati dodatek med novo plačo in plačo delavskega direktorja, ki je 10 tisoč 500. Na srečo je bil nadzorni svet pod vodstvom gospe Kürnerjeve toliko pameten, da temu ni sledil in ga je uspešno omejil. In če se ne motim, ima gospod bivši delavski direktor, ki je zdaj na mestu stratega, samo 6 tisoč evrov bruto plače. Mimogrede, predsednik vlade ima 5 tisoč 600 bruto plače. Toliko o tem, kakšna so razmerja plač.</font><br/>
<font size="4">	In še naslednja zadeva, kar se tiče, bom rekel zakaj je sploh delujoče podjetje bila Antena. V letnem poročilu 2018 je revizor zapisal, da kljub negativnem kapitalu 12 milijonov, dajo mnenje s pridržkom, da lahko to podjetje deluje, ker je Telekom Slovenije rekel, da vse, kar bodo porabili na Anteni oziroma TV, ki združuje Planet TV plus medijski steber Siol, bo plačala družba Telekom Slovenije. V celem letnem poročilu za 2018 niti enega stavka ni o finančni sanaciji, samo kaj smo delali, kaj bomo delali. In ko sem o tem želel odgovore na skupščini, seveda jih nisem dobil in še danes jih ne bodo dobili. Zakaj niso to družbo enostavno umaknili? Zakaj pravijo, da je zdaj narobe to? Kako so pa prišli Grki do te cifre - zelo enostavno, oni so tožili na plan, ne na dejansko realizacijo. </font><br/>
<br/>
<b><font size="4">35. TRAK: (VP) 12.50</font></b><br/>
<br/>
<font size="4">	(nadaljevanje) In arbitri so sledili planskim vrednostim in naši vrli odvetniki, Umbrehti in drugi, ki so nas zastopali, niso znali arbitrov opozoriti na dejanske cifre, ki so danes v gradivu, da plan je nekaj, da dejanske cifre poslovanja so pa nekaj drugega. In od vsega začetka družbe, ko je bil, bom rekel grški lastnik 51 % Telekom 49 in šele 2016 je Telekom uspel del, bom rekel teh svojih terjatev konvertirati, niso uspeli spremeniti družbene pogodbe, v kateri bi te planske vrednosti spremenili. In zato so Grki uspeli dokazati, da je globoko zadolženi Telekom, ki smo prej ugotovili, da ima najmanj 57 milijonov minusa, a ne, ob vseh kreditih, vreden 51 milijonov. Se pravi, berimo 57 plus 51 – preko 108 milijonov. In za to smo mi plačali milijon dvesto, bom rekel samo za uspešno zastopanje te odvetniške pisarne. In ključno vprašanje – kdo je izbral tega odvetnika? Seveda, izbral ga je bivši predsednik uprave, brez sklepa uprave, brez sklepa nadzornega sveta. In nadzorni svet je to v objavi sedaj pred dvemi meseci tudi potrdil, da oni niso vedeli, da je izbrana ta pisarna in njeni podizvajalci. </font><br/>
<font size="4">Tako, da ta praksa, ki ob temu, da ne morejo nič, da ni odstopil, da je bil to sporazum, potem so na SEOnet-u narobe objavili. In SEOnet je tisti medij, katerega beremo vsi delničarji, vsi deležniki in strokovna javnost in njemu verjamemo, ne? </font><br/>
<font size="4">Tako, da kar se tiče pa, bom rekel možnosti, ki jih je omenil državni sekretar, obstaja še ena možnost, ki je hitrejša, mogoče cenejša pa morda enako učinkovita. Imenuje se dogovorjeni postopki. Dogovorjeni postopki v reviziji, tisti ki poznate, pomenijo, da nadzorni svet določi obseg vprašanj, obseg vpogleda in se vse te sporne odločitve lahko vpogledajo z nekim pooblaščenim revizorjem, ki to pregleda in poda poročilo. In je to dobra osnova za neko potem, bom rekel poročilo, bodisi preko sistema SEOnet in tako dobimo vsi naenkrat bodisi je druga možnost, če, bom rekel ta revizor ugotovi, da so te kršitve tako velike, da je pa treba ukrepati, a ne, pa da se skliče izredna skupščina. To se naredi z enim, to lahko naredi nadzorni svet na lastno pobudo ali pa na zahtevo delničarja, ki ima več kot 5 % kapitala, v tem primeru Republika Slovenija ima posredno, neposredno 75 % glasovalnih pravic. In najkasneje v 30 dneh od take zahteve mora biti taka skupščina, se pravi 60. dan, izvedena. Se pravi v 30 dneh jo morajo sklicati, 60. dan izvedena in potem se lahko ta postopek odvrti. Dejansko se res v 15 dneh morda na vsa vprašanja ne da odgovoriti zaradi te enakopravne obveščenosti, lahko pa znatno pripomore k temu nadzorni svet in uprava. Verjamem, da te, ki sedaj sedijo v nadzornem svetu in upravi, imajo interes, da se za nazaj počisti, za razliko od gospoda Merkana, ki ga je zanimal Telekom Slovenije samo od 16. 9. dalje, ne pa za nazaj. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">Besedo ima gospod Verbič.</font><br/>
<br/>
<b><font size="4">DUŠAN VERBIČ (PS SMC): </font></b><font size="4">Hvala lepa za besedo, predsednik. Prav lep pozdrav vsem. </font><br/>
<font size="4">Moram priznati, da sem nekako v nekem drugačnem kontekstu imel namen svoje razprave, vendar pri podrobnem poslušanju gostov in tudi kolegov v razpravah, nekako bom tudi sam zdaj iztočnico kar nekaj zadev izpostavil. Moram pa priznati, da mi je malce žal, da je predsednica nadzornega sveta odšla, kajti sam sem prav gotovo, pa bom tudi v nadaljevanju postavil vprašanje in se držal dnevnega reda kar se tiče upravljanja državne naložbe, v tem primeru Telekoma Slovenije. </font><br/>
<br/>
<b><font size="4">36. TRAK: (VP) 12.55</font></b><br/>
<br/>
<font size="4">	(nadaljevanje) Kot prvo spoštovanemu kolegu Černaču. Ja, sem potrdil proračun. Pa je prav, da sem ga tudi potrdil. Kar se tiče pa teh 200 milijonov, kot garancije, kakor koli, pa sem trdno prepričan, da se bomo o tem prav gotovo, ne samo o tej zadevi, tudi o drugih, pogovarjali na eni od rednih sej te komisije.</font><br/>
<font size="4">Predsednica nadzornega sveta Telekoma je uvodoma povedala, da je relativno dobro poslovanje družbe Telekom. In se močno strinjam z vsemi mojimi predhodnimi razpravljavci, ki so dajali primerjavo vrednost delnice ali pa kapitalske vrednosti te družbe leto 2015 ali 2018. In lahko rečem, da je sramotni padec te vrednosti. In se potem pogovarjati samo »aha, zdaj sem pa prevzela neko novo funkcijo in bomo z optimizmom šli naprej«, tukaj takoj dam zelo jasno kritiko na upravljavca državnega premoženja in to je SDH, kajti ne glede na to, da je kapitalska naložba v SDH v sklopu celotne strategije upravljanja državnega premoženja dosega neko povprečje. Vendar, če določene družbe izkazujejo zelo slab donos in to se izkazuje tudi na vrednosti njegove delnice, mislim, da je dolžnost upravljavca, da potem tudi bolj odločno ukrepa. Tukaj moram izpostaviti, pa predsednik, če se spomnite tudi prejšnjo sejo, ko smo imeli primer Petrol, sem jasno izpostavil kako nebi smela biti praksa upravljanja državnega premoženja v primeru gospe Glavine. Vendar gospa Glavina je bila do, če me spomin ne vara, do 30. 8. tega leta predsednica nadzornega sveta Telekoma. To se pravi, ne samo ta primer z arbitražno odločitvijo, najverjetneje tudi še marsikaj drugega je. In če malce kalkuliram, najverjetneje je bilo to razlog, da se je odločila, da odstopi iz te funkcije. In tudi na tem mestu ponovno izpostavljam kje je upravljavec državnega premoženja, da dopusti, da osebe, ki so omogočile, da, če lahko temu tako rečem, dividend najverjetneje za leto 2019 država skupaj s kapitalsko družbo in SDH skoraj ne bo dobila nič, ker bo morala poravnati obveznosti iz arbitražne odločbe. Ja, kje pa je SDH, da prepreči, kot sem tudi omenil, kolobarjenje teh oseb, ki so v neki družbi, ki je v celoti ali delni lasti državi, nekako omogočala ali omogočila, da je nagrajena za slab nadzor, slabo upravljanje z zelo dobro spodbudno, nagrajeno mesto, v tem primeru Gen-1 v Italiji? </font><br/>
<font size="4">Bom kar takoj preskočil se bom kasneje vrnil tudi nazaj. Imam kar tudi takoj vprašanje za predsednika SDH. Dejstvo je, da vsi vemo, da tovrstne zadeve, ki so jih nekateri poslanci tudi izpostavili, poznamo pod pristopom ali imenom zlato padalo. Se pravi, ne samo, da smo na SDH imeli zlato padalo, tudi sedaj se izkazuje za člane uprave v Telekomu. Prav gotovo je na mestu vprašanje: koliko tovrstnih zlatih padal je še v celotnem sistemu upravljanja SDH do družb v državni lasti? In menim, da tisti, ki so sklenili pogodbe, kot govorim kot zlato padalo, da so škodljive in imam vprašanje, ki mislim, da je zelo na mestu. Ali so te osebe še vedno zaposlene na SDH? Oziroma ali so celo tudi oni bili nagrajeni z vodstvenimi funkcijami članov uprav v nadzornem svetu v družbah v državni lasti? Mislim, da tisti, ki so sklepali te pogodbe, imenovane zlato padalo, bi morale biti deležne najmanj z odškodninskimi tožbami.</font><br/>
<br/>
<b><font size="4">37. TRAK: (VP) 13.00</font></b><br/>
<br/>
<b><font size="4">	</font></b><font size="4">(nadaljevanje) Sam sem zelo na stališču, tudi današnje razprave, da je predvsem pomembno danes, kaj lahko mi kot člani Komisije za nadzor javnih financ kot tudi poslanci, ne samo pač tukaj prisotni, lahko storimo na področju upravljanja državnega premoženja, da se to upravljanje resnično začne izvajati v korist delodajalcev, predvsem pa, da se prekine tako imenovana slaba praksa. </font><br/>
<font size="4">Nekajkrat je bilo danes tudi že omenjeno odgovornost. Sam sem tudi nekajkrat v tem Državnem zboru jasno omenil, da očitno odgovornost nosilcev javnih pooblastil, še posebno pa tistih, ki jim je zaupano vodenje in nadzor družb v državni lasti ali družbi v delni državni lasti, da je ta odgovornost zgolj črka na papirju. In ponovno izpostavljam – do kdaj se bo to dogajalo? </font><br/>
<font size="4">Mislim, da s tem, da bi SDH, se pravi predsednik nadzornega sveta skupaj z upravo SDH, začel neke aktivnosti kar se tiče tako imenovanih pogodb zlatih padal, da bi morda že to bil prvi korak kot sporočilo, da se počasi tudi v naši družbi se začele premikati v tisto smer korporativnega upravljanja, ne samo, da nas je vseh polna usta kako imamo odlično korporativno upravljanje. Tudi na tem mestu ponovno izpostavljam, da, ja, normativno imamo solidno urejeno. Ampak nič ne pomaga, če se politika, če se vlada, če se politične stranke, če se lobiji, odvetniki tako ali drugače vključujejo v to tako imenovano kadrovsko kuhinjo. In bom še enkrat izpostavil – upravičeno na tem mestu kot člani odbora za nadzor javnih financ smo kritični do vseh takih in podobnih odstopanj, ki praviloma nebi smele biti.</font><br/>
<font size="4">Glede na to, da je tudi zadnjič in danes bilo vprašanje lastnika - ali vlada ali ima ali nima neke dolžnosti? Jaz dopuščam, da vsak izmed nas nekoliko drugače gledamo, ocenjujemo ali smo na stališču kakšna je pristojnost vlade ima. Ampak sam osebno sem trdno prepričan, da vsakokratna vlada je v vsakokratni vlogi lastnika državnega premoženja. Res pa je, da se je ta proces nekako potem nadgradil, da sama vlada ni upravljavec, vendar je za ta namen ustanovljen z zakonom, se pravi Slovenski državni holding. Ampak to pa ne pomeni, da ni političnega kadrovanja. Pa mislim, da tukaj smo si kar zelo podobni v tem razmišljanju. Tisti, ki meni ali je na stališču, da ni političnega kadrovanja, potem menim, da se močno moti in zavaja. </font><br/>
<font size="4">Kot rečeno že večkrat tudi z moje strani, na področju upravljanja državnega premoženja smo kot poslanci nekako ujetniki različnih interesov, ki potekajo po različnih poteh. In tukaj bom še enkrat izpostavil - ključno vlogo prav gotovo ima vlada in tudi politične stranke v tem Državnem zboru, seveda tiste, ki nekako so v vlogi in funkciji koalicije. Ampak zadeve, ki se pa zelo malokrat omenjajo, pa je močen pritisk vseh možnih lobijev in lobistov, da ne bom govoril odvetnikov, ki so zelo prisotni v procesih upravljanja državnega premoženja, pa naj si bom to potem kadrovske komisije, naj si bo svetovalci uprav v državni lasti, ki s svojimi mnenji še kako vplivajo na poslovne odločitve uprave in nadzornega sveta. In tako, če temu lahko tako rečem, imamo pred seboj ponovno primer slabe prakse upravljanja državnega premoženja, preprosto Telekom. Nič novega. </font><br/>
<br/>
<b><font size="4">38. TRAK: (VP) 13.05</font></b><br/>
<br/>
<font size="4">	(nadaljevanje) Vseeno se bom dotaknil še nekaj besed kar se tiče gradiva, ki smo ga dobili s strani predlagatelja. In moram priznati, da bom naprej prebral, potem bom pa komentiral, kar je zapisano v tem predlogu. </font><br/>
<font size="4">	»Skupščino je zaznamoval svojevrsten škandal in v nebo vpijoč primer slabega upravljanja državnih naložb, saj se skupščine ni udeležil noben od devetih nadzornikov, manjkal pa je tudi predsednik uprave«. In potem še v nadaljevanju še enkrat »najbolj v nebo vpijoč primer tega neudeležba je vseh nadzornikov družbe Telekom na skupščini. Vse to se seveda pozna tudi pri sami vrednosti družbe«. Moram priznati, da je izredno, izredno politično všečno zapisano. Gre zelo dobro v uho, vendar temu nasprotujem. Kdo pravi, da morajo na skupščini delničarjev biti prisotni vsi člani uprave in nadzornega sveta? Noben predpis to ne določa. </font><br/>
<font size="4">	A lahko?</font><br/>
<font size="4">	In pri vpogledu zapisnika skupščine delničarjev, kdo je bil predsednik skupščine delničarjev in kdo je bil prisoten notar, ki to zapiše v obliki notarskega zapisa, sem na stališču in tudi iz preteklih izkušenj, ki sem bil prisoten na tovrstnih organih, verjamem, da bi te dve osebi – predsednik skupščine kot tudi notar – če bi kar koli s tem bilo narobe, najmanj, kar je, prekinila skupščino. Tako, da to je pač en izmed načinov, ki prav gotovo je zelo všečen v naši politični retoriki. </font><br/>
<font size="4">Ker pa imam določena vprašanja, jih bom vseeno izpostavil kljub temu, da ni predsednice nadzornega sveta. Pa upam, da predsednik nadzornega sveta, govorim Telekoma, upam, da predsednik nadzornega sveta SDH ali pa predstavnik vlade, da ji boste pač tudi prenesli ta vprašanja. </font><br/>
<font size="4">Temeljno vprašanje je, ker tukaj je rdeča nit 20, 22, 23 ali pa še več milijonov, ki je iz te arbitražne odločbe ali razsodbe razvidno. In sicer: zakaj je Telekom sprejel zahtevo Antene Group za arbitražo s sedežem v Zürichu oziroma v Švici? Zdaj, malce je predstavnik malih delničarjev že z imeni operiral in moram priznati, če tudi sam malce kalkuliram, ste mi že skoraj dal odgovor. Da ne bom govoril potem tudi sodelovanje v teh procesih, da ne bom govoril potem tudi ta evropski center za reševanje sporov in podobno, ki na koncu se samo sešteva v milijončke, ki gredo na račun davkoplačevalcev. To pomeni, če zelo laično gledam, odločitev, da se ta zadeva rešuje v, poslovna odločitev uprave, predvidevam, da je tudi nadzorni svet tukaj imel neko besedo, je šlo v smer ne glede kako se bo zadeva razpletla, račun izstavljamo davkoplačevalcem. Ponovno, nič novega. Vendar menim, da je pa res že skrajni čas, da nadzorni svet SDH, sploh pa uprava, na tovrstne primere ne samo da opozori ampak tudi da kaj ukrepa.</font><br/>
<font size="4">Naslednje vprašanje, ki je tudi zelo povezano. Ali je uprava Telekoma v svojih poslovnih knjigah tudi oblikovala rezervacijo za ta sredstva, ko se je sprožil arbitražni postopek v Švici? In vprašanje, ki prav gotovo se drug na drugega navezuje je: poleg te slabe poslovne odločitve, da se sploh gre v arbitražni postopek, saj možnost bi bilo tudi izvensodnega spora, kaj šele, da bi to odločitev prepustili rednemu sodišču, saj ne moreš vedeti v katero smer bo na koncu sodna odločitev, </font><br/>
<br/>
<b><font size="4">39. TRAK: (VP) 13.10</font></b><br/>
<br/>
<font size="4">	(nadaljevanje) to se pravi, indici so že v osnovi šli poslovno smer, poslovna odločitev uprave in nadzornega sveta, da sploh ni pomembno ali bo Telekom dobil ali izgubil. V vsakem primeru račun izstavimo davkoplačevalcem. In to je tisto, kar osebno menim, da preprosto se nebi smelo dogajati. Tovrstne zadeve, saj v končni fazi tudi v Sloveniji bi lahko arbitražno sodišče delovalo. Kdo pa pravi, da mora iti v Švico? Ampak tisto, kar sem želel nekako vprašati: koliko tovrstnih napačnih poslovnih odločitev pa je bilo od leta 2015? Ali pa govorim še malce nazaj? </font><br/>
<font size="4">In močno se strinjam s tem, da takrat, ko je bila zlata doba vrednosti delnice Telekoma, pa v kolikor se bi vlada, upravljavec državnega premoženja, odločila za prodajo, bi moral takrat prodati, kajti takrat je bila sanjsko visoka cena delnice. To, da se pa danes pogovarjamo o najmanj trikrat manjši – spoštovani, res ne vem, kaj je s to našo odgovornostjo. Vključno tudi z nami, poslanci. Noben nič, ne tisti, ki povzročajo to, se dobesedno nagrajuje in gredo na najmanj enake, če ne še bolj odgovorne in plačane službe. In nobenemu nič. </font><br/>
<font size="4">Tako, da bi res rad tudi pač vprašanje koliko tovrstnih ali podobnih slabih odločitev, da je tržna vrednost delnice danes tako nizka, ker prav gotovo je pogojeno ne samo s poslovnim načrtom ampak s strategijo uprave, ki jo potrdi nadzorni svet in tukaj si ne moremo izogniti tudi temu, da tudi lastnik nekako potiho tako ali drugače se sooča, je seznanjen ali pa prikima pri teh tako imenovanih političnih kadrovanjih. </font><br/>
<font size="4">Kaj je z odškodninskimi tožbami? Ali se v Republiki Sloveniji sploh odškodninske tožbe zoper članov uprav nadzornega sveta sploh vlagajo? </font><br/>
<font size="4">Glede šolskega primera ne bom ponovil, ker sem že uvodoma povedal in tudi res tukaj pričakujem. Glede na to, da je Gen-1 tudi v stoprocentni lasti države, da se tudi vlada, politika naj neha slepiti s posameznimi kadrovskimi odločitvami, ki potekajo legalno preko SDH. </font><br/>
<font size="4">In če lahko samo še za konec rečem. Vprašanje pa imam za predstavnika malih delničarjev. Ali ste na tej skupščini, ki je potekala 30. 8. 2019, glede teh predlaganih sklepov, ki je danes strani predlagatelja tudi posredovano, kakor koli napovedali kako izpodbojno tožbo? </font><br/>
<font size="4">Toliko zaenkrat.</font><br/>
<font size="4">Hvala.</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">Naj samo obvestim, da imam eno pooblastilo, da poslanca Jerneja Vrtovca nadomešča poslanka Tadeja Šuštar. </font><br/>
<font size="4">Predlagatelj se je javil k besedi.</font><br/>
<br/>
<b><font size="4">MAG. ANDREJ ŠIRCELJ: </font></b><font size="4">Kratek odgovor Verbiču glede teksta in političnega teksta in tako naprej. </font><br/>
<font size="4">Ja, seveda je političen tekst. Mi smo pač v politiki. To je prva zadeva.</font><br/>
<font size="4">Zdaj, druga zadeva, kar pa tukaj dejansko je. Glejte, milo rečeno nenavadno je, milo rečeno je to enostavno slabšalno za, bom rekel celotno družbo, da ne pride ne uprava in ne nadzorni svet oziroma člani nadzornega sveta na skupščino. Mislim, da je to podcenjujoče in se pa z vami strinjam in nikjer ne piše, da to ni možno v skladu s slovensko zakonodajo in tako naprej. </font><br/>
<font size="4">Zdaj, glede, jaz sem, / nerazumljivo / predsednik, s tem, da se tudi državni sekretar nekako strinja, da so tile sklepi dejansko čisto v redu. Predlagam pa, tako kot sta predlagala gospod Škof in gospod Stanković, da se v sklepih roki podaljšajo. In sicer v prvem sklepu na 60 dni, v roku 60 dni, prav tako v drugem sklepu v roku 60 dni. In s tem bodo seveda lahko vsi organi in postopki in tako naprej tekli na takšen način. </font><br/>
<font size="4">Hvala.</font><br/>
<br/>
<b><font size="4">40. TRAK: (VP) 13.15</font></b><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">	Gospod Breznik.</font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">Ja, glejte saj to sejo zdaj, ne, kdo še je tu ostal. Torej predsednica nadzornega sveta je odšla v tujino. Člana uprave ni nobenega. Predstavnik Ministrstva za finance pač govori o zadevah, ki so teoretične narave. Predstavniki SDH-ja pravijo, da Telekoma ne bodo prodali. Zdaj pa gremo počasi spet rezati kot, faširano meso, včeraj smo imeli o tem debato, zdaj bomo pa šli, glejte. </font><br/>
<font size="4">	Zdaj pa začnimo končno enkrat govoriti. Predstavnik malih delničarjev, glejte, vse, kar se je dogajalo na Telekomu, zdaj gremo od leta 2015. Kolega Verbič, zakaj niste prodali Telekoma? Imeli ste 35 poslancev, vaša stranka. Zakaj ga niste prodali? Zakaj ste dodatne zahteve Cinvenu dajali. To so, veste, zahteve, ne vem, take, ko boljše reči ne, če si normalen. 115 evrov za delnico, 130 so v bistvu ponujali, 115 ravno zaradi tega, ker so imeli rezervacije za odškodnine 300 milijonov.</font><br/>
<font size="4">	Nadaljevanje, gremo. Evo, včeraj je prevzel Tomaž Seljak. Priden bo, glejte, veste kaj bo vse delal, da Rojs ne bo fasal kazenske, da bodo zadeve zastarale. Od leta 1997 je v Telekomu / nerazumljivo / posebna zgodba, glejte, še to vam lahko začnem 2 uri razlagati. On bo priden, on je bil zdaj njegov namestnik, od Skobeta. Bil je dva mandata član uprave. Veste, kako bo priden? Nič ne bomo odkrili. Merkan je tudi, če je rekel, da bo samo naprej gledal, glejte, je vedel, da bo, če se kar koli pride v javnost, se bo opekel kot šus. Zdaj, Seljak bo priden, on bo torej samo delal naprej, da zadeve zastarajo. </font><br/>
<font size="4">Zdaj boste pa videli, kako ta tokokrog teče. Zdaj, Rojsa so pač dobili tam v neki zgodbi še na nekem neformalnem srečanju s Skobetom, kjer sta se malo pogovarjala kako bosta rešila balkanske probleme. Pa je zadeva zašla. Rojsov namestnik, najožji sodelavec, je v Državnem zboru predsednik Odbora za infrastrukturo, ne, Edvard Paulič, ne, to je ta zgodba, ne. Torej veste kaj bi rekli profesorji za organizacijsko kulturo? Gre za posebno subkulturo tega UDBO-komunizma, ki v Sloveniji traja. Torej, Telekom izhaja iz tistih vseh, ki so imeli ključe, ki so prisluškovali še leta 1990 35 tisoč Slovencem. Zdaj prisluškujejo vam, tam je ena klika 30 ljudi notri, kjer se kar priklapljajo pa še vedno prisluškujejo. Potem imamo enega bivšega šefa policije, ki te informacije, kdo, kaj, kake informacije, hodi pa tudi trži, ne. Njemu je razlagal »tako to deluje, tudi meni so vdirali v telefon«, ne. Tako to deluje. </font><br/>
<font size="4">Potem, glejte, se kolega oglasi, prodaja zgodbo od gospoda Vebra, zadnjega socialista s Kočevja, o kritični infrastrukturi. Poglejte, kolega, prvo je treba poznati omrežje slovensko. Vi veste, da ima Telekom energetsko omrežje, da ima vso optiko, recimo, da leti gor po vseh daljnovodih, 110-380 kilovoltov. Leti po večini kanalizacijskih jaškov. Evo, če bo kolega Jankoviću ne bo uspelo kanalizacije speljati skozi vodovarstveno območje, lahko vsaj optične kable morda potegne po teh jaških. Potem ima, glejte, Dars svoja omrežja. Potem ima Dars svoja omrežja ob kompletnem avtocestnem / nerazumljivo /, ki ga lahko uporabljamo. Zdaj pa pojdimo na vojsko. Ravno ste naleteli na mene, jaz se opravičujem, sem se ravno prejle / nerazumljivo / ukvarjal z atomskimi centralami, pa specializacijo vojske sem delal za telekomunikacije. Tu na Vrhniko, če bi šli pogledat, glejte, bi vam enota za komunikacije in informacijsko infrastrukturo na Vrhniki povedala kako deluje vojska in od česa je odvisna. Če bi bila vojska odvisna od Telekomovega omrežja, glejte, jutri moramo vojsko zapreti. Vojska ima posebne sisteme, ima več sistemov. Vseh ne morem niti obrazložiti, ker bi kršil morda še nekatere zadeve, samo lahko vam naštejem. Mi imamo mobilne sisteme v primeru vojne. Mi imamo sisteme, mobilne, kjer vzpostavimo kompletno mrežo za celo Slovenijo, glejte, imamo na / nerazumljivo /, imamo na vse ostalo, imamo posebne kioske, pridemo, postavimo. Vojska ne sme biti odvisna od enega državnega Telekoma že zaradi varnosti, da ne govorim o digitaliziranem omrežju. Vsaka vojašnica ima posebno centralo s posebnim varnostnim sistemom, s posebno kriptozaščito. Nam je vseeno ali bomo mi po T-2 optiki spuščali pa komunicirali z mariborske vojašnice, z Mostami, Polje ali s Kranjem ali kar koli, mene to ne zanima, zaradi tega, ker je to toliko kriptozaščiteno. Če se to zgodi imamo pa tako imenovane komplementarne sisteme. Imamo sisteme, kjer vzpostavljamo komunikacije tudi v tujini z dvema vodoma. Mobilne komunikacije v tujini, kaj mislite, kako jih vzpostavljamo. Da bomo odrezali palične kable med Cerkvenjakom pa Lenartom iz leta </font><br/>
<br/>
<b><font size="4">41. TRAK: (VP) 13.20</font></b><br/>
<br/>
<font size="4">	(nadaljevanje) 1975, ki so jih montirali. Takrat je standard bil 0,5 kvadrata, v tujini mi smo celo 0,4 kvadrata dajali. Tako, da že na ena na tisoč petsto metrih imamo na ADSL2 omrežju takšne probleme s stresanjem kapacitivnosti in pa induktivnosti, da več ljudje niti ene televizije ne morejo na tisoč petsto metrov gledati na paličnem kanalu. In ta gospod Seljak je bil šef tega omrežja, on je to razvijal. Zdaj pa je član nadzora, predsednik uprave. In to je zdaj za vas kritična infrastruktura? Mi smo kritično neinformirani, gre za kritično kliko notri, subkulturo v Telekomu, ki vlada ves ta čas in se oplaja. In gre za 30 do 50 ljudi, ki držijo celi Telekom v lasti. In vi to podpirate, glejte. Zdaj si prestavljajte, da bi prišlo vsaj 15 onih Kitajcev iz Gorenja, pa da postavijo malo srednjega managementa, pa malo uprave, pa jim damo pol leta časa pa 10 milijonov jim plačamo, pa boste videli kaj bodo prinesli vse na plan. Zato je treba prodati, ker je to nemogoče rešiti. Ker tudi, ko taka podjetja kupiš, ko ugotoviš tako organizacijsko kulturo in to ste lahko ugotovili na Tarči, na Tarči ste lahko ugotovili – niti en predsednik uprave ni mogel nadzirati Telekoma, od Kramberja, Mazla, vsi, ki so se javljali. Ne moreš, moreš samo razstaviti to podjetje. Zdaj pa razstavljati to podjetje je brezveze – prodati. 200 milijonov, 150 milijonov. Prodati ga. Prodati ga, ste razumeli, kaj sem vam rekel zdaj v tem trenutku? Ker bo še nas bolela glava v naslednjih letih. Takrat boste pa videli kako bodo frajerji tisti z GLC450, pa ne vem kaj vse sem našteval, ki so pripeti tu gor. To podjetje ne bo preživelo, ker gre za popolno spremembo tehnoloških procesov. In lahko imajo oni ne vem koliko teh starih dvopaličnih kablov pa tiste malo optike, ne bo na dolgi rok sploh več uspešno podjetje. Ker zdaj gre za prenovo, zdaj je nekaj takega, ko imate vi razvejano poštno mrežo kočij, kot je bila recimo leta 1835 v tem delu Habsburške monarhije, približno pripravlja se pa južna železnica. Takšen preskok bo zdaj v tehnoloških procesih in mi večinoma teh / nerazumljivo / ne bomo potrebovali. In zdaj, da vam pomagam, tistih 200 milijonov bodo rabili, da bodo neko tehnologijo, da bodo malo spet prišli na zeleno vejo, seveda bodo potrebovali. Samo firma, ki je 300 milijonov vredna, da jo ti 200 milijonov tehnološko v njo investiraš v naslednjih letih, ne, ob vsej konkurenci, ki je v Sloveniji že nastala zaradi teh stacionarnih tipov, ki so se živeli na tem monopolu, glejte, ne bo uspešna zgodba, na žalost. Jaz bi si želel, da bi bil Telekom v državni lasti ampak to je subkultura taka razvita, tako kot je bila v Gorenju. In zdaj govoriti, če bi Janez Janša pa mi bili še 2 mandata, nebi mogli prebiti Telekoma. Nebi mogli prebiti. Tudi ona zgodba, ko je prej bila, menja se vlada, še nadzorni svet se ne menja, seveda, nadzorni svet pa še hitro ima ta varnostni efekt, hitro še postavi nove člane uprave. To so stara pravila, to smo mi vsepovsod dali. Potem pa rečejo »ja, pod vašo vlado je bil imenovan nadzorni svet in tudi predsednik uprave«. Stara zgodba. </font><br/>
<font size="4">Glejte, zaradi tega sem jaz tisti, ki vztraja od vsega začetka, da je treba to družbo prodati. In to nujno. In tudi če nas danes boli glava, da je to 56 evrov za delnico, je 56 evrov za delnico. Če si mislimo, na drugi strani nastajajo podjetja, recimo Bitstamp, 350 milijonov evrov je bil prodan južnokorejskemu podjetju. V osmih letih iz garaže, z dvema računalnikoma zmogljivima z blockchain tehnologijo. 350 milijonov evrov. Pa če pustimo, pa da je dvom v, ne vem, kriptosvet, pa blockchain, pa ne vem kaj vse imate dvome, dvoma pa nimate v to firmo, ki kazalci kažejo samo navzdol, afere so vsepovsod. In niti ena afera ni doživela, tako ne z Gorenja, ne, v / nerazumljivo / tako zvani kadrovske ekspertize, no, od Gorenja pa njegov management, tako je isto v Telekomu. Tam je zdaj problem pri Telekomu, da je tehnološko podjetje in da ga je čas povozil v eni stvari. Prej sem razlagal celo zgodbo, ne vem, lahko razlagam še pol ure ampak bo čas mimo-</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Ni treba, ni treba.</font><br/>
<br/>
<b><font size="4">FRANC BREZNIK (PS SDS): </font></b><font size="4">-ob dveh moramo iti. </font><br/>
<font size="4">Torej, spoštovani kolegi, sramota je in, predsednik, glejte, jaz bi prekinil kot predsednik. Jaz bi prekinil. To, da mi nimamo tu ne člane nadzornega sveta, seveda niste krivi ampak poglejte, kolegi, ki ste s koalicije. Da sem jaz zdaj, da imamo mi vlado, pa jaz sedim na seji, pa da mi ne pride noben iz državnega podjetja v katerem imamo mi dvotretjinsko večino preko SDH-ja kot upravljavca, poglejte, prekine se seja, pa se jih pokliče na odgovornost. Skliče se v 60 dneh skupščina in se jih vse skupaj zamenja, gotovo. Mene zanima kje je bila, ali je rabila k frizerki ali je šla v tujino si po facelifting ali si je šla ne vem kaj vse, me ne zanima. </font><br/>
<br/>
<b><font size="4">42. TRAK: (VP) 13.25</font></b><br/>
<br/>
<font size="4">	(nadaljevanje) To gre za podjetje, na katerem je gonilo lahko našega preboja ali pa razvoja v tej digitalni revoluciji. O tem govorim ves čas že 10, 6 let, 7 let tu notri v parlamentu. In ker sem ugotovil, da to podjetje je konec, da tega ne bo naredilo, imamo ostale ponudnike, žal na privatni osnovi, ki bodo to lahko peljali. Telekom tega ne bo peljal in zato ga je treba takoj v najkrajšem času kot portfeljsko naložbo, kot ste rekli na Ministrstvu za finance, na žalost prodati. Pa ne krivim zdaj tiste, ki ste zdaj prišli ampak povem vam zgodovino vsega, kar sem razlagal. Ne krivim ali ste sposobni ali nesposobni, ne ocenjujem, ampak ne bodite naivni vsi skupaj. Ne bodimo več naivni in se losajmo tega podjetja. </font><br/>
<font size="4">	Najlepša hvala.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">	Gospod Mesec. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala za besedo.</font><br/>
<font size="4">	Zdaj najprej glede tele katastrofičnosti Breznika. Saj nočem polemizirati, samo pač je razlika med tem, da očitamo-</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Raje ne, ker bomo potem imeli še dolgo razpravo.</font><br/>
<font size="4">	Franc, daj. </font><br/>
<br/>
<b><font size="4">	LUKA MESEC (PS Levica): </font></b><font size="4">Lepo prosim, jaz imam besedo. </font><br/>
<font size="4">	Pač je razlika med tem, da temu podjetju očitamo, da je določena regresija v njegovem upravljanju, da mu očitamo, da je popolnoma ekonomsko neupravičeno, da drži svojo medijsko družbo, ki mu prinaša izgubo kar 57 milijonov v zadnjih 5 letih. Ampak smo pa precej daleč od tega znanstveno-fantastičnega scenarija, da bo pa zdaj ta družba kar propadla. Še vedno ima Telekom 42 % tržnega deleža pri mobilni telefoniji, je vodilni še vedno po tržnem deležu pri širokopasovnih internetnih priključkih in tako naprej. Tako, da je zelo, zelo daleč od tega, da bi propadla in popolna norost bi bila, da se to firmo prodaja za drobiž, kot bi ga zdaj očitno, pač po cenah delnic, dobili na trgu. To je prva stvar. </font><br/>
<font size="4">	Druga. Moram replicirati gospodu Verbiču. Jaz se ne morem strinjati z vami v dveh točkah. Prvo, pač, res je, noben zakon ne predpisuje, da bi morali biti člani nadzornega sveta prisotni na skupščini delničarjev. Ampak spodobi pa se. Spodobi se, da pridejo tja, da pride vsaj eden iz nadzornega sveta tja na vprašanja delničarjev odgovarjati. In mislim, da je popolnoma nesprejemljivo, da v takih firmi kot je Telekom, niti eden ni prišel odgovarjati na vprašanja, ki so bila zastavljena oziroma na dileme, ki so jih drugi delničarji imeli. Tretjič, ne morem se strinjati z vami, gospod Verbič, ko govorite, da imamo pri nas normativno dobro urejeno upravljanje državnih podjetij, problem je samo v praksi. Glejte, to je tako, ne, pač sistem je v redu, samo ljudje so zanič, ne, če prevedem. Ampak pri nas imamo normativno stvar tako zapeljano, da v bistvu gre komandna linija pač jasno iz vlade, vmes ni nobenega resnega nadzornika, je pa pač SDH kot dimna zavesa za to, da lahko vlada vsakič, ko gre kaj narobe v državnih podjetjih, reče »mi nimamo nič s tem«. Ampak ko je treba tja kadrovati, se pa znajdejo v upravi Telekoma recimo pač ljudje, kot je študentka sekretarja v kabinetu predsednika vlade brez kakršnih koli referenc z telekomunikacijo, ne? Ni to dobro normativno urejeno upravljanje in ga bi bilo treba prevetriti točno v točki SDH-ja. Tja je pač treba dati druge ljudi, ne samo ljudi, ki jih namesti vlada ampak predstavnike zaposlenih, predstavnike civilne družbe, kakšnega interesnega združenja, ki bodo pa gledali kaj ti vladni predstavniki delajo in jim gledali pod prste.</font><br/>
<font size="4">	Zadnjič pa, sem se v bistvu že precej dolgo nazaj javil glede Zvonka Černača, ki me je prej obtožil, da lažem glede rojstva TS medie, Siola in Planeta TV. Zdaj, Zvonko Černač je rekel, da sem se jaz zlagal in to dvakrat. Prvič naj bi se zlagal, ker sem rekel, da je Planet TV ustanovila Janševa vlada in drugič naj bi se zlagal pri tem, da je Rudolf Skobe prišel pod Janševo vlado na mesto predsednika uprave. </font><br/>
<br/>
<b><font size="4">43. TRAK: (VP) 13.30</font></b><br/>
<br/>
<font size="4">	(nadaljevanje) Zdaj, takole. Rudolf Skobe je bil najprej odgovoren za TS medio, to je bilo leta 2012. Koga je tja namestil? Če pogledate začetno ekipo, boste videli, da so bili: Alenka Pavlin, nekdanja tiskovna predstavnica SDS; potem Vinko Vasle in Uroš Urbanija, oba dva precej zanesljiva kadra; Aleš Žužek, ki je nekoč delal za brezplačnike SDS in tako naprej. In ko je Vinko Vasle prevzel urednikovanje Siol.net, so se pač tam v nadzornem svetu znašli praktično strankarski člani, ne, član ljubljanskega izvršnega odbora SDS-a, vodja ribniške svetniške skupine SDS in tako naprej. Skratka, šlo je zelo jasno za političen projekt. Rudolf Skobe pa je bil, verjetno za nagrado, kasneje imenovan za predsednika uprave Telekoma. Tako, da to pač mu moram odgovoriti, čeprav ga trenutno v dvorani ni. In tretja sled, ki jo lahko tukaj zelo jasno najdemo je, da slovenski Zakon o medijih prepoveduje telekomunikacijskim družbam kot je Telekom ustanavljanje medijskih hiš ali prevzemanje medijskih hiš, stvar je jasna, zato da nebi prišlo do monopolnega zlorabljanja trga. Ampak takrat je superminister Žiga Turk v drugi Janševi vladi seveda pogledali skozi prste in dovolil Telekomu, da je TS medio ustanovil, glede česa smo imeli tudi potem par let kasneje probleme, ker je po enakem kopitu skušal Telemach prevzeti Pop TV in A Kanal, skozi enako luknjo. </font><br/>
<font size="4">	Toliko. Pač sem moral odgovoriti, ker sem bil obtožen, da govorim neke neresnice. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Še. Kratka, sklepna.</font><br/>
<br/>
<font size="4">	</font><b><font size="4">DUŠAN VERBIČ (PS SMC): </font></b><font size="4">Hvala, predsednik. Res bom zelo kratek. </font><br/>
<font size="4">	Preprosto se moram odzvati in moj odziv je dve zadevi. Jaz se na kolega, ki je ravnokar pred mano govoril.</font><br/>
<font size="4">	Dejstvo je, skupščina delničarjev. Skupščina delničarjev ne pozna v samem postopku kar se tiče spodobi se, odzivnost, vljudnost in podobno. Skupščina delničarjev je zelo resna stvar in v izključni pristojnosti predsedujočega skupščine in notarja. In ona dva skrbita, da je ta zadeva skladna z veljavno zakonodajo. Če nekdo pride ali ne pride, to ni stvar skupščine delničarjev. Postopek se mora izvesti. Ali je to higiena poslovna ali ne, to lahko vsak po svoje razmišlja, kajti na skupščini delničarjev vsi delničarji so upravičeni do določenih odgovorov, če so dana vprašanja in za to skrbi predsedujoči skupščine. Zaradi tega v teh zadevah ni neke solidarnosti, vljudnosti in podobno. Če je kar koli narobe, se pa za to mora napovedati izpodbojne sklepe skupščine, to, kar sem pač prej, spoštovan, tudi povedal.</font><br/>
<font size="4">	Korporativno upravljanje sem kar zelo na stališču in bom še enkrat ponovil, mogoče ste me narobe razumeli, tudi zadnjič in tudi danes sem na stališču, da korporativno upravljanje normativno vezano na SDH, je kar solidno. Ne pogovarjam pa se o stotine družb, ki so v državni lasti. Jaz se pogovarjam samo o SDH. To, kar ste pa nakazal, da bi tudi v upravljanje SDH prišlo tudi delavsko soupravljanje, pa tukaj tudi takoj povem, da temu nisem naklonjen. Tako, kakor v prejšnjem mandatu tudi nisem bil. </font><br/>
<font size="4">	Samo še beseda spoštovanemu Brezniku. Zdaj je tako, ne, v teh političnih razpravah je najlažje pokazati na tisto stran, ne. In res, dejstvo je, da si kriv ali nisi kriv, politično se to da zelo dobro prikazati. Glede na to, da sem dobil vprašanje zakaj v prejšnjem mandatu nismo prodali se pravi Telekoma, lahko enako vrnem vam vprašanje. Zakaj vi niste v času vašega mandata prodali Deutsche Telekomu, ko je bilo pa 320 evrov vredna delnica? To popolnoma je brezplodno. Ampak hočem reči nekaj. V razpravi v prejšnjem mandatu, ko ste tudi omenili govor glede gospoda Vebra in podobno, sem bil izredno kritičen in bom šel tudi pogledati moje glasovanje takrat, kako je. Dejstvo je, da že nekateri poslanci smo tudi v prejšnjem mandatu bili izredno kritični </font><br/>
<br/>
<b><font size="4">44. TRAK: (VP) 13.35</font></b><br/>
<br/>
<font size="4">	(nadaljevanje) do tovrstnih zadev. In stvar je v tem, da smo bili tudi veliki zagovorniki, da se strategija upravljanja, ki je bila sprejeta 2015, postavi v teh treh kategorijah in tudi na tem mestu lahko rečem, da sem razočaran, tako nad prejšnji vladi kot tudi sedaj po enem letu, da strategijo upravljanja državnega premoženja, ki je bilo že takrat rečeno, da glede spremenjenih okoliščin, da ne bom govoril tudi trga in vseh mogočih zadev, da bo prišlo do neke korekcije, pa še vedno pač nismo. Tako, da najlažje je reči »aha, saj, vladajoča pozicija je pač odgovorna za vse«. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Ja, proceduralno.</font><br/>
<font size="4">	Samo to še povem, kolegi, Verbiču. Tista prodaja za 400 evrov na delnica ni bila izvedena zaradi vašega kasnejšega koalicijskega partnerja, stranke DeSUS, ki je rekla, da bo odšla iz koalicije, če ne bo umaknjena prodaja. Toliko in aktualne koalicijske. Ja, nismo imeli pa 35 poslancev, drži.</font><br/>
<font size="4">	Proceduralno, gospod Černač. </font><br/>
<br/>
<b><font size="4">	ZVONKO ČERNAČ (PS SDS): </font></b><font size="4">Hvala lepa.</font><br/>
<font size="4">	Ko je premier Šarec pred dvemi meseci v parlamentu lagal, mislim, da se je v odgovoru na moje poslansko vprašanje vsaj ene trikrat zlagal, sem jaz predsedujočega takrat pobaral, da bi bilo prav, da ga opozori, da ni lepo, da se v parlamentu laže. In isto pričakujem, predsedujoči, da storite tudi kadar kakšen poslanec na tej seji laže. Gospod Mesec se je prej zlagal, ko je rekel, da je Janševa vlada imenovala gospoda Skobeta in da je Janševa vlada ustanovila Planet TV oziroma TS media, potem se je pa zdaj, malo pred mojo proceduralno razpravo, malo popravil, pa je rekel »ja, v času Janševe vlade«. Ja, glejte, gospod Mesec, to je bistvena razlika, ne? In jaz sem tudi povedal, ne vem ali ste bili takrat v dvorani, ko sem repliciral gospodu Staroviću. Še enkrat – v času Janševe vlade ali pa, da je Janševa vlada imenovala, je bistvena razlika. Gospod Skobe je bil imenovan v času Janševe vlade prvič za predsednika uprave ampak ga je imenoval nadzorni svet, s katerih Janševa vlada ni imela nič. In enako ni imela nič z ustanovitvijo Planet TV-ja, kjer je bil grški partner večinski lastnik. Vse te zgodbe, ki se zdaj odvijajo, niso s tem povezane, s to ustanovitvijo, pač pa s tem kar se je dogajalo kasneje. In v parlamentu, tudi na delovnih telesih, ni lepo lagati, gospod Mesec. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Ja, postopkovno, ja. </font><br/>
<br/>
<b><font size="4">	LUKA MESEC (PS Levica): </font></b><font size="4">Ja, zdaj, gospod Černač me je pozval, naj se opravičim.</font><br/>
<font size="4">	Glejte, ko govorimo o tej vladi, pa kadrovanju v državnih podjetjih, ste precej premočrtni od kod prihajajo ljudje v uprave Petrola-</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Zdaj nakazuje, da boste zlorabili postopkovno vprašanje. Kaj boste, kakšen postopek predlagate? </font><br/>
<br/>
<b><font size="4">	LUKA MESEC (PS Levica): </font></b><font size="4">Moram priti do sklepa kako bom z opravičilom.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">No…</font><br/>
<br/>
<b><font size="4">	LUKA MESEC (PS Levica): </font></b><font size="4">Ko govorite o vaši vladi pravite, da s projektom TS media, Siol.net in Planet TV niste imeli nič. In imenovanjem Rudolfa Skobeta, čeprav sta bila oba medija prestreljena s partijskimi kadri. In glede na to, da je vaše izvajanje-</font><br/>
<br/>
<b><font size="4">	ZVONKO ČERNAČ (PS SDS): </font></b><font size="4">Kakimi partijskimi kadri? </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Pa daj, samo majčkeno, no. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Partijskimi kadri, res je: Alenko Pavlin, nekdanjo tiskovno predstavnico SDS; Vinkom Vasletom; Urošem Urbanijo; Alešem Žužkom. In tako naprej. Partijskimi kadri. </font><br/>
<font size="4">	Glede na to, da je vaš odgovor oziroma vaša obtožba eno navadno sprenevedanje, sem vam ne morem opravičiti. </font><br/>
<font size="4">	Ampak se morate vi meni. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Zdaj, da bom jaz samo povzel nekaj, ker mislim, da tukaj je kolega Mesec zlorabil postopkovno za nekaj, kar je že dvakrat prej povedal, pač v nekem političnem pamfletu, ki ga je tukaj želel predstaviti. Jaz bi samo kolega Meseca opozoril, da se svet ni začel z letom 0 in da se tudi vse v Sloveniji ni začelo z vlado gospoda Janeza Janše, kakor tudi se Antena TV oziroma Planet TV ni začelo z vlado Janeza Janše. In samo en kratek pogled po zgodovini nastajanja te televizije bi hitro pripeljal, do trenutka nastajanja te televizije. Zdaj, jaz imam tukaj novico iz 3. 3. 2009, kjer je bil gospod Skobe imenovan za šefa multimedijske družbe Planet9. Kot vemo, je bilo to obdobje, ko je gospod Golobič, njega pa mislim, da vsi poznate in njegove ambicije, telekomunikacije speljal na svoje ministrstvo. </font><br/>
<br/>
<b><font size="4">45. TRAK: (VP) 13.40</font></b><br/>
<br/>
<font size="4">	(nadaljevanje) In takrat je gospod Skobe, ko je bil imenovan s strani pač uprave družbe, ki jo je imenoval nadzorni svet tedanjega upravljavca, vlade Boruta Pahorja, dejal: »skupna vizija je postati prva izbira uporabnikov in ponudnikov multimedijskih storitev v regiji«. Skratka, izvor te televizije sega v leto 2009, razvijal se je v 2010, operacionaliziral 2011 in tudi vodstvo, ki je potem prevzelo, je bilo takrat imenovano. In, prosim, ne izrabljati te komisije za, Komisije za nadzor javnih financ, za politiziranje o krivdi neke stranke, za katero imate občutek, da je kriva za vse na tem svetu. Predstavniki predlagatelja niso v ničemer politizirali današnje razprave. Edino politiziranje danes, ki je bilo, je bilo s strani Luke Meseca. In meni je žal ampak zadnje dve seje Komisije za nadzor javnih financ slišim politiziranje samo s strani člana, komisije gospoda Meseca, kar je sicer dobro, v redu, verjetno tudi politično opurtuno ampak, glejte, te razprave vendarle ne bom več dovoljeval, vsaj na današnji seji ne. </font><br/>
<font size="4">	Tako, da zaključujem razpravo. Dam besedo še predlagatelju, da povzame mogoče sklepe potem pa preidemo na glasovanje o sklepih. </font><br/>
<br/>
<b><font size="4">	MAG. ANDREJ ŠIRCELJ (PS SDS): </font></b><font size="4">Hvala lepa, predsednik.</font><br/>
<font size="4">	Jaz mislim, da ta razprava je bila vsekakor koristna. Prvič je bila koristna za to, da smo dejansko nekoliko bližje ugotovitvi dejanskega stanja, kaj se je dogajalo na Telekomu. Drugo, da smo ugotovili kakšni so načrti in kakšne so možnosti razvoja glede Telekoma, tukaj žal v obstoječem okviru najbrž zelo majhne. In tretje, jaz mislim, da so sklepi, ki jih dejansko predlagamo tisti, ki bodo natančnejše dali odgovore še na tista vprašanja glede uspešnosti, učinkovitosti, gospodarnosti in seveda glede odgovornosti vseh tistih določevalcev, ki so sprejemali določene odločitve v preteklosti. </font><br/>
<font size="4">Kot sem že omenil, v imenu predlagatelja predlagam te tri sklepe. S tem, da bi roke glede na predlog predsednika uprave SDH-ja kot tudi predsednika Društva malih delničarjev Slovenije, predlagal, da sta roka 60 dni in tako dejansko potem, kot sem razumel, se je možno, je možno, da se opravijo pač vsi postopki.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Dobro, hvala. </font><br/>
<font size="4">Odpiram razpravo o predlogu sklepov. Če ni razprave, zaključujem razpravo. </font><br/>
<font size="4">Prehajamo torej na glasovanje. Predlagam, da o vseh treh predlaganih sklepih s tem popravkom 60 dni glasujemo skupaj. Ni nasprotovanja.</font><br/>
<font size="4">Torej, želi kdo obrazložiti glas?</font><br/>
<font size="4">Gospod Mesec.</font><br/>
<br/>
<b><font size="4">LUKA MESEC (PS Levica): </font></b><font size="4">Hvala.</font><br/>
<font size="4">Jaz bom sklepe podprl, sem že na začetku povedal, da se z njimi strinjam. </font><br/>
<font size="4">Nisem se pa strinjal z načinom pristopa oziroma selektivno izbiro kaj se na tej komisiji izpostavlja in kaj ne. In še manj se strinjam z vašim zaključnim nagovorom, gospod predsednik-</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Ja, pa to ni obrazložitev, je spet zloraba poslovnika, glejte. </font><br/>
<br/>
<b><font size="4">LUKA MESEC (PS Levica): </font></b><font size="4">Ko ste poskušali pač meni-</font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Hvala lepa. </font><br/>
<font size="4">Dajem torej, še kakšna obrazložitev glasu? </font><br/>
<font size="4">Če ne, dajem predlog na glasovanje. </font><br/>
<br/>
<b><font size="4">LUKA MESEC (PS Levica): </font></b><font size="4">Se pravi, kdor se ne strinja z vašo agendo, politizira, ne? </font><br/>
<br/>
<b><font size="4">PREDSEDNIK DR. ANŽE LOGAR: </font></b><font size="4">Začenjam glasovanje. Glasujemo. </font><br/>
<font size="4">Kdo je za? (8 članov.) Kdo je proti? (1 član.)</font><br/>
<font size="4">Ugotavljam, da so sklepi sprejeti.</font><br/>
<font size="4">S tem zaključujem to točko dnevnega reda in 14. nujno sejo Komisije za nadzor javnih financ.</font><br/>
<font size="4">Hvala lepa za udeležbo vsem prisotnim.</font><br/>
<br/>
<b><font size="4">Seja se je zaključila 11. decembra 2019 ob 13.44.</font></b>
</root>