<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">1. seje</font></b><br/>
<br/>
<b><font size="4">(13. julij 2018)</font></b></p></div><br/>
<b><font size="4">Sejo je vodil Matjaž Nemec, predsednik Odbora za zunanje zadeve.</font></b><br/>
<b><font size="4">Seja se je pričela ob 9.15 uri. </font></b><br/>
<br/>
<b><font size="4">	PREDSEDNIK MATJAŽ NEMEC: </font></b><font size="4">Spoštovane kolegice in kolegi! </font><br/>
<font size="4">	Pričenjamo z nadaljevanjem 1. seje Odbora za zunanjo politiko. Dovolite mi, da vam danes posebej ob tej priložnosti zaželim vse dobro v nadaljnjem delu in tudi dolžan sem obrazložiti, zakaj smo se odločili izjemoma za tovrsten način delovanja in to bo najverjetneje prvič in zadnjič, kajti v pristojnosti vodstva Odbora za zunanjo politiko bi lahko bilo, da bi sami odločili kdo naj bi odpotoval. Danes kot prvič si bomo nekaj minut vzeli samo za to, da dorečemo katera kandidatka bo odpotovala na mednarodni kongres parlamentarnih ženskih odborov, 9. in 10. septembra 2018. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA - MEDNARODNE DEJAVNOSTI DRŽAVNEGA ZBORA. </font></b><br/>
<b><font size="4">	</font></b><font size="4">Odbor za zunanjo politiko je s strani Oddelka za mednarodne dejavnosti, protokol in prevajanje prejel vlogo v kateri je izražen interes treh poslank za udeležbo na tem dogodku in sicer je Poslanska skupina SDS predlagala poslanko Suzano Lep Šimenko, Poslanska skupina LMŠ poslanko Andrejo Zabret ter Poslanska skupina Levica, je predlagala poslanko Violeto Tomić. V vlogi je tudi poudarjeno, da je s strani organizatorja na kongresu določena udeležba zgolj ene predstavnice Državnega zbora. Z dopisom z dne 5. 7. 2018 je Odbor za zunanjo politiko poslanske skupine pozval k uskladitvi delegacije, a do sprememb ni prišlo. Ker število kandidatk še vedno presega zahteve organizatorja, mora odbor odločati o sestavi enočlanske delegacije. </font><br/>
<font size="4">	Želi katera od kandidatk utemeljiti svojo vlogo. Ugotavljam, da ja. gospa Zabret, izvolite, imate besedo.</font><br/>
<br/>
<b><font size="4">	ANDREJA ZABRET (PS LMŠ):</font></b><font size="4"> Lep pozdrav vsem!</font><br/>
<font size="4">	Jaz bi samo na kratko. Kandidirala sem iz stališča, ker se mi je zdela to lepa izkušnja na terenu in z veseljem bi zastopala slovenske parlamentarke v tujini. Je pa nenavadno, da se poslanske skupine na tak način, da se ne moremo dogovoriti katera bi bila kandidatka, katera bi se udeležila tega mednarodnega kongresa. Tako, da iz mojega stališča odstopam in dajem priložnost eni izmed kandidatk. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MATJAŽ NEMEC:</font></b><font size="4"> Hvala lepa gospa Zabret. </font><br/>
<font size="4">	Sprašujem ali še kdo umika vlogo za kandidaturo? Imamo še dve kandidatki. V redu. Ugotavljam, da ne. </font><br/>
<font size="4">	Odpiram razpravo članic in članov odbora. Gospa Ljudmila Novak, imate besedo. </font><br/>
<br/>
<b><font size="4">	LJUDMILA NOVAK (PS NSi):</font></b><font size="4"> Hvala za besedo. Lep pozdrav vsem! </font><br/>
<font size="4">	V prejšnjem sklicu smo ustanovile ženske klub parlamentark, klub poslank. Moram reči, da smo se dogovarjale zelo zelo demokratično in sporazumno in gospa Suzana Lep Šimenko je bila tudi nazadnje predsednica tega kluba poslank, ne vem pa, če je pod to funkcijo sploh kam kaj potovala in glede na to, da še nimamo niti koalicije niti opozicije, pripada pa največji stranki in tudi zaradi dela v preteklosti menim, da bi bila ona najprimernejša za to pot. Seveda pa jaz imam samo en glas. </font><br/>
<br/>
<b><font size="4">	PREDSEDNIK MATJAŽ NEMEC:</font></b><font size="4"> Hvala lepa gospa Novak. </font><br/>
<font size="4">	Gospa Anja Bah Žibert. Izvolite, imate besedo. </font><br/>
<br/>
<b><font size="4">	ANJA BAH ŽIBERT (PS SDS):</font></b><font size="4"> Hvala lepa za besedo. </font><br/>
<font size="4">	Saj večino tega je že kolegica Novak povedala. </font><br/>
<b><font size="4">	 </font></b><br/>
<b><font size="4">2. TRAK: (SC) - 9.20</font></b><br/>
<br/>
<b><font size="4">	</font></b><font size="4">(nadaljevanje) Dejstvo je, da je Suzana Lep Šimenko tudi za enkrat še predsednica Kluba parlamentark, da v njem deluje, je pa tudi dejstvo, da ima izkušnje na mednarodnem parketu, da se je udeležila, kar nekaj dogodkov ne iz tega naslova, ampak iz drugih naslovov. Glede na to, da je Slovenska demokratska stranka dobila največje zaupanje volivk in volivcev se mi zdi nenavadno, da ni prišlo do uskladitev. Meni se zdi po svoje nenavadno glede na to, da ste rekel, da je začetek mandata, da je to prvič, da bi itak lahko odbor predlagal sam in zato mislim, da če je koliko tukaj neke pravičnosti, potem vsekakor se bo podprlo Suzano Lep Šimenko ta trenutek. Seveda to ne pomeni, da je to prvi in edini neki obisk v tujini in da bo zagotovo še ogromno priložnosti za druge, da se udeležijo tovrstnih ali pa podobnih dogodkov. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Besedo ima gospod Žan Mahnič. </font><br/>
<font size="4">	Izvolite. </font><br/>
<br/>
<b><font size="4">	ŽAN MAHNIČ (PS SDS): </font></b><font size="4">Hvala za besedo, predsednik.</font><br/>
<font size="4"> 	Tudi sam bom podprl Suzano Lep Šimenko. </font><br/>
<font size="4">	Moram pa izraziti nasprotovanje oziroma način kakršnega poteka danes ta seja oziroma širitev dnevnega reda. Sam ste lepo na začetku povedal, da bi se lahko odločil - preteklem mandatu sem bil predsednik enega odbora, tudi sam sem se moral kdaj odločiti, ko je bilo več prijavljenih kdo bo šel, ampak sem se pač odločal tako, da enkrat je šel eden, drugič drugi, sam sem se z njimi pogovoril itd… To je tudi vloga predsednika odbora, ne se bati, da se boste komu zameril, komu ne, ampak pač to je povsem nepotrebno, da sedaj o teh treh gospeh tukaj razpravljamo. Tudi zanimivo, pri Listi Marjana Šarca se mi je zdelo, da je vodja poslanske skupine 11. julija poslal dopis, da umika predlog za udeležbo gospe Andreje Zabred, naslednji dan je poslal, da jo zopet predlaga pa sedaj je gospa sama odstopila in mislim, da to ni dobra popotnica. Kot nasvet oziroma apel na vas predsednik, da se v naslednjih sejah, verjetno se bo članstvo še nekoliko premešalo kasneje izognemo takšnim zapletom in obravnava poslancev na delovnih telesih vendarle sami odločite. Glede na to - lahko se bo zdelo, da sem pristranski, ker sem iz SDS pa vendarle nimamo še koalicije nimamo opozicije - v tem primeru bi predsednik vendarle moral pogledati katera je največja stranka. Imamo dve prijavljeni poslanki iz prejšnjega mandata poleg teh dveh pa je seveda, od teh dveh je Suzana predsednica Klub parlamentark in tukaj bi morala biti odločitev za vas v bistvu lahka in ne, da se sedaj tukaj na tej seji pogovarjamo. </font><br/>
<font size="4">	Toliko z moje strani. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Hvala lepa gospod Mahnič. </font><br/>
<font size="4">	Upoštevam vaše nasvete. Seveda zelo podobno razmišljam kot vi, ampak se mi je zdelo pomembno, da začnemo in predstavimo bom rekel način delovanja Odbora za zunanjo politiko. Kot sem že dejal je to izjemoma, od danes naprej bomo o tem najverjetneje odločali samo v vodstvu Odbora za zunanjo politiko. </font><br/>
<font size="4">	Besedo je želel gospod Samo Bevk. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">SAMO BEVK (PS SD): </font></b><font size="4">Hvala lepa za besedo, gospod predsednik. </font><br/>
<font size="4">	Lep pozdrav vsem prisotnim! </font><br/>
<font size="4">	Iz vabila kongresa, ki je bilo naslovljeno na predsednika Državnega zbora je razvidno, da je lahko delegacija sestavljena iz dveh članov seveda v primerih, ko gre za dvodomni parlament, v tem primeru bi lahko tudi Državni svet dal eno predstavnico. Če pa se Državni svet ne odloči, da bi imel svojo predstavnico v tej skupni delegaciji pa bi po široki interpretaciji tega vabila lahko iz Državnega zbora šli dve članici. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Hvala lepa, gospod Bevk. </font><br/>
<font size="4">	Vodstvo oziroma strokovne službe so me obvestile, da v tem primeru imamo možnost samo enega mesta ne pa dveh kot zahteva organizacija ne glede na to, kar ste dejali, ampak je takšna zahteva organizatorjev. </font><br/>
<font size="4">	Želi še kdo razpravljati? Ugotavljam, da ne. V kolikor ne želi nihče več razpravljati ugotavljam, da imamo dve predstavnici oziroma dve kandidatki, ki želita se udeležiti kongresa. Ugotavljam, da število prijavljenih še vedno presega določeno število udeleženk torej eno udeleženko bomo glasovanje opravili s pomočjo glasovnic. Prosil bi vas, da na glasovnici obkrožite zaporedno številko  </font><br/>
<br/>
<b><font size="4">3. TRAK: (NB) - 9.25</font></b><br/>
<br/>
<font size="4">	(Nadaljevanje) ene kandidatke, glasovnice pa nato izročite strokovni službi odbora. S tem prekinjam 1.a točko in prvo sejo Odbora za zunanjo politiko zaradi izvedbe glasovanja, ugotovitve izida glasovanja. </font><br/>
<font size="4">	Sejo bomo nadaljevali čez 5 minut, torej ob pet čez pol desetih. </font><br/>
<font size="4">	Hvala lepa za enkrat. Sejo bomo nadaljevali čez pet minut, torej rekli smo ob 9.35. Prosil bi oba podpredsednika odbora za zunanjo politiko ter strokovno službo za pomoč pri ugotavljanju izida glasovanja, 9.35. </font><br/>
<font size="4">	Hvala lepa.</font><br/>
<br/>
<font size="4">	(Seja je bila prekinjena ob 9.25 in se je nadaljevala ob 9.29.)</font><br/>
<br/>
<b><font size="4">	PREDSEDNIK MATJAŽ NEMEC:</font></b><font size="4"> Nadaljujemo s 1. sejo Odbora za zunanjo politiko in prekinjeno 1.a točko dnevnega reda. </font><br/>
<font size="4">	Ugotavljam, da so kandidatke prejele sledeče število glasov: gospa Suzana Lep Šimenko 13 glasov, gospa Violeta Tomić 2 glasa. </font><br/>
<font size="4">	Glede na ugotovljeno, odbor v delegacijo na podlagi 4. člena pravilnika o mednarodni dejavnosti imenuje poslanko Suzano Lep Šimenko za predstavnico na mednarodnem kongresu parlamentarnih ženskih odborov, ki bo 9. in 10. septembra v Dublinu. Glasujemo torej o naslednjem predlogu sklepa: »Odbor se strinja z udeležbo poslanke gospe Suzane Lep Šimenko na mednarodnem kongresu parlamentarnih ženskih odborov 9.in 10. septembra v Dublinu.«  </font><br/>
<br/>
<b><font size="4">4. TRAK: (NB) - 9.30</font></b><br/>
<br/>
<font size="4">	(Nadaljevanje) Kdo je za? (15 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	S tem tudi zaključujem 1.a točko dnevnega reda in tudi 1. sejo Odbora za zunanjo politiko. </font><br/>
<font size="4">	Vsem skupaj se zahvaljujem in vas lepo pozdravljam ter želim prijeten vikend.  </font><br/>
<font size="4">	Hvala lepa. </font><br/>
<br/>
<b><font size="4">Seja se je končala 13. julija 2018 ob 9.30.</font></b>
</root>