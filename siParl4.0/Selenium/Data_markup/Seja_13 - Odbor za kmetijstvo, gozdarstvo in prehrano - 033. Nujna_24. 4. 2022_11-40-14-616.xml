<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO </font></b><br/>
<b><font size="4">33. nujna seja </font></b><br/>
<br/>
<b><font size="4">(24. februar 2022)</font></b><br/>
</p></div><br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 12.03.</font></b><br/>
<br/>
<b><font size="4">1. TRAK: (VP) 12.00</font></b><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Spoštovani, pričenjam 33. nujno sejo Odbora za kmetijstvo, gozdarstvo in prehrano in lepo pozdravljam vse prisotne.</font><br/>
<font size="4">	Za današnjo sejo so se opravičili naslednji članice oziroma član odbora: Gregor Židan in pa Predrag Baković. Imam pa tudi nekaj pooblastil: namesto poslanca Borisa Doblekarja bo na seji prisotna poslanka Alenka Jeraj, poslanko Nado Brinovšek nadomešča poslanec Franc Rosec in poslanca Janija Ivanušo poslanec Dušan Šiško.</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red: predlog Zakona o spremembah in dopolnitvah Zakona o kmetijstvu, nujni postopek. Ker do pričetka seje nisem prejel nobenega predloga za spremembo dnevnega reda, je ta določen kot ste ga prejeli s sklicem seje.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O KMETIJSTVU</font></b><font size="4">.</font><br/>
<font size="4">	Predlagateljica predloga zakona je Vlada. </font><br/>
<font size="4">	Kolegij predsednika Državnega zbora je o nujnem postopku odločal na 128. seji z dne 28. 1. 2022. </font><br/>
<font size="4">	K obravnavi te točke sem vabil Ministrstvo za kmetijstvo, gozdarstvo in prehrano, Zakonodajno-pravno službo, Državni svet in Kmetijsko-gozdarsko zbornico Slovenije. </font><br/>
<font size="4">	S sklicem seje ste prejeli predlog zakona, mnenje komisije Državnega sveta, pripombe Zadružne zveze Slovenije s predlogom za amandma, naknadno pa ste prejeli še mnenje Zakonodajno-pravne službe,</font><br/>
<br/>
<b><font size="4">2. TRAK: (NB) – 12.05</font></b><br/>
<br/>
<font size="4">	(Nadaljevanje) amandma Poslanske skupine LMŠ, odgovor Ministrstva za kmetijstvo, gozdarstvo in prehrano na mnenje ZPS, amandmaje poslanskih skupin SDS, Nova Slovenija in Konkretno ter pregled vloženih amandmajev na podlagi katerega bomo delali. Rok za vložitev amandmajev k predlogu zakona teče do zaključka razprave o členih na seji odbora.</font><br/>
<font size="4"> </font><br/>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona v okviru nujnega postopka o kateri bomo opravili razpravo in glasovanje o členih predloga zakona. </font><br/>
<font size="4">	Predlog zakona ima 71 členov in na začetku dajem besedo ministru dr. Podgoršku. Izvolite. </font><br/>
<br/>
<b><font size="4">	DR. JOŽE PODGORŠEK: </font></b><font size="4">Hvala lepa. </font><br/>
<font size="4">	Lep pozdrav, predsedujoči! Spoštovani poslanke in poslanci, vsi ostali prisotni. </font><br/>
<font size="4">	Dovolite mi najprej dve besedi okrog te priprave zakona in tudi naglice s katero smo zakon pripravljali. Prvič, ta zakon je bolj tehnične narave. Včeraj smo imeli recimo pri zakonu o kmetijskih zemljiščih bolj vsebinsko razpravo, ta zakon je pa vendarle bolj tehnično naravnan, seveda vnaša tudi nekatere vsebinske spremembe, ampak je naravnan predvsem v večjem delu naravnan predvsem v izvajanje skupne kmetijske politike v novem programskem obdobju, torej po 1. 1l 2023. Z zakonom nismo mogli pričeti prej, dokler niso bili tudi na nivoju Evropske unije sprejete vse zakonske podlage in zadnji v Evropskem parlamentu je bil zadnji dokument kot podlaga sprejet konec leta 2021 in zato smo mi takrat lahko šele formalno pričeli z vsemi postopki tega zakona. Zato se v prvi vrsti iskreno zahvaljujem vsem našim deležnikom, zbornici, mladim kmetom, zadružni zvezi, sindikatom, drugi zbornici, torej tudi zbornici kmetijsko-živilskih podjetij za hitro in učinkovito razpravo pri tem sprejemanju zakona, kajti zakon resnično želimo pripeljati do sprejetja, do konca tega mandata. Pa ne zato, ker bi se želel sam kot minister podpisati pod ta zakon, ampak zato, ker vemo, da so konec aprila volitve in po izkušnjah leta 2018, se zna sestavljanje Vlade lahko zavleči tudi do septembra, takrat se je to zgodilo in potem obstaja tveganje, da zakonska podlaga za začetek izvajanja novega programskega obdobja ne bo sprejeto do 1. 1. 2023. zato je bila ta naglica in ta želja, da to zakonsko podlago vendarle pripeljemo do sprejetja. Tudi sam kot minister verjetni si ne bi odpustil, če ne bi naredil vse kar je bilo v moji moči, da bi pravočasno pripravili vse za začetek novega programskega obdobja. Seveda odločitev je na koncu v rokah vas, spoštovane poslanke in poslanci, ampak kot sem dejal samemu sebi bi si očital, da nisem naredil vse kar je v moji moči, seveda zdaj je pa sprejem odvisen od vseh vas. </font><br/>
<font size="4">	Torej, iskrena zahvala vsem, ki ste sodelovali pri tej hitri pripravi zakona, tudi moji ekipi na ministrstvu, usklajevanju z deležniki, ki je teklo izjemno hitro, učinkovito in nenazadnje tudi Zakonodajno-pravni službi, ki je nam pomagala pripraviti zdaj še boljši zakon, na kar nekaj zadev smo odgovorili tudi z amandmaji, ampak to boste verjetno vi predstavila to vaše mnenje in tudi naš odziv. Resnično hvala za to, da smo lahko pripeljali ta zakon do te mere, ki jo imamo danes, do te oblike, ki jo imamo danes skupaj z amandmaji na mizi. </font><br/>
<font size="4">	Torej z izvajanjem novega – zdaj pa gremo v sam zakon v samo materijo – torej z izvajanjem novega strateškega načrta skupne kmetijske politike se določa organe upravljanja in upravljavska telesa, prenašajo se obveznosti upravičencev k označevanju vira, sofinanciranja, med ukrepe kmetijske politike se vključuje tudi ukrepe za izvajanje novega strateškega načrta SKP od 2023 do 2027. katalog stroškov se je pri izračunu upravičenega zneska podpore uporablja tudi v okviru izvajanja novega strateškega načrta, torej v novem programskem obdobju. Urejajo se tudi zakonske podlage na osnovi katere se bo uredilo področje sistema kontrol in kazni. V novem programskem obdobju bo ta sistem kontrole in sankcij urejen v nacionalnih uredbah in ne več v izvedbenih in delegiranih uredbah   </font><br/>
<br/>
<b><font size="4">3. TRAK: (TB) – 12.10</font></b><br/>
<br/>
<font size="4">	(nadaljevanje) Evropske komisije. Zato moramo sedaj to prenesti v nacionalno uredbo. Do sedaj je bilo to v evropski.</font><br/>
<font size="4">	Odslavljamo tudi nosilce kmetije, kmetijskega, torej kmetijsko gospodarstvo, člane kmetije, kmetijskega gospodarstva in prenos kmetijskega gospodarstva, predvsem zaradi uskladitve z EU predpisi in tudi zaradi že tako imenovane sankcije, ki je je bila Republika Slovenija deležna zaradi prenosov od leta 2015 naprej, prenosov kmetijskih gospodarstev. Torej, zato se, zaradi uskladitve z EU predpisi, dopolnjuje definicija nosilca kmetijskega gospodarstva in definicija kmetijskega gospodarstva. Na kmetiji za člane kmetije ni več obveznega članstva. Samostojni podjetnik, ki je registriran za kmetijsko dejavnost, ne sme biti član kmetije. Namestnika nosilca se ne vpisuje več v register kmetijskih gospodarstev in določa se tudi pogoje za prenos kmetijskih gospodarstev na novega kmeta posameznika. Podrobnosti ste verjetno pregledali že v zakonu, zato o tem prenosu ne bi zdaj preveč podrobno razlagal, če bo pa potreba, pa z veseljem.</font><br/>
<font size="4">	Potem se ureja tudi sistem za spremljanje površin. V skladu s predpisi Evropske unije je nov obvezen element IAC(?) sistema, ki ga morajo vzpostaviti države članice, tudi sistem za spremljanje površin ali s kratico AMS, ki omogoča redno in sistematično opazovanje, sledenje in presojo dejavnosti in praks na kmetijskih in gozdnih površinah. Podatki, ki bodo pridobljeni z uporabo tega sistema za spremljanje, se bodo uporabljali izključno za opravljanje pregledov pri izvajanju ukrepov kmetijske politike. V povezavi s tem AMS sistemom, torej sistemom za spremljanje površin, se uvaja tudi orodje za komunikacijo s strankami, ki mu rečemo Sopotnik. Uporaba Sopotnika bo obvezna v primerih, kadar bo agencija – Agencija za kmetijske trge in razvoj podeželja -, v postopku odločanja o upravičenosti do sredstev, dejansko stanje ugotavljala na podlagi podatkov, pridobljenih z uporabo sistema za spremljanje površin in komunikacija s strankami preko orodja sopotnik bo potekala na način, da bo stranka spremljala podatke, ki bodo pridobljeni z uporabo sistema za spremljanje površin, stranka se bo lahko izrekla o ugotovljenih dejstvih in priložila dokaze in tudi o vročanju obvestila o ugotovitvah pregleda s spremljanjem(?) in predajo(?) pripomb k temu(?) obvestilu bo omogočeno preko tega Sopotnika. Sopotnik, torej to orodje za komunikacijo s strankami ni pa, torej ta Sopotnik, ni namenjen vlaganju vlog in vročanju odločb ter sklepov in za uporabo Sopotnika ne bo potrebno imeti kvalificiran elektronski podpis.</font><br/>
<font size="4">	Naj dodam morda še eno misel pri tem Sopotniku. Ta Sopotnik nam bo dejansko omogočal še eno prednost za kmetijska gospodarstva, kajti preko Sopotnika bo možno spreminjanje subvencijske vloge, tudi tekom samega leta, glede na realne podatke, podatke v realnem stanju, za primerjavo od sedaj, sedaj ko pride kontrolor na kmetijo, zgolj ugotovi, ali so prijavljene površine enake dejanskim površinam in v kolikor niso, sledijo sankcije. S tem Sopotnikom se pa lahko kmetijska gospodarstva, se bodo lahko kmetijska gospodarstva izognila nekaterim sankcijam, ker bodo lahko tekoče uveljavljale ukrepe kmetijske politike le za tiste površine, v katerih je kmetijsko gospodarstvo upravičeno.</font><br/>
<font size="4">	Preko Sopotnika bo tudi vsako kmetijsko gospodarstvo se odločilo, na kakšen način želi komunikacijo z samo agencijo in še vedno dopuščamo, prvotno smo imeli v, med prvotno rešitvijo je bila, da bi omogočali samo še elektronsko komunikacijo, vendar, seveda, glede na pokritost Slovenije z internetom in tudi usposobljenostjo nekaterih gospodarjev, nosilcev kmetijskih gospodarstev, smo se na koncu odločili, da vendarle dopustimo možnost, da nekdo označi še vedno obveščanje tudi preko same pošte, navadne pošte, ne samo po elektronski obliki.</font><br/>
<font size="4">	Potem, urejamo tudi še nekatere podlage za ostale strateške dokumente. Torej, poleg strateškega načrta skupne kmetijske politike, </font><br/>
<br/>
<b><font size="4">4. TRAK: (VP) 12.15</font></b><br/>
<br/>
<b><font size="4">	</font></b><font size="4">(nadaljevanje) Predlog zakona ureja tudi pravno podlago za sprejetje akcijskega načrta za področje ekološkega kmetovanja in pa akcijskega načrta za delo z mladimi kmeti. Na novo se vzpostavlja tudi podnebno poročilo o stanju v kmetijstvu, ki se bo pripravljalo najmanj vsako drugo leto in z njim se bo tudi sledilo trendom prilagajanja in blaženja podnebnih sprememb v kmetijstvu ter prispevek kmetijstva k obnovljivim virom energije. Za izvajanje predpisov unije se določa odgovornost za zbiranje in obdelavo podatkov, potrebnih za oceno uspešnosti zmanjševanja emisij toplogrednih plinov, amonijaka in drugih onesnaževal v živinoreji in iz kmetijskih tal. Ker kmetijsko ministrstvo ni strokovno usposobljeno in tudi kadrovsko in tehnično nismo opremljeni za izvajanje teh nalog, predlagamo z zakonom, da se z javnim razpisom dodeli javno pooblastilo za obdobje petih let za spremljanje teh podatkov. Potem z zakonom urejamo zakonsko podlago za določitev glav velike živine, kajti na ravni države moramo vse vrte živali spraviti na isti imenovalec, na t. i. GVŽ, o katerem tudi že zelo pogosto govorimo tudi v temu hramu demokracije. Ureja se tudi višja sila in izjemne okoliščine kot izjemo od pravil in se navaja neizčrpen seznam možnih primerov višje sile in izjemnih okoliščin. </font><br/>
<font size="4">	Ena od vsebinskih sprememb, ki jo zakonom uvajamo, se tiče neformalnega izobraževanja na področju čebelarstva. V obstoječem zakonu verjetno poznate, da imamo v zakonu opredeljeno Slovensko čebelarsko akademijo, ki je organizacijsko z zakonom vezana na Kmetijski inštitut, vendar na podlagi številnih razprav z deležniki na koncu ugotavljamo, da ta Slovenska čebelarska akademija s tako organizacijsko obliko kot je sedaj, na nek način ne sledi zastavljenemu cilju ali pa nameri, ki je bila pri sprejemanju zakona v letu 2018, ko je ta Slovenska čebelarska akademija tudi nastajala. Zato predlagamo, da to neformalno izobraževanje na področju čebelarstva spremenimo na način, da podelimo koncesije za to področje neformalnega izobraževanja na področju čebelarstva nekemu zunanjemu izvajalcu, ki je še vedno lahko tudi Kmetijski inštitut. To ne pomeni, da ne more biti, ampak gre na področje koncesije za neko časovno, mislim, da imamo petletno časovno obdobje, ki bi se lahko podeljevala ta koncesija za to izobraževanje, pri čemer naše ministrstvo ohranja tudi obveznosti za sofinanciranje te čebelarske akademije v enakem obsegu kot do delamo sedaj. Torej ne ukinjamo čebelarske akademije, samo način izvajanja spreminjamo na način, da bo tudi bolje ali pa bolj učinkovito se bodo izvajala ta neformalna izobraževanja, pri čemer računamo, da bomo lahko pokrili tudi izobraževanja predvsem za zainteresirane čebelarje iz tujine. </font><br/>
<font size="4">	Potem se urejajo evidence in zbiranje podatkov v tem zakonu, torej dopolnitev nabora podatkov, ki se vodi v registru kmetijskih  gospodarstev. Ureja se zakonska podlaga za pridobivanje podatkov iz evidenc drugih organov. Recimo popravlja se dostop do evidenc motornih vozil. Ureja se zakonska podlaga za omogočanje pridobivanja podatkov, potrebnih za vsakoletni izračun standardnega prihodka kmetijskih gospodarstev. vzpostavljajo se evidence podatkov, ki jih bomo v zvezi z uporabo sistema za spremljanje površin, ki jih bo pridobivala agencija. Vzpostavljajo se evidence območja planin in tako naprej. </font><br/>
<font size="4">	Na področju verige preskrbe s hrano v ta zakon vnašamo nekatere dodatne prilagoditve zaradi prenosa direktive v slovenski pravni red o nepoštenih trgovinskih praksah med podjetji v verigi preskrbe s hrano in pa prilagajamo, vnašamo tudi nekatere prilagoditve, ki jih potrebujemo za bolj učinkovito delovanje Javne agencije Republike Slovenije za varstvo konkurence. </font><br/>
<font size="4">	V prehodnih določbah pa določamo, v kolikem času se morajo spreminjati določbe glede plačilnih rokov, uskladitve članov kmetij, potem časovna določitev vzpostavitve sistema za spremljanje površin.</font><br/>
<br/>
<b><font size="4">5. TRAK: (VP) 12.20</font></b><br/>
<br/>
<b><font size="4">	</font></b><font size="4">(nadaljevanje) Določa se do kdaj, do konca leta 2025 se bo stranke obveščalo o vseh dokumentih pri komunikaciji z agencijo po navadni pošti, v kolikor stranke ne bodo izbrale nobenega od načinov obveščanja. Določen je tudi rok, do katerega deluje še vedno čebelarska akademija. Torej do konca letošnjega leta še vedno poteka čebelarska akademija v obstoječi obliki, od 1. 1. 2023 pa računamo, da preko koncesije. </font><br/>
<font size="4">	Toliko na kratko, ampak kot sem že dejal, je to vseeno bolj, se mi zdi, bolj tehničen zakon z manjšimi ključnimi vsebinskimi spremembami. In z veseljem tudi odgovorim na kakšno vprašanje.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Želi besedo predstavnica Zakonodajno-pravne službe mag. Bien Karlovšek? (Da.)</font><br/>
<font size="4">	Izvolite.</font><br/>
<font size="4">	</font><br/>
<font size="4">	</font><b><font size="4">MAG. SONJA BIEN KARLOVŠEK: </font></b><font size="4">Hvala lepa za besedo.</font><br/>
<font size="4">	Zakonodajno-pravna služba je po preučitvi predloga zakona z vidika njegove skladnosti z ustavo, pravnim sistemom in z zakonodajno-tehničnega vidika pripravila pisno mnenje.</font><br/>
<font size="4">	V pisnem mnenju je izpostavila, da predlagana ureditev vsebuje številne pooblastilne določbe za podzakonsko urejanje, ki ne zagotavljajo zadostnega vsebinskega okvira za to, da bi bili podzakonski akti lahko ustrezno pravno vezani na zakon. Takšno vezanost zahteva načelo legalitete, določeno v 120. členu Ustave. Iz tega načela po ustaljeni ustavno sodni presoji izhajata dve zahtevi: podzakonski predpisi izvršilne veje oblasti so lahko sprejeti le na podlagi zakona, kar pomeni, da morajo temeljiti na dovolj določni vsebinski podlagi v zakonu, poleg tega pa morajo biti v okviru zakona, kar pomeni, da ne smejo preseči njegovega možnega pomena. Podzakonski akt sme zakonsko vsebino le tehnično dopolnjevati, razčlenjevati in opisovati, ne pa je samostojno oblikovati. Zato mora biti za vsebino, ki naj bi se podrobneje uredila na podzakonski ravni, že v zakonu jasno in dovolj izčrpno opredeljen okvir. Podzakonskim aktom tudi ne sme biti prepuščeno izvirno urejanje pravic in obveznosti, ki so lahko urejene le z zakonom - to izhaja iz 87. člena Ustave. </font><br/>
<font size="4">	ZPS je tako kot v mnenjih k številnim prejšnjim novelam Zakona o kmetijstvu izpostavila tudi nepreglednost zakona, saj se poleg sprememb veljavnih členov s predlogom zakona dopolnjuje Zakon o kmetijstvu z novimi členi, ki morajo biti v zakonsko besedilo vključeni tako, da so označeni s črkami. To kaže na potrebo po sprejemu novega Zakona o kmetijstvu. </font><br/>
<font size="4">	ZPS je podala pripombe tudi k posameznim členom predloga zakona. Izmed teh je treba izpostaviti pripombe, ki se nanašajo na vprašljivo ustavno skladnost predlaganih rešitev z 22. členom ustave, ki zagotavlja enako varstvo pravic, kar zajema tako pravico biti slišan, po ustaljeni ustavno sodni presoji pa se nanaša tudi na vročanje, ki mora zagotavljati vsaj možnost, da se s pisanjem, od katerega vročitve teče »prekluzivni« rok, oseba dejansko seznani. Amandmaji koalicijskih poslanskih skupin so z izjemo posameznih amandmajev namenjeni odpravi pripomb iz mnenja Zakonodajno-pravne službe, pri čemer pa je treba opozoriti, da ne odpravljajo vseh pripomb z vidika skladnosti z načelom legalitete. Tako, da nekatere določbe (drugi odstavek novega 5.c člena, nov 11.a člen, drugi odstavek spremenjenega 17. člena, drugi odstavek novega 18.d člena, nov deveti odstavek 52. člena) ostajajo sporni z vidika načela legalitete, saj je določanje vrste ukrepov, upravičencev, pogojev, meril in upravnih sankcij za izvajanje posameznega ukrepa v podzakonskem aktu brez ustreznega zakonskega vsebinskega okvira prepuščajo podzakonskemu aktu. K ostalim členom predloga zakona, h katerim so bile podane pripombe glede usklajenosti besedila, jasnosti, določnosti in zakonodajno-tehnične pripombe je ministrstvo pripravilo amandmaje, ki večino teh pripomb odpravlja. Na tiste pripombe, ki z amandmaji niso bile odpravljene, pa je ministrstvo pripravilo pojasnila, ki so vložena med zakonodajno gradivo.</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Želi besedo predstavnik Državnega sveta gospod Tomažič? (Da.)</font><br/>
<font size="4">	Izvolite. </font><br/>
<br/>
<font size="4">	</font><b><font size="4">BRANKO TOMAŽIČ: </font></b><font size="4">Hvala za besedo. </font><br/>
<font size="4">	Tudi v mojem imenu vsem skupaj lep pozdrav!</font><br/>
<br/>
<b><font size="4">6. TRAK: (TB) – 12.25</font></b><br/>
<br/>
<font size="4">	(nadaljevanje) Za kmete je Zakon o kmetijstvu mala ustava, zato je še kako pomembno, kaj predpisuje in kaj je v njem tudi predpisano. Kot je že minister uvodoma povedal da, se določene stvari morajo še spreminjat zaradi strateškega načrta skupne kmetijske politike, pa spremljanja površin, mi smo se s tem strinjali in tudi podprli, vendar smo dali tudi(?) določene, bi rekel, vprašanja in razmišljanja. Če dovolite, bi na kratko predstavil.</font><br/>
<font size="4">	Glede uvajanja novega sistema za spremljanje površin, aplikacija Sopotnik in pregledov. S spremljanjem komisija ugotavlja, da je treba novosti zaradi težav z(?) internetno pokritostjo in pomanjkljivostjo, digitalno pismenost / nerazumljivo/ digitalno nepismenost, uvajati postopoma, zato komisija podpira predlagane zakonske rešitev, ki jih je predlagala Kmetijsko gozdarska zbornica. Komisija poudarja, da je spremljanje kmetijstva preko digitalnih orodij izredno hitro in napredno, kar je sicer na eni strani zelo pozitivno, vendar bi moral bit nadzor zagotovljen v enakem obsegu v celi prodajni verigi oziroma na celotni poti produkta, od polja do končnega računa oziroma potrošnika in ne samo na začetku, pri kmetu. </font><br/>
<font size="4">Po mnenju komisije, predlog zakona tega vprašanja ne naslavlja, ampak se vse osredotoči le na kmetijska zemljišča, to se pravi na kmetovanje. Ob tem komisija izpostavlja še vprašanje spoštovanja zasebnosti in zasebne lastnine. Komisija sicer podpira razvoj in digitalizacijo, vendar je treba jasno postaviti meje, saj se zdi, da gremo predaleč in je samo še vprašanje časa, kdaj bo moral kmet dati vlogo, da bo sploh lahko šel in obdeloval svojo njivo. Kdor spremlja kmetijstvo, je tu, počasi postaja resnica, ker kmalu bo se to predpisovalo(?). Komisija poudarja, da je treba zakonsko jasno opredeliti, kdo in v kakšne namene lahko uporablja podatke, pridobljene iz sistema spremljanje površin. Komisija je izpostavila(?) tudi vprašanje, zakaj se po uvedbi subvencijska shema za dodeljevanje podpor, ni vključil sistem zemljiškega katastra, ker tukaj teče po dveh potih. </font><br/>
<font size="4">Ob obravnavi predloga zakona je komisija / nerazumljivo/ tudi potrebo po zakonski ureditvi statusa družinske kmetije. To smo že tudi govorili. Komisija je tudi podprla predlog amandmaja zadružne zveze. No, komisija tudi ugotavlja vse tisto, kar je minister že, bi rekel, predstavil, jaz ne bi še enkrat ponavljal, ampak predlog zakona prinaša tudi spremembe v poglavju verige preskrbe s kmetijskimi živilskimi proizvodi zaradi dodatnih prilagoditev, v skladu z direktivo 2019/633(?) o nepoštenih trgovinskih praksah med podjetji v verigi preskrbe s kmetijskimi živilskimi proizvodi ter / nerazumljivo/ za delovanje javne agencije za varno(?) konkurence, AVK, kot nadzornega organa. To mislim da je zelo pozitivna in potrebna stvar, ker vidimo, da prihaja veliko zlorab v sistemu Od vil do vilic. </font><br/>
<font size="4">Komisija pa na splošno ugotavlja, da je bil Zakon o kmetijstvu do danes(?) spremenjen sedemkrat, enkrat celo ustavno presojo, o verigi, o tem pa je stanje v kmetijstvu vedno bolj skrb vzbujajoče. Na področju samooskrbe oziroma prehranske varnosti močno zaostajamo, saj praktično ni nobenega napredka, iz takih, iz statističnih podatkov pa je moč razbrati zaskrbljujoč podatek, da se število oseb pokojninsko in(?) invalidsko zavarovanih iz naslova opravljene(?) kmetijske dejavnosti občutno zmanjšuje. Pred petimi leti smo imeli od 13 do 15 tisoč, trenutno govorimo o 4 tisoč kmetijskih zavarovancih, kar je alarmanten podatek. No, direktor Kmetijsko gozdarske zbornice mi miga, da ni tako… / oglašanje iz dvorane/ Malo več pravijo nekateri, ampak, tako so eni podatki.</font><br/>
<font size="4">To pomeni, da kmetje opuščajo kmetijsko dejavnost, saj v prehranski verigi vlada veliko cenovnega nesorazmerja, pri čemer so cene na večini kmetijskih trgov v času Covid krize, praktično / nerazumljivo/, ob hkratni veliki podražitvi cen energentov / nerazumljivo/, je poleg tega komisija izpostavila tudi problematiko / nerazumljivo/ kmetijskih zemljišč, ki so v postopku razlaščanja. Komisija meni, da se z novimi zakonskimi spremembami, dopolnitvami(?), nalaga na pleča kmetov vedno, vedno več birokracije in omejitev.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Besedo dajem še predstavniku Kmetijsko gozdarske zbornice.</font><br/>
<font size="4">Gospod Žveglič, izvolite.</font><br/>
<br/>
<b><font size="4">ROMAN ŽVEGLIČ:</font></b><font size="4"> Hvala za besedo.</font><br/>
<font size="4">Lep pozdrav vsem, spoštovani!</font><br/>
<font size="4">Predlog sprememb Zakona o kmetijstvu je seveda vedno zelo pomembna zadeva in seveda vedno prinaša veliko vprašanj, predvsem, kako se bodo zadeve potem izvajale. Vse stvari so sicer lahko dobronamerne, ampak potem, ko pride do izvajanja, pa velikokrat kmetje na lastni koži ugotovimo, da se nam povečuje birokracija, da se nam povečajo(?) zahteve.</font><br/>
<br/>
<b><font size="4">7. TRAK: (NB) – 12.30</font></b><br/>
<br/>
<font size="4">	(Nadaljevanje) Tako da ta sprememba je v  bistvu res, da bolj kot ne tehnična, tisto kar je moralo biti, prestati so ureditev statusnega položaja kmeta in kmetijskega gospodarstva zaradi skupne kmetijske politike. Glavna skrb kmetijsko-gozdarske zbornice je, da seveda nove definicije ne bi poslabšale kmetovega položaja na davčnem, socialnem, delovno-pravnem področju ter da spreminjanje definicije ne bi posegle v urejena družinska razmerja posameznih kmetij. To se zdaj s tem predlogom ne dogaja in je za enkrat v redu. Se pavi, za neko celostno ureditev bo pa seveda potrebna zelo široka medresorska razprava in seveda v katere morajo biti vključeni vsi deležniki, predvsem pa seveda kmetje. </font><br/>
<font size="4">	Kar se tiče sistema za spremljanje površin, tako imenovani aplikaciji sopotnik, smo v  bistvu zadovoljni, da se je zadeva… Mi smo opravili tudi veliko izobraževanje, ki je na to temo bilo, da smo videli kaj nam to kmetom prinaša. Seveda vam prinaša eno dodatno delo, dodatno skrb, vendar po drugi strani pa lahko tudi v samem času od oddaje subvencijske vloge pa do izplačil možnost popravljanja, kar pa seveda pozdravljamo. Bojimo se, da bo na tisti presečni datumi, da bo to zelo zelo završalo med kmeti, takrat ko bodo prišle do kakšnih neskladij ali pa, ki jih bo sopotnik, satelit ugotovil, v tistem momentu bo vsak kmet hotel stvar urediti in takrat bo bilo kar hudo, bom rekel, tudi pri naših službah. Največ kmetov bo v tistem momentu, ki niso sami, še dovolj računalniško in ostalo digitalno opismeni prišli na naše službe in takrat se bojim, da bomo imeli težavo. Zato je nujno potrebno v prihodnosti usposobiti kmete, jih izobraziti, da bodo to lahko sami delali in s tem tudi ne bo prihajalo do tistih hudih konic, kajti ko bo prišel tisti rok, bo tisti zadnji dan priletelo vse na kup. Pozdravimo to, da je možno seveda se odločiti o tem prehodnem obdobju kar smo tudi zahtevali, da je možno na kakšen način komunikacije se bo kmet izbral za te zadeve o sopotniku. Nenazadnje tam kjer niso pokriti digitalno, kjer ni satelitov, itn., tudi mobilni telefoni na posameznih kmetijah ne vlečejo, se pravi, da tam bo to možno še tako imenovana trga oblika, z navadno pošto ali pa priporočeno pošto, da ne bi prihajalo do težav. V bistvu pa tudi se podzakonski akt, katerega osnutek je še zelo skop in ki bo mogel biti pri tej zadevi, takrat seveda bomo morali biti še tudi zelo previdni in tudi dobro delati usklajeno, da ne bi seveda si sam s podzakonskim aktom pokvarila kakšna situacija. 	</font><br/>
<font size="4">	Zdaj kar se tiče pa tega spremljanja okoli podnebnih sprememb in tako naprej, tega pa v bistvu se slovenski kmetje veselimo, kajti te meritve in vse to bo pokazalo, da imamo, da je naše slovensko kmetijstvo najbolj trajnostno, zelo malo onesnažujoče v Evropski uniji in bomo enkrat končno nekje pa lahko rekli, da smo pa v vrhu Evropske unije. Hvala. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Imam še dve pooblastili. Poslanko Ivo Dimic nadomešča poslanka Tadeja Šuštar Zalar. Poslanca Bojana Podkrajška pa poslanec Franci Kepa. </font><br/>
<font size="4">	Prehajamo na razpravo članov in članic odbora o posameznih členih predloga zakona, o amandmajih ter o morebitnih predlogih za amandmaje odbora. Odboru predlagam, da po končanem glasovanju o amandmajih glasujemo še o vseh členih skupaj. Hkrati pa vas obveščam, da bom v razpravo dal samo tiste člene h katerim so vloženi amandmaji. Če pa bi kdo želel razpravljati še o ostalih členih, pa me prosim naj pravočasno opozori. </font><br/>
<br/>
<font size="4">	V razpravo dajem 2. člen in amandma Poslanskih skupin SDS, NSi in pa Konkretno k temu členu. Želi kdo besedo? (Da.) </font><br/>
<font size="4">	Jože Lenart, izvolite. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala predsednik za besedo. </font><br/>
<font size="4">	Bi želel razpravljati v dveh delih, ločeno potem k 7. členu, ker tudi imamo v LMŠ svoj amandma. Bi pa uvodoma želel na splošno reči naslednje. Ja, kot je tudi minister že sam rekel, da gre bolj za tehnične narave v tem zakonu, kljub vsemu je seveda to potrebno,</font><br/>
<font size="4">  </font><br/>
<b><font size="4">8. TRAK (VI) 12.35</font></b><br/>
<br/>
<font size="4">	(nadaljevanje) ampak mislim, da pa so zelo pomembna poglavja, predvsem kar se tiče prilagajanja in blaženja podnebnim spremembam v kmetijstvu. Ravno to je tisto področje in kot sem tudi razprave slišal, da verjetno zaradi tega ker Slovenija ni toliko usmerjena v intenzivno kmetijstvo je verjetno ta problem nekoliko blažji kot pa imajo tiste države, ki se ukvarjajo oziroma izvajajo zelo intenzivno kmetovanje. Je pa vsekakor to potrebno raznolikost našega kmetijstva in daje tu ministrstvo in seveda ostale strokovne službe, da nudijo dober zakon, dobro področje to urejeno in da je potem tudi suport kmetov, da se lahko pravilno odloča in je to tudi po svoje velika odgovornost. Še večji pomen pa vidim tudi v današnjem času glede verige preskrbe s hrano, na to se kar nekaj členov nanaša. In če povežem tudi z ekološkim kmetijstvom, kjer tudi govorite, da je to podlaga potem za končno sprejem akcijskega načrta na področju ekološkega kmetovanja in omenjate tudi akcijski načrt za delo z mladimi kmeti. Poglejte, že sama zdravstvena kriza po dveh letih je pokazala, da je nujnost da se uredi in tudi okrepi to področje prehrane, predvsem kar se tiče samooskrbe. In seveda tudi urejanja teh trgovinskih praks v sami verigi preskrbe s kmetijskimi in živilskimi proizvodi in pa temi prilagoditvami potrebam za delovanje javne agencije Republike Slovenije za varstvo konkurence. To je vsekakor zelo pomembno področje, bom še enkrat poudaril, v tem trenutku. </font><br/>
<font size="4">Poglejte, tukaj pa je že druga kriza, in sicer pričakovana. Danes vemo, da je v neposredni bližini v Evropi grožnja vojne oziroma vojna se praktično izvaja. In glede tega mislim, da ima to močan vpliv tudi na kmetijstvo, gozdarstvo in prehrano na to ministrstvo, kjer danes tudi ta odbor poteka. Zakaj? Rusija in Ukrajina pridela četrtino žitaric v svetovnem merilu. In tu bo vsekakor močan vpliv tudi na to prehransko verigo oziroma predvsem na ceno te strateške surovine, če se tako izrazim. To se pravim, lahko pričakujem podražitev kruha, če lepo preprosto povem. In pa drugo področje, že sama energetska kriza se je že zdavnaj pojavila in seveda ta vojna bo to energetsko krizo še povečevala. </font><br/>
<font size="4">In tudi sama predelava hrane je odvisna od cene energetskih derivatov in pa tudi drugače je sama proizvodnja prehrane močno povezana tudi z energijo. Kot tretje pa bi želel reči še en problem, ki je z izbruhom te vojne še dodatno izbil. Govorite seveda o tem akcijskem načrtu za področje ekološkega kmetovanja, ki ga bo treba res čim prej dati na mizo. Kot drugo pa je tudi akcijski načrt gozdno-lesne verige, ki je tudi, pravite, že v medresorskem usklajevanju, pa ga še nimamo na mizi. Moja močna želja je, da še pred končanim tem mandatom tudi to dobimo na mizo. Tudi to je pomembno zaradi energetske krize Slovenija z lesom, predvsem s temi stranskimi produktu lesa, če bi to gozdno-lesno verigo spravili na nivo, da bi vsaj primarna predelava bila doma. </font><br/>
<font size="4">To se pravi, da bi to razžagali. Kajti, takrat odpade veliko teh stranskih produktov, ki pa je seveda surovina za energetiko. To se pravi, če bi danes mi lahko imeli že bolj razvito to energetsko področje ogrevanje z lesom, da bi ga lahko namesto plina, ker vemo da sedaj ravno v teh dneh je prišel podatek, najdražje ogrevanje je v tisti občinah kjer se ogrevajo na plin. In tu ko gledaš ne moreš verjeti, da ravno to so tiste občine, ki so umeščene nekako sredi gozdov</font><br/>
<br/>
<b><font size="4">9. TRAK: (NB) – 12.40</font></b><br/>
<br/>
<font size="4">	(Nadaljevanje) in tukaj je, zato govorim o tej strategiji. Tukaj bi morali danes imeti že pripravljene zadeve oziroma tako bom rekel, Avstrija ima to strategijo že od leta 1989 in je na to področje danes dosti bolj pripravljena kot mi. Se opravičujem, da tole zadevo širim malo v tej smeri, ampak tako kot ste rekli, danes tukaj sprejemamo zakon, ki je bolj nomotehnične narave, mislim pa, da to kar se dogaja v svetu oziroma že v zadnjih dveh letih in kam gredo te zadeve, bi morali danes najmanj že imeti sprejete oziroma vsaj obravnavati te strateške načrte, akcijske načrte na vseh teh področjih, ki smo jim rekli, to se pravi, na področju ekološkega kmetovanja in seveda sam te oskrbe s prehrano, vse okrog teh verig in pa seveda tudi akcijski načrt gozdno-lesnih verig kjer bi lahko bistveno več napravili in mislim, da je strateško danes to zelo zelo pomembno, če drugega ne, dajem v tej uvodni razpravi pobudo, da prestopimo čim prej k temu. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Želi še kdo besedo k temu 2. členu? (Da.) Tomaž Lisec. Vojko Starović za njim, Tomaž Lisec. </font><br/>
<font size="4">	Vojko, izvolite. </font><br/>
<font size="4">	</font><br/>
<b><font size="4">	VOJKO STAROVIĆ (PS SAB): </font></b><font size="4">Hvala lepa.</font><br/>
<font size="4">	Poglejte, pred nami je zopet zakon, ki ga sprejemamo po nujnem postopku. Vem, da je ta zakon bil že nekaj časa v obravnavi in je bil deležen široke razprave, ampak sprejemamo ga po nujnem postopku. Ostane dejstvo. In poglejte, naša Zakonodajno-pravna služba je imela en kup pripomb na ta zakon. Zame je mnenje Zakonodajno-pravne službe sila pomembno. Jaz tukaj pogrešam kaj dela pravna služba pri Vladi, da moramo mi pa naknadno z amandmaji, pa morajo poslanske skupine potem vlagati, ker je to pot, delamo neko pot, ki res ni ničemer podobna. Kaj dela vladna služba, pravna, na Vladi? Naj mi eden razloži, ker še javno ne moreš do podatkov kaj pravi, do nje priti več, ker to so ukinili. To je resno vprašanje. Ker Slovenija je demokratična Republika in pravna država. Demokracije brez pravne države ni, ne obstaja. To moramo vedeti. Že od Magne karte, torej velike listine svoboščin iz daljnega leta 2015 sprejete v tedanji Angliji, se ustave in zakon, tukaj zakaj so ustave in zakoni tukaj, da varujejo pravice vseh ljudi, pravice in svoboščine. Od takrat naprej, zato so zakoni zapisani, da varujejo ljudi, ne zato, da lahko oblast izvaja kar hoče. Ter dostojanstvo ljudi. </font><br/>
<font size="4">	Kaj pa to pomeni, je pa tak OZN listina, ki smo jo mi akceptirali, sprejeta. Ampak tako varovanje lahko zagotovi le državljanom, nam lahko zagotovi le državne inštitucije, ki so neodvisne, in ki dobro delujejo. In nas varuje pred enoumjem neke skupine, ki ima, kaj jaz vem, podporo 12 % volilnega telesa. Pri močni, učinkoviti Vladi, kot včasih hočemo vedeti, jaz razumem ministra, da ga včasih motijo lahko neke, pa ministra motijo te pripombe pa zahteve, pa da morajo podzakonski akti imeti dovolj osnove v zakonu, pa tako naprej, se zdijo odvečne stvari, ampak drugače v demokraciji ne gre in ne sme iti. Že nekdanji predsednik Harry Truman, je lepo dejal, po drugi vojni, ko je bil predsednik v ZDA, ko imate učinkovito Vlado, imate diktaturo, ne pa demokracije. Zato pravi, je pravna država tista, ki zagotavlja ljudem in varuje pred samo voljo. Jaz razumem, da se mudi zaradi naše širše skupnosti, Evrope, da se prilagodimo in hvala bogu, smo v tej Evropi, ki nam pomaga nekako se usmerjati, da usklajujemo, imamo pač tudi večji vpliv kot bi ga imeli, če ne bi bili na neko dogajanje v svetu kot če ne bi bili član te Evropske skupnosti. tako je Evropa, dajmo si zapolniti, na te izzive podnebnih sprememb, ne smemo pozabiti, da je kmetijsko eden največjih onesnaževalcev okolja. / oglašanje iz ozadja/ Bomo lahko, bom še povedal.  </font><br/>
<br/>
<b><font size="4">10. TRAK: (VP) 12.45</font></b><br/>
<br/>
<b><font size="4">	</font></b><font size="4">(nadaljevanje) Enih največjih zaradi pesticidov, zaradi gnojil in tako naprej. Tudi v tej smeri gre. Saj gre v smeri potem to naravovarstveno pa recimo podnebnih sprememb preprečevanje, gremo v neke smeri, ampak Evropa je zato sprejela zeleni dogovor, ki je nova strategija za rast, katere cilj je preobraziti Evropo v pravično in uspešno družbo s sodobnim, konkurenčnim in z viri gospodarnim gospodarstvu. Vir je pa tudi zemlja, s tem moramo tudi dobro gospodariti. Saj včeraj smo sprejemali nek z ravnanjem s kmetijskimi zemljišči, kar pravim, čeprav nisem glasoval za, nisem bil pa niti proti, ker sem imel pač neke pomisleke glede tega. </font><br/>
<font size="4">	Torej kaj bi rekel pri tem zakonu? Še enkrat, zame je nesprejemljivo, da toliko nomotehničnih pripomb damo in jih morajo popravljati in da jih morajo dajati potem poslanske skupine notri. Zopet vprašanje, kaj dela pravna služba pri vladi. In druga zadeva, moramo razmišljati o tem kmetijstvu, da nam bo prineslo samooskrbo, kar je kolega Jožef poudaril. Mi potrebujemo, če smo samostojna država, če hočemo biti neodvisni in močni, moramo imeti prehransko in energetsko samooskrbo, verjemite. Saj o tem govorimo in o tem hočemo govoriti in jaz verjamem, da je tudi ta zakon k temu naravnan, da pospešimo to kmetijstvo in da dejansko pridemo do večje stopnje samooskrbe. Čeprav jo imamo na nekih področjih, samo pri pšenici smo švoh in pri žitaricah smo »švoh« in pri … / nemir v dvorani/</font><br/>
<font size="4">	O, madona, pa ravno meni. Se opravičujem. / smeh v dvorani/ </font><br/>
<font size="4">	Glejte, jaz lahko, če je kdo letel kdaj iz Benetk, kjer je dosti vez, ker mi iz Brnika več, ker to smo oddali, izgubili Adrio in tako naprej. Veliko ljudi gre v Benetke, da letijo po svetu. In če je smer letenja čez od Pada čez delto, natančno lahko vidi, kjer se začne svinjarija od morja. Od Chioggie naprej in gre po italijanski strani, potem je povratni tok na vrh Istre in potem tudi našo obalo onesnažuje. Natančno se vidi umazanost morja. In ta glavni onesnaževalec je reka Pad in tam je ta glavni onesnaževalec kmetijstvo. Torej se moramo tudi tega vidika zavedati, če gremo v zeleno smer, torej zmanjševanje teh intenzivnih pripomočkov. In brez intenzivnega kmetijstva pri zmanjšanju površin pač ne bo šlo. Zato moramo tudi površine braniti.</font><br/>
<font size="4">	Bom rekel, evo, zakon po moje gre v pravo smer, ampak da gre po nujnem postopku in s tolikimi pripombami in tako nepripravljen, pa je malce neresno.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Tomaž Lisec, izvolite.</font><br/>
<br/>
<font size="4">	</font><b><font size="4">TOMAŽ LISEC (PS SDS): </font></b><font size="4">Hvala za besedo, spoštovani predsednik. </font><br/>
<font size="4">	Vsem skupaj lep pozdrav, predvsem pa našim gostom!</font><br/>
<font size="4">	Morda samo za intermezzo zakaj po nujnem postopku, da ne bo potrebno potem ministru odgovarjati. Prvič, bližamo se koncu mandata in če tega nebi sprejeli, bi imeli problem tako na področju skupne kmetijske politike kot tudi pri sprejemanju določenih direktiv. Nenazadnje pa tudi ne gre za neke posebne zadeve v tem zakonu, čeprav bom ponovil besede, ki sem jih že včeraj rekel pri sprejemanju Zakona o kmetijskih zemljiščih, da Zakon o kmetijskih zemljiščih in Zakon o kmetijstvu sta abecednik in katekizem slovenskega kmetijstva. Ker moram priznati, da kdor v nulo pozna oba zakona, verjetno ve marsikaj o slovenskem kmetijstvu, kaj se mora dogajati oziroma kaj bi se moralo dogajati. </font><br/>
<font size="4">	Sam osebno sicer se nebi strinjal s tem, da gre za nek tehnični zakon. Jaz moram reči, da vsaj v sklopu koalicije smo tudi temu zakonu namenili kar precejšnje vsebinske razprave, tudi z ministrom in njegovo ekipo podebatirali, zakaj posamezne rešitve takšne ali drugačne so notri oziroma morda, kaj bi bilo potrebno še drugega spremeniti. </font><br/>
<br/>
<b><font size="4">11. TRAK: (TB) – 12.50</font></b><br/>
<br/>
<font size="4">	(nadaljevanje) Ampak če samo pogledamo poglavitne rešitve, se mi zdi tukaj odpiranje določenih vprašanj, ki jih s tem zakonom rešujemo, ki so se že dolgo, bom rekel, nekako valjala, ne samo znotraj Odbora za kmetijstvo, ampak predvsem znotraj kmetijskega sektorja oziroma samih kmetov. Kdo je nosilec kmetije, GVŽ in podobno, to so, bom rekel, dnevne zgodbe tistih, ki se ukvarjajo redno in pa pridno z kmetijstvom, tako da, jaz upam, da vsaj ti dve zadevi smo sedaj pripeljali do tega, da se ne bomo več ukvarjali, kdo je nosilec kmetije ali pa kmetijski gospodar danes(?), ampak bo zakonska podlaga, da se to uredi. </font><br/>
<font size="4">Jaz bi sam osebno opozoril samo še na dve zadevi, ki se mi zdita zelo pomembni. Eno je to neformalno izobraževanje na področju čebelarstva, da nadaljujemo zgodbo, po kateri smo znani po celem svetu, da slovensko čebelarstvo v bistvu je spodbuda za marsikatero drugo državo, kako resno in odgovorno pristopiti k reševanju čebelarstva, zato, moram reči, da sem bil zadnjič, ko smo sprejemali en zakon na seji Državnega zbora, zgrožen, ko so posamezni poslanci tako grdo govorili o slovenskem čebelarstvu, predvsem pa o slovenskih čebelarjih. In pa druga stvar, ki me veseli, no, je pa to, kar v bistvu je bil minister v eni izmed prejšnjih funkcij tudi med glavnimi nosilci, to pa je veriga preskrbe s hrano. Sam, moram reči, da zelo spremljam vsaj logistiko v kmetijstvu. Kar nekaj resnih javnih razprav je bilo in vsaka dodana vrednost na tem področju, ki gre v smer povečanja samooskrbe na eni strani in pa na drugi strani k temu, da vemo, kaj pojemo in kako hitro dobimo, tako imenovano, iz od vil do vilic. </font><br/>
<font size="4">Tako da, tudi(?) tukaj se mi ne zdijo tako tehnična sprememba, ampak se mi zdijo kar zelo pametne in pa dodelane rešitve. Ja, sam osebno imam pa vedno pomislek, ko sprejemamo zakon(?), kjer je veliko podzakonskih predpisov, ker potem pridejo ljudje v naše poslanske pisarne in rečejo, glejte, kaj ste sprejeli, potem pa ugotovimo, da gre včasih za vladno uredbo ali pa kak pravilnik znotraj ministrstva, tako da, tukaj sem vedno pozoren, da kljub temu, da včasih sprejemamo(?) rešitve v dobri veri, se potem te dobre rešitve v zakonu nekako(?) včasih izgubijo, ampak to govorim za vsa področja, ne samo za področje kmetijstva, nekje v »črkoslovju«, pri posameznih pravilnikih, tako da tukaj apel sedanjemu, morda tudi prihodnjemu ministru, da pri tej pripravi, ki morajo biti ti podzakonski akti sprejeti do konca leta, da ne bomo preveč »črkobralski«, ampak da bomo šli v skladu s tem, kar je tudi intenca tega zakona, da kmetom in vsem tistim, ki ste s kmetijstvom ukvarjajo, tudi pomagamo.</font><br/>
<font size="4">Zato bomo v Poslanski skupini SDS podprli vse predlagane amandmaje, tudi tiste na predlog Zakonodajno-pravne službe, napovedujem pa tudi podporo amandmaju Poslanske skupine LMŠ.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Želi še kdo besedo k 2. členu?</font><br/>
<font size="4">Minister, se boste kar odzval? (Da.)</font><br/>
<font size="4">Izvolite.</font><br/>
<br/>
<b><font size="4">DR. JOŽE PODGORŠEK:</font></b><font size="4"> Ja, hvala lepa.</font><br/>
<font size="4">Začnimo pri Zakonodajno-pravni službi. Se strinjam, zakon je zrel za pripravo novega zakona, ampak v tem času, kot ste ga zdaj omenil, to ni bilo moč pripravit, ker nam ta čas, je tista bariera v tem trenutku, verjamem pa, da bo na novem mandatu kateregakoli že ministra, ta nuja po celoviti prenovi, po praktično sprejemanju novega Zakona o kmetijstvu. To se povsem strinjam. Na to nas opozarja tako Zakonodajno-pravna služba, kot tudi Služba Vlade za zakonodajo in da kdorkoli bo to delal naprej, ima zagotovo to že eno od prvih nalog.</font><br/>
<font size="4">Ravno tako se strinjam tudi z nekaterimi pripombami, ki jih je omenil gospod Tomažič, vendar je treba poudarit tukaj, no… Kar se tiče sistema za spremljanje in pa tudi Sopotnik, to je zahteva Evropske unije, to ni naša zahteva, mi jo moramo pač prenesti v slovenski pravni red in smo že, kot pravna država, kar je omenil gospod poslanec, ki ga zdaj ni z nami, torej, smo pravna država in to moramo vnesti v slovenski pravni red. / nerazumljivo/ tu nimamo drugega izhoda in zato na nek način se tudi zahvaljujem za razumevanje, ki smo ga v razpravi vendarle potem dosegli, nekatere prave rešitve, da bomo tudi s tem lahko normalno delovali in živeli naprej.</font><br/>
<font size="4">Nadaljujem tudi s tem delom, čeprav ni to stvar tega zakona, da pripravljamo tudi pravilnik o mastnih bilancah. </font><br/>
<br/>
<b><font size="4">12. TRAK (VI) 12.55</font></b><br/>
<br/>
<font size="4">	(Nadaljevanje) Pravilnik je že v notifikaciji na Evropski komisiji in predvidoma v začetku marca bomo dobili povratno informacijo. Mi pričakujemo, da ga bomo notificirali, kar pomeni, da je potem zrel za objavo, torej za podpis tako mene kot pristojnega ministra, ki je pristojen tudi za trgovino, torej kolega Zdravka Počivalška. </font><br/>
<font size="4">	Ko se pogosto pogovarjamo o verigi preskrbe s hrano tudi ocenah, o odnosih v verigi preskrbe s hrano in tako naprej, glede tega morda malo širši pogled. Res je, sam sem tudi prvi varuh, bil prvi varuh odnosov v verigi preskrbe s hrano, zato menim, da poznam odnose v verigi preskrbe s hrano in problematiko v tej zadevi. Tudi na podlagi takrat ugotovitev mene kot varuha, če lahko rečem, od leta 2015 naprej je veliko teh ugotovitev, ki sem jih tudi takrat objavljal v letnih poročilih prišlo v zakon leta 2018 v zakon o kmetijstvu še pri kolegu ministru Dejanu Židanu. Sedaj jih dopolnjujemo s to novo uredbo. Menim celo, da smo pri urejanju odnosov v verigi preskrbe s hrano bolj normirani kot precej evropskih držav. Imamo inštitut varuha, imamo inštitut torej agencijo za varstvo konkurence, ki spremljajo to zadevo, imamo zelo dobro zakonsko podlago, definiramo več nedovoljenih ravnanj kot večina ali precej evropskih držav. Torej smo še malo strožji. Vendarle pa ne moremo določati cen. V zakonu te možnosti nimamo in nikjer v Evropi zakonsko ne določamo cen. To pa je naloga verige, torej odnosov, spodbujamo pa in želimo tudi v nadaljevanju spodbujati povezovanje, sodelovanje, oblikovanje trdnih verig, pogodbenih odnosov, ki so v zakonu zapisani kot obvezni del teh poslovnih odnosov med posameznimi deležniki. In iz tega zornega kota menim, da nas čaka še veliko dela, pa ne ravno samo politiko, ampak tudi deležnike, predvsem imamo v mislih že zadružno zvezo in zadruge, potem verjetno tudi kmete pri povezovanju v organizacijo ali skupine pridelovalcev, s čimer si povečujejo svoje pogajalske moči. Ker pogosto se pogovarjamo in tudi sam sem bil izjemno razočaran ko so imeli v Sloveniji še vedno oceno bikov po tri in pol, na Poljskem je bila pa že štiri in pol ali več. V istem trenutku, torej govorimo o novembru leta 2021 ko sem bil takrat na Poljskem in sva z ministrom tudi o tem govorila. Pa ni minister določal cene, to hočem poudariti, ampak je vendarle veriga bila dovolj ali pa so bili tudi kmetje, povezani kmetje močnejši pogajalci. </font><br/>
<font size="4">In če pogledamo tudi nekatere druge evropske države, imamo Belgijo, Dansko kot klasične kmetijske države z bistveno večjim povprečjem kmetij kot je to v Sloveniji, pa je tam 90 % kmetij zavezujoče povezanih v organizacije ali skupine pridelovalcev. V Sloveniji imamo ja 150 letno zadružno tradicijo, kar je pohvalno. Ampak vendarle moramo se zavedati tudi tega, da ni v redu, da ni pravo zadružništvo to, da pripelješ v zadrugo takrat ko noben drug ne more odkupiti, ja, takrat tudi zadruga ne more prodati. Sicer pa prodajaš nekako malo samo po sebi malo tako in tako. In to nam ruši te odnose. In tega v zakonu, zakonsko podlago tega ne moremo urediti. Lahko spodbujamo preko strateškega načrta in to tudi bomo delali s finančnimi spodbudami, oblikovanjem kratkih verig, oblikovanje organizacij, skupin pridelovalcev. In to je tisto delo, ki nas zagotovo zagotovo še čaka. Vse skupaj, prav vse skupaj kot deležnike tukaj mislim, da imamo še izjemno veliko rezerve. </font><br/>
<font size="4">	Da, tudi sam osebno se vedno znova sprašujem ali so definicije, ki jih predlagamo lahko poslabšujejo stanje na področju kmetijstva. Gospod Žveglič je to prej omenil, ampak se strinjam, v tem zakonu te definicije pišemo tako, kot je že gospod Žveglič omenil, izključno za potrebe SKP-ja, zato ne pričakujemo nobenega poslabšanja stanja. </font><br/>
<font size="4">	Glede podnebnih sprememb je gospod Lenart o tem razpravljal. Podnebne spremembe v bistvu bolj rešujemo preko strateškega načrta. Z investicijami v prilagajanje na podnebne spremembe. Kot sem že omenil je to ena od treh ključnih investicijskih sklopov, poleg prilagajanja, </font><br/>
<br/>
<b><font size="4">13. TRAK: (NB) – 13.00</font></b><br/>
<br/>
<font size="4">	(Nadaljevanje) poleg posodobitve / nerazumljivo/ na prilagajanje na nove zahteve dobrobit živali, potem modernizacija kmetijskega in živilsko-pridelovalnega sektorja je tretji finančno najbogatejši del, pa ne tretji po vrsti, ampak tretji kupček finančno najbogatejši v strateškem delu so ravno projekti, ki so vezani na prilagajanje na podnebne spremembe, namakanje, mreže proti toči, oroševanje proti pozebi, itn., tudi rastlinjaki. Glede večje samooskrbe oziroma stabilne samooskrbe, se vsi skupaj zavedamo, da nam je že Covid pokazal, da tukaj rabimo več samozavesti, več ambicioznosti, pa vendarle samooskrba se ne dela takrat, ko je kriza, kajti na področju kmetijstva je vedno ta pridelava vezana na neke časovne roke. Ko pripelješ telico v hlev in preden pomolzeš prvi liter mleka, traja kar, ne vem, več kot eno leto. Enako pri bikih, itn., ne bom našteval, pri trajnih nasadih. Kar pomeni, da je treba tudi v tem bolj mirnem času, če lahko tako rečem, v navednicah, dati kmetijstvu priložnost, torej posegati po hrani slovenskega porekla, ker tudi sam večkrat poudarjam in tudi delamo marsikakšne promocijske akcije v ta namen od izbrane kakovosti do promocijske akcije, ki jih peljemo v duhu ohranimo podeželje, kjer želimo tudi na Ministrstvu narediti to kar so delali v sosednji Avstriji, ki jo tako radi pogledamo kot dober vzor v tem delu, ampak tam so delali 50 let generacijsko prenovo, kar smo se že večkrat pogovarjali, ceno generacijo so morali vzgojiti v tem duhu, da razumejo zakaj je potrebno kupovati lokalno hrano. In to nas pač čaka tudi v Republiki Sloveniji in to pot bo treba prehoditi, ta pot pa se žal ne da narediti po hitrem skrajšanem postopku, ker gre za percepcijo potrošnikov. </font><br/>
<font size="4">	Vojna v Ukrajini. Naj poudarim, da že spremljamo prehranske trge, podobno kot smo to delali v času Covida, torej smo že dogovorjeni, da delamo enako kot smo delali od marca 2020 naprej, ko so se meje zapirale, itn. Pričakujemo morebiten vpliv resnično na cele žit in pa oljnic, med tem, ko na ostale segmente za enkrat še ne. tudi tukaj upam, da se še motimo no, ampak spremljamo in tukaj ta občutljivost je na tem delu največja. Res pa je, da zna ta situacija v Ukrajini nekako povečati tudi še dodatno poglobiti to energetsko krizo. To se strinjam, vendar v tem našem, to prvič ni niti stvar našega resorja, ampak kot smo že dejali, spremljamo zadeve in na prvo energetsko krizo mislim, da smo dali dober odgovor, dodatnih 30 milijonov evrov v kmetijski sektor za prebroditev teh težav in upamo, da bomo s tem tudi stabilizirali pridelavo, kajti 30 milijonov za nakup repromateriala je vseeno 30 milijonov, ki ga bodo dobile kmetije in zato računamo, da bomo vseeno tudi v letošnjem letu v zadostni meri uporabljali predvsem tudi ta sredstva za nakupe repromateriala, da bomo lahko še vedno dokaj intenzivno pridelovali ali pa vsaj stabilno pridelovali to hrano. </font><br/>
<font size="4">	Glede akcijskega načrta za gozdno-lesno verigo sva že govorila, mislim da tudi na enem poslanskem vašem vprašanju, zato dane ne bi tega ponavljal. Naj pa dodam, da imamo pa akcijski načrt za ekološko kmetijstvo že sprejet na Vladi, 18. decembra, dajemo pa podlago, ker nas je služba Vlade za zakonodajo vendarle pozvala, da moramo dati podlago tudi za bodoče sprejemanje akcijskih načrtov za ekološko kmetovanje za mlade kmete, ker smo tudi sedaj v zakonu zapisali. </font><br/>
<font size="4">	Zakaj sprejemamo zakon po hitrem postopku. Gospod Starović je to spraševal in tudi gospod Lisec je v enem delu že odgovoril na to vprašanje. Menimo, da če ga ne sprejmemo do 1. 1. 2023. omenil sem že uvodoma, vmes so še volitve in nihče ne ve kako se bo sestavljala, koliko časa se bo sestavljala nova Vlada, lahko nesprejem tega zakona lahko povzroči nepopravljive posledice za državo. Torej nepravočasen začetek izvajanja skupne kmetijske politike in to je bil ključni razlog za to hitrost, ki smo jo na nek način prosili, da ga spravimo po hitrem postopku zato, da ga še v času tega mandata sprejmemo, pa ne zato, še enkrat ponavljam, ker bi bil sam rad podpisan na tem zakonu, itak je to nepomembno. Pomembno je, da smo 1. 1. 2023 pripravljeni na novo programsko obdobje. </font><br/>
<br/>
<b><font size="4">14. TRAK: (VP) 13.05</font></b><br/>
<br/>
<b><font size="4">	</font></b><font size="4">(nadaljevanje) Glede pravne države se več ali manj strinjam s povedanim. Ravno zato pa vnašamo v ta zakon tudi nekatere rešitve, ki jih moramo, to je, ko govorimo o nedovoljenih ravnanjih, ko govorimo o sistemu za spremljanje in potem sopotnik za komunikacijo z deležniki, torej vnašamo evropske direktive v slovenski pravni red. In ravno iz tega zornega kota seveda bi rad dodal tudi, kot sem že uvodoma rekel, da se iskreno zahvaljujem Zakonodajno-pravni službi za njene pripombe, kajti tudi s temi pripombami zakon postaja še boljši, kar pomeni, da bomo še bolj ustrezni iz tega zornega kota pri tem zakonu. Mislim pa, da če smo zelo iskreni, verjetno v Državnem zboru ni zakona, ki ga nebi amandmirali na podlagi pripomb Zakonodajno-pravne službe, in tudi ta zakon je bil deležen teh popravkov. Verjamem, da je pa to vedno lahko predmet razprave, kaj kdo dela. Jaz mislim, da vsi delamo v dobri veri, tudi služba vlade za zakonodajo nam pomaga v dobri veri, da pripravljamo najboljši zakon kot ga lahko tudi z vidika te pravne države, pa vendarle se na koncu lahko zgodi, da ima Zakonodajno-pravna služba še dodatne poglede. In prav je tako in menim, da s tem zakonodajo samo izboljšujemo.</font><br/>
<font size="4">	Zdaj zakaj toliko podzakonskih aktov in zakaj morda pri nekaterih pripombah smo, kot je Zakonodajno-pravna služba, kot je gospa povedala iz Zakonodajno-pravne službe, da imamo v zakonu premalo normiran člen in prepuščamo več podzakonskim aktom. V bistvu sta dva razloga. Prvi zato, ker za nekatere podzakonske akte še čakamo pravne podlage EU. Drugi razlog pa je, da bomo na različnih ukrepih imeli različne ureditve in jih ni moč spraviti na en isti imenovalec in ga zapisati v sam zakon že kot bolj jasno specificiran. In žal tukaj nismo znali in zmogli vsi skupaj narediti bolje, poiskati tiste bolj jasne zaveze v samem zakonu in bomo to morali, kot sem že dejal, urediti s podzakonskimi akti.</font><br/>
<font size="4">	Zdaj jaz se ne morem strinjati, da je kmetijstvo največji onesnaževalec, resnično se s tem ne morem strinjati. Kajti pri kmetijstvu razmišljamo prej obratno. Kmetijstvo in gozdarstvo imamo vsi v mislih, ko govorimo o zmanjševanju, ne povečevanju, zmanjševanju toplogrednih plinov. To sicer ni stvar tega zakona, ampak mi govorimo o ponorih CO2-ja, govorimo o tem, koliko bomo dali več, vnesli več ogljika in toplogrednih plinov v kmetijsko zemljišče, v gozdno zemljišče, računamo na gozdove. In kmetijstvo je na nek način pri toplogrednih plinih celo neka uravnilovka na drugi strani pri onesnaževalcih. Zato se s tem resnično ne morem strinjati. Še predvsem pa ne v Republiki Sloveniji s tako razpršeno kmetijsko prakso kot jo imamo. Verjamem, da je neka živinorejska farma z nekaj tisoč govedi na istem mestu predstavlja čisto drugačno tveganje kot razpršena živinoreja kot jo imamo to v Republiki Sloveniji, ko, če pogledamo slovenske kmetije, po nekaj repov na nekaterih pašnikih resnično ne more predstavljati ne vem kakšnega tveganja in tudi ne onesnaževanja. </font><br/>
<font size="4">	Na področju čebelarstva še to odgovorim gospodu Liscu, da izobraževanje na področju čebelarstva ohranjamo, samo v drugačni obliki. In tukaj smo prisluhnili deležnikom na tem področju in računamo, da bo tudi to prineslo še bolj učinkovito izobraževanje in tudi, kot sem že omenil, ohranjamo tudi finančno podporo v enakem obsegu kot to delamo v tem trenutku.</font><br/>
<font size="4">	Na kratko, evo.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Želi še kdo besedo? (Ne.) Ugotavljam, da ne.</font><br/>
<br/>
<font size="4">	Prehajamo na glasovanje k amandmaju k 2. členu poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 3. členu in amandmaju poslanskih skupin koalicije k temu členu. Želi kdo besedo? (Ne.) Ne želi. </font><br/>
<font size="4">	Prehajamo na glasovanje o amandmaju.</font><br/>
<br/>
<b><font size="4">15. TRAK: (TB) – 13.10</font></b><br/>
<br/>
<font size="4">	(nadaljevanje) Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	</font><br/>
<font size="4">	Odpiram razpravo k 4. členu in amandma poslanskih skupin koalicije k temu členu. Želje po razpravi ni, prehajamo na glasovanje o amandmaju k 4. členu. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	</font><br/>
<font size="4">	Odpiram razpravo k 6. členu in amandmaju poslanskih skupin koalicije k temu členu. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Odpiram razpravo k 7. členu in k dvema amandmaja poslanskih skupin koalicije pod točko 1 in Poslanske skupine LMŠ pod točko 2. Želi kdo besedo? (Da.)</font><br/>
<font size="4">	Jože Lenart, izvolite.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, hvala predsednik.</font><br/>
<font size="4">	Vsekakor želim obrazložit ta amandma, sicer, zdajle se je nekoliko predlog, da se je tehnično malenkost spremenil, čeprav v bistvu gre za to, da se to poročilo iz prvega odstavka najkasneje v enem mesecu po pripravi pošlje v seznanitev Državnega zbora in o njem poroča na eni izmed naslednjih sej matičnega delovnega telesa.</font><br/>
<font size="4">	Zdaj, bom prosil potem tehnično službo, da na koncu še enkrat prebere ta amandma, ker izgleda mora bit spremenjen zaradi tehničnega pristopa, čisto iz pravnega vidika. Pa se opravičujem no, ker mi je tik pred zdajci bilo na to opozorjeno. Bi ga pa obrazložil, seveda, na samo obrazložitev to ničesar ne vpliva. Glejte, predlagan je novi, ta 13. člen Zakona o kmetijstvu, v katerem se na novo vzpostavi podnebno poročilo o prilagajanju na podnebne spremembe, blaženju podnebnih sprememb in pa emisija toplogrednih plinov, predvsem amonijaka in onesnaževalca(?) zraka v kmetijstvu(?). Poročilo bo vključevalo tudi prikaz stanja tal, rabe in porabe gnojil v kmetijstvu ter stanjena področju trajnostne rabe energije obnovljivih virov energije v kmetijstvu. Seveda, v vlogi ministra je, da potrem podrobnosti predpiše sam in verjetno je to tudi potem ta odgovornost, naloga, da se to področje spremlja in tudi na podlagi analiz, ki so pridobljene, je potem smiselno potem tudi takšna navodila dopolnjevat in spreminjat. </font><br/>
<font size="4">Celovita in strokovna analiza na področju prilagajanja podnebnim spremembam in blaženja podnebnih sprememb v kmetijstvu je predpogoj za načrtovanje kakovostnih, predvsem pa učinkovitih politik trajnostnega in ohranitvenega kmetijstva, ki je naravna posledica močnih trendov prilagajanja in blaženja podnebnih sprememb v kmetijstvu ter prispevkov kmetijstva, k obnovljivim virom energije. Nacionalni energetski načrt kmetijskemu področju določa, da mora zmanjšati vpliv na izpuste toplogrednih plinov za minus 1 procent do leta 2030 glede na leto 2005. To je bistvo tega, kajne. Temeljni cilj je torej zmanjšanje emisij ob hkratnem povečanju samooskrbe s trajnostno pridelano hrano in ohranjanje(?) kmetijskih zemljišč. To se pravi, naloga je po svoje zahtevna.</font><br/>
<font size="4">Prej, ko bomo povečali delež sonaravnih kmetijskih praks, manj boleči bodo morebitni ukrepi za pravočasno doseganje podnebnih ciljev. Sonaravno in ohranitveno(?) kmetovanje prinaša tudi do 40 procentov nižje emisije toplogrednih plinov, medtem ko v Sloveniji kmetijstvo prispeva približno 10 procentov izpustov toplogrednih plinov. Predvsem gre za metan in pa seveda dušikov oksid. V tem pogledu bodo novo zelene tehnologije ter znanost v kmetijstvu odigrale ključno vlogo za to, da bodo slovenski kmetje in kmetice ob prilagajanju podnebnim spremembam ohranjali trajnostne pristope h kmetovanju. </font><br/>
<br/>
<b><font size="4">16. TRAK (VI) 13.15</font></b><br/>
<br/>
<font size="4">	(Nadaljevanje) Prav tako nedavni podatki o biotski raznovrstnosti v Evropski uniji kažejo, da je 60 % vrst in 70 % ocenjenih habitatov v neugodnem stanju ohranjanja, ker je intenzivno kmetovanje pomemben dejavnik, ki povzroča izgubo biotske raznovrstnosti. Med tem ko upad opraševalcev pa že zmanjšuje pridelke. Mislim, da zaradi tega želim malo širšo obrazložiti, da je to velik pomen tudi za javnost kaj to pomeni in zakaj tudi želimo, da se potem redno tudi o tem seznanja Državni zbor. V poslanski skupini Liste Marjana Šarca menimo, da je samooskrba s trajnostno predelano hrano eden ključnih izzivov prihodnosti. Zato je nameri učinkovitosti in preglednosti področij kmetijskih politik poglavitno, da se državni zbor kot zakonodajna veja oblasti periodično seznanja z analizo trendov toplogrednih plinov in /nerazumljivo/ zraka v kmetijstvu ter pregledom ukrepov kmetijske politike in njihovega učinka. Hvala lepa.</font><br/>
<font size="4">	Sedaj bi še prosil, da se tisto kaj je tehnična sprememba tega našega amandmaja, da se poda…</font><br/>
<br/>
<b><font size="4">	PREDSEDNIK EDVARD PLAULIČ:</font></b><font size="4"> Hvala lepa.</font><br/>
<font size="4">Bomo dali besedo še Zakonodajno-pravni službi. Izvolite. </font><br/>
<br/>
<b><font size="4">	MAG. SONJA BIEN KARLOVŠEK:</font></b><font size="4"> Hvala lepa za besedo. </font><br/>
<font size="4">ZPS tukaj predlaga res samo prilagoditev predlaganega amandmaja Poslanske skupine Liste Marjana Šarca poslovniški ureditvi 237. in 239. členu Poslovnika in tudi primerljivost ureditve z drugimi zakoni, ki urejajo poročanje Državnemu zboru, tako da ni treba posebej poudariti, da se poroča matičnemu delovnemu telesu in predlagamo dikcijo: Ministrstvo v poročilu iz prvega odstavka tega člena poroča Državnemu zboru najkasneje v enem mesecu po pripravi poročila. </font><br/>
<font size="4">Hvala. </font><br/>
<br/>
<b><font size="4">	PREDSEDNIK EDVARD PLAULIČ:</font></b><font size="4"> Hvala lepa. </font><br/>
<font size="4">Kot eden od sopredlagateljev iz LMŠ se strinjam oziroma v LMŠ se strinjamo s tem predlogom, tako da bi bil to predlog za amandma odbora. In umikamo prvotni predlog.</font><br/>
<font size="4">Tako da glasovali bomo najprej o predlogu za amandma k 1. členu, ki so ga vložile poslanske skupine koalicije, potem pa še o predlogu za amandma odbora, o katerem smo ravnokar govorili. </font><br/>
<br/>
<font size="4">	Glasujemo o amandmaju poslanskih skupin koalicije. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	Sedaj glasujemo še o predlogu amandmaja za amandma odbora Poslanske skupine LMŠ. Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odiram razpravo k 14. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 16. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 17. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 21. členu in amandmaju poslanskih skupin koalicije. Glasujemo.</font><br/>
<br/>
<b><font size="4">17. TRAK: (NB) – 13.20</font></b><br/>
<br/>
<font size="4">	(Nadaljevanje) Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	Odpiram razpravo k 23. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 28. členu in amandmaju Poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 29. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 33. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 36. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 37. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 38. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 44. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 47. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Odpiram razpravo k 48. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 53. členu in amandmaju poslanskih skupin koalicije. Glasujemo. </font><br/>
<font size="4">	Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Odpiram razpravo k 56. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<br/>
<b><font size="4">18. TRAK: (TB) – 13.25</font></b><br/>
<br/>
<font size="4">	(nadaljevanje) Odpiram razpravo k 57. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">Odpiram razpravo k 59. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">Odpiram razpravo k novemu 59.a členu. Se pravi, imamo amandma koalicije za novi 59.a člen. Odpiram razpravo. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">Odpiram razpravo k 60. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">Odpiram razpravo k 63. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">Odpiram razpravo k 70. členu in amandmaju poslanskih skupin koalicije. Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Zaključili smo razpravo in glasovanje o amandmajih. V skladu s prej sprejeto odločitvijo odbora prehajamo še na glasovanje o vseh členih predloga skupaj. Želi kdo besedo pred glasovanjem? (Ne.) Ne želi.</font><br/>
<font size="4">Prehajamo na glasovanje o vseh členih. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti.</font><br/>
<br/>
<font size="4">	S tem zaključujem drugo obravnavo Predloga zakona o spremembah in dopolnitvah Zakona o kmetijstvu na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Določit moramo še poročevalca za sejo Državnega sveta in predlagam, da to opravim sam.</font><br/>
<br/>
<font size="4">	S tem zaključujem to točko dnevnega reda in 33. nujno sejo Odbora za kmetijstvo, gozdarstvo in prehrano in se vam za prisotnost najlepše zahvaljujem.</font><br/>
<font size="4">	Lep dan!</font><br/>
<br/>
<b><font size="4">Seja se je končala 24. februarja 2022 ob 13.28.</font></b>
</root>