<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA DELO, DRUŽINO, SOCIALNE ZADEVE IN INVALIDE</font></b><br/>
<b><font size="4">15. nujna seja</font></b><br/>
<br/>
<b><font size="4">(6. marec 2019)</font></b><br/>
</p></div><br/>
<b><font size="4">Sejo je vodil Vojko Starović, predsednik odbora.</font></b><br/>
<b><font size="4">Seja se je začela ob 8.00.</font></b><br/>
<br/>
<b><font size="4">1. TRAK: (SB) </font></b><br/>
<br/>
<b><font size="4">	PREDSEDNIK VOJKO STAROVIĆ: </font></b><font size="4">Spoštovane članice in člani odbora, vabljeni pričenjam 15. nujno sejo Odbora za delo, družino, socialne zadeve in invalide. Na seji kot nadomestni član odbora s pooblastilom bo sodelovala Mateja Udovč, pozdravljena, namesto Janje Sluge. Na sejo so povabljeni predstavniki Ministrstva za delo, družino, socialne zadeve in enake možnosti, pozdravljamo državnega sekretarja Tilna Božiča. Ker v poslovniškem roku nisem prejel predlogov za spremembo dnevnega reda ugotavljam, da je določen takšen dnevni red seje kot ste ga prejeli s sklicem 74. člen 1/3. Dnevni red: predlog stališča Republike Slovenije do predloga uredbe Evropskega parlamenta in Sveta o uvedbi ukrepov za nepredvidljive razmere na področju koordinacije sistemov socialne varnosti po izstopu Združenega kraljestva Velike Britanije, Severne Irske iz Evropske unije. Matično delovno telo obravnava na podlagi 154. h člena Poslovnika Državnega zbora. </font><br/>
<br/>
<font size="4">	Prehajamo k </font><b><font size="4">1. TOČKI DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O UVEDBI UKREPOV ZA NEODPRAVLJIVE RAZMERE NA PODROČJU KOORDINACIJE SISTEMA SOCIALNE VARNOSTI PO IZSTOPU ZDRUŽENEGA KRALJESTVA VELIKA BRITANIJA IN SEVERNA IRSKA IZ EVROPSKE UNIJE. </font></b><font size="4">Gradivo je bilo objavljeno na spletnih straneh Državnega zbora. Stališče je bilo v skladu z določili Poslovnika Državnega zbora dodeljeno v obravnavo odboru za zadeve Evropske unije kot pristojnemu odboru, ter Odboru za delo, družino, socialne zadeve in invalide kot matičnem delovnem telesu. Danes smo se morali sklicati zato, ker je že v petek Odbor za evropske zadeve. Prosim državnega sekretarja Tilna Božiča, da nam predstavi predlog stališča. Hvala.</font><br/>
<br/>
<b><font size="4">	TILEN BOŽIČ:</font></b><font size="4"> Hvala za besedo. Dobro jutro vsem skupaj, spoštovane poslanke, poslanci in ostali.</font><br/>
<font size="4">	To kar imate danes na mizi je vezano na zdaj že nekoliko zloglasni Brexit, ki se dogaja. Po začetni se pravi nekako tisti usklajenosti, ki je kazala na to, da bo vse skupaj potekalo tako, da se bosta Evropska unija in Združeno kraljestvo dogovorili kako bo vse skupaj potekalo umirjeno, predvidljivo, tako da bodo vsi zadovoljni in da bo ta korak prinesel čim manj škode in težkih zadev, se je začelo potem nekako kasneje kazati, da je smiselno imeti tudi nekatere rezervne scenarije na mizi zaradi tega, ker bi se lahko zgodilo, da bi bil ta izstop bil tako imenovani trdi izstop, se pravi trdi Brexit brez dogovora, ampak tak izstop za sabo ne potegne zgolj tega, da se nekaj preprosto preneha in vsi živijo tako kot da niso bili, se pravi da je ena izmed držav članic šla ven iz te družine, ampak kar nekaj zadev se zgodi, ki se </font><br/>
<br/>
<b><font size="4">2. TRAK: (SB) – 8.05</font></b><br/>
<br/>
<font size="4">	(nadaljevanje) dotaknejo lahko številnih državljanov tako, se pravi Republike Slovenije kot širše Evropske unije kot tudi potem Združenega kraljestva. Ta uredba se sprejema pod visokim časovnim oziroma velikim časovnim pritiskom ravno zaradi tega, ker je postalo vse skupaj nekoliko bolj nepredvidljivo tudi zaradi tega že v sklicu in tudi v naslovu te piše, da gre za predlog uredbe Evropskega parlamenta in Sveta o uvedbi ukrepov za nepredvidljive razmere na področju koordinacije sistemov socialne varnosti in tako naprej. Se pravi že naslov kaže na to, da se skuša preprečiti kakšne težave, ki bi nastale v primeru nekega neurejenega pristopa. Časovni pritisk je toliko večji, ker zdaj ravno konec marca naj bi se to zgodilo, seveda če ne bo prišlo do nekako podaljšanje teh rokov. Prvo gradivo je bilo objavljeno zadnjega januarja, 22.2. smo prejeli in dejansko nekako posodobljeno to gradivo o katerem tudi govorimo danes in odziv moramo imeti v bistvu v zelo kratkem času na mizi, ker se v prihodnjem tednu že o tem odloča. </font><br/>
<font size="4">	Zdaj pa nekako k stališču Vlade do te uredbe. Republika Slovenija podpira predlog uredbe o kateri govorimo in s tem v zvezi vas tudi prosimo za podporo. Ta uredba bi začela veljati le v kolikor bi prišlo do izstopa brez dogovora. Na tak način je tudi noter v enem izmed členov navedeno, se pravi, da se bo uporabljala le v primeru, ena taka klavzula, ki to predvideva. Področje uporabe, se pravi koordinacija sistemov socialne varnosti, to je, če rečemo, ena izmed večjih pridobitev, ki tudi omogoča nekako lahko rečemo prost pretok ljudi in da to nekako vse skupaj čim bolj brez težav teče. Če nekako omenim samo tiste pravice oziroma vsebine, ki se tičejo te uredbe, so recimo razne boleznine, dopust, se pravi materinski, očetovski, potem tisto kar je povezano z invalidnostjo, starostne, se pravi pokojnine, potem tukaj tudi vdovstvo oziroma vdovske pokojnine, nesreče pri delu, poklicne bolezni, pomoči ob smrti in tako naprej, se pravi tudi brezposelnost in družinske dajatve, se pravi tukaj so razni otroški dodatki in podobno. Če malo preidem iz teoretične ravni na zelo praktično raven kaj ta zadeva pomeni, pomeni naslednjo stvar. V kolikor ne bi takšna ali pa neka alternativna rešitev bila vpeljana bi lahko pomenilo, da nekdo, ki je morda v času še za časa, ko je bilo Združeno kraljestvo v Evropski uniji, pa da je recimo tam delal tri leta in pride čez pet let na naš ZPIZ in reče: "Jaz bi se pa sedaj upokojil." In v tistem trenutku bi mu na ZPIZ-u povedali: "Veste kaj, vam pa manjkajo tri leta, ker teh let ne moremo prišteti zraven, se pravi vaše delovne dobe oziroma pokojninske dobe ne moremo seštevati skupaj, ker te podlage nimamo in vam tega ne moremo priznati." Ravno iz tega razloga se dejansko ta uredba osredotoča na čas in na pravice, ki bi bile pridobljene oziroma so bile pridobljene pred izstopom Združenega kraljestva iz Evropske unije, se pravi ta zadeva velja do izstopa in na ta način rešuje nekatere težave, ki bib bile bodisi z vidika uveljavljanja nadomestil za brezposelnost bodisi kot rečeno kar se tiče pokojninskega zavarovanja raznih družinskih prejemkov in tako naprej. </font><br/>
<font size="4">	Mi ocenjujemo oziroma Vlada ocenjuje, da je to ena izmed dobrodošlih rešitev, ki znižuje določena tveganja tako za naše državljane kot tudi za druge. Gre zgolj za en ozek vidik, se pravi koordinacija sistemov socialne varnosti in zgolj za to omejeno časovno obdobje, se pravi za tiste pravice, ki so bile pridobljene do takrat, se pa lahko uporablja potem v prihodnosti. Od tu naprej je treba povedati še naslednjo reč, da za obdobje po izstopu se že pripravljajo nekateri ukrepi. Zdaj bomo videli kaj se bo točno še zgodilo. Če bo dogovor, se pravi o nekem urejenem izstopu sprejet, ne bo potrebnih interventnih ukrepov, če pa do tega ne pride moram pa tudi povedati že tako naše ministrstvo kot nekatera druga imamo pripravljene zakonske določbe s katerimi bi v bistvu s sprejemom oziroma spremembo nekaterih zakonov na hitro zagotovili neko prehodno obdobje, to je od izstopa do predvidoma konec leta 2020, </font><br/>
<br/>
<b><font size="4">3. TRAK (VI) 8.10</font></b><br/>
<br/>
<font size="4">	(nadaljevanje) da se ljudje, ki so določene pravice pridobili oziroma ki bi jih pridobili ne bi ostali brez njih. Rezan tega bo v tem obdobju zanimivo še kasnejše, se pravi tega uredba ne ureja, če pogledamo, recimo, področje, ki je zanimivo so štipendije, področje, ki je zanimivo je dostop do trga dela, ki je do sedaj, seveda, za člane, tiste, ki so državljani Evropske unije je prost dostop. Tukaj tudi, recimo, čezmejno izvajanje storitev. In to so tiste zadeve, ki jih bo pa treba potem še dodatno nasloviti, bodisi v naši zakonodaji, bodisi s strani Evropske unije, ampak to pride kasneje. Kot rečeno, ta ureja pravice, ki so bile pridobljene do izstopa Združenega kraljestva iz Evropske unije. Za dodatna pojasnila pa sem seveda na razpolago tudi tukaj s sodelavko. Hvala. </font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala za pojasnila.</font><br/>
<font size="4">	Odpiram razpravo. K besedi se je prijavil Primož Siter. </font><br/>
<font size="4">	Izvolite.</font><br/>
<br/>
<b><font size="4">	PRIMOŽ SITER (PS Levica):</font></b><font size="4"> Hvala lepa. Dobro jutro! Hvala za to uvodno pojasnilo.</font><br/>
<font size="4">	Jaz imam v bistvu samo eno konkretno vprašanje. Navadno je praksa v članicah Evropske unije, da kar se tiče vključitve v sisteme socialne varnosti za državljane nekih tretjih držav so podobno vključeni vanje, tudi v Veliki Britaniji oziroma v Združenem kraljestvu. V gradivu Evropske komisije pa je zapisano sledeče, citiram: »da bo komisija pozneje razmislila o razširitvi načel iz tega predloga na državljane tretjih držav, ki zakonito prebivajo v državi članici«. Zanima me, zakaj te osebe niso že sedaj vključene v to uredbo in kakšno stališče vi na ministrstvu zastopate do vključitve teh oseb v predlog uredbe? Hvala lepa. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala za razpravo. Kar dajem besedo Tilnu Božiču. Izvolite. </font><br/>
<br/>
<b><font size="4">	TILEN BOŽIČ:</font></b><font size="4"> Odprli ste eno zelo široko polje. In jaz mislim, da predvsem z vidika neke urgentnosti situacije, ki jo naslavljajo in to tudi kaže na to, da običajno imajo nacionalni parlamenti osem tednov časa, da se odzovejo na to, tukaj pa vidimo, da so nam dali časa približno 14 dni, da se dejansko Vlada izjasni, včeraj je bil Državni svet, danes ste vi. Predvidevam, da v stiski časa morda niso naslovljeni tudi nekateri vidiki, ki veljajo za tiste, ki so iz tretjih držav. Predvidevam pa, da se bo kasneje tudi to uredilo. Kar se nas tiče in ministrstva, mi v rešitvah, ki jih tudi pripravljamo kot plan B, ki bi vstopil v veljavo v kolikor ne bi prišlo do urejena izstopa, mislimo tudi na tiste, ki so na nek način iz tretjih držav. Tukaj pogosta vprašanja, ki bi se lahko pojavila so, kaj se dejansko zgodi z zakonci. Tukaj gre, recimo, posebej za kakšne mešane družine, narodnostno gledano tako, ko so različna državljanstva notri. In potem so določene pravice vezane ne različne zadeve, lahko na zakonca ali kakorkoli že. In tu bi lahko eventualno prišlo do tega, da bi nekdo, ki po tem režimu, dokler je tudi še Združeno kraljestvo so člani Evropske unije bi določene pravice lahko izgubil. In spet govorim o istih pravicah. Tu so od pokojnin, do družinskih pravic in tako naprej. Moj odgovor na to je ta, da zagotovo, se pravi točnega podatka zakaj to ni uvrščeno notri nimam, predvidevam, da zaradi časovne stiske, kar se tiče ministrstva pa na te zadeve mislimo in je v našem interesu, da ne delamo neke, če rečemo temu nepotrebne, se pravi neke diskriminacije po nepotrebnem. Če je nekdo neke pravice pridobil in jih tudi na nek način pričakuje, bo naš pristop k temu, da jih zagotavljamo tudi v prihodnje. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa za pojasnila. Se še kdo javlja k razpravi? Če razprave ni, prehajamo na glasovanje. </font><br/>
<font size="4">	Zaključujem razpravo in predlagam sprejetje naslednjega mnenja: »Odbor za delo družino, socialne zadeve, invalide je v skladu s 154.h členom Poslovnika Državnega zbora sprejel naslednje mnenje: </font><br/>
<br/>
<b><font size="4">4. TRAK (VI) 8.15</font></b><br/>
<br/>
<font size="4">	(nadaljevanje) Odbor za delo, družino, socialne zadeve, invalide podpira predlog stališča Republike Slovenije do predloga uredbe Evropskega parlamenta in sveta o uvedbi ukrepov za nepredvidljive razmere na področju koordinacije sistemov socialne varnosti po izstopu Združenega kraljestva Velike Britanije in Sevrne Irske iz Evropske unije, ki ga je predložila Vlada in predlaga Odboru za zadeve Evropske unije kot pristojnemu odboru, da ga sprejme.« Glasujemo.</font><br/>
<font size="4">	Kdo je za? (10 članov.)Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	Se še kdo javlja, da bi poročal na Odboru za zadeve Evropske unije, ki bo v petek dopoldan? Mislim, da nimamo nobenega člana, ki je obenem tudi za evropske zadeve, ker pa ni nujno da kdo gre. Če ni, jim bo samo poročilo predano. Hvala lepa.</font><br/>
<font size="4">	Vidimo se naslednjič. </font><br/>
<br/>
<b><font size="4">Seja je bila končana 6. marca 2019 ob 8.16.</font></b>
</root>