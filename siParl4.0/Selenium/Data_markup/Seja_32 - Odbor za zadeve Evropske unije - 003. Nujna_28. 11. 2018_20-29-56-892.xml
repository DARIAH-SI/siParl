<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">3. nujna seja </font></b><br/>
<br/>
<b><font size="4">(28. november 2018)</font></b><br/>
</p></div><br/>
<b><font size="4">Sejo je vodil dr. Darij Krajčič, predsednik Odbora za zadeve Evropske unije.</font></b><br/>
<b><font size="4">Seja se je pričela ob 7.31.</font></b><br/>
<br/>
<b><font size="4">1. TRAK: (ŠPE)</font></b><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovane kolegice in kolegi.</font><br/>
<br/>
<font size="4">	Pričenjam 3. nujno sejo Odbora za zadeve Evropske unije. Smo skoraj kot oddaja Dobro jutro, tako da bomo predlagali RTV Slovenija, da nas uvrsti tudi v svoj redni program, s tem bomo olajšali delo njim, nas pa naredili bolj popularne. Obveščamo vas, da so danes zadržani seje gospod Zmago Jelinčič Plemeniti in mag. Branko Grims. Hkrati vas obveščam, da je na seji nadomestni član namesto gospoda Franca Rosca, gospod Franci Kepa. Se opravičujem, namesto gospoda Francija Kepe je z nami gospod Franc Rosec. </font><br/>
<font size="4">	Obveščam vas, do so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče lepo pozdravljam.</font><br/>
<font size="4">	Prehajam na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje, kot ste ga prejeli s sklicem.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – ZASEDANJE SVETA EVROPSKE UNIJE ZA KONKURENČNOST, NOTRANJI TRG, INDUSTRIJA, RAZISKAVE IN VESOLJE, BRUSELJ, 29. IN 30. NOVEMBER LETOS. </font></b><font size="4">Gradivo k tej točki dnevnega reda smo prejeli od Vlade 22. novembra na podlagi 8. člena Zakona o sodelovanju med Državnim zborom in Vlado o zadevah Evropske unije. </font><br/>
<font size="4">	Prosim spoštovanega gospoda magistra Aleša Cantaruttija, državnega sekretarja na Ministrstvu za gospodarski razvoj in tehnologijo, da nam predstavi izhodišča. Izvolite gospod državni sekretar.</font><br/>
<br/>
<font size="4">	</font><b><font size="4">MAG. ALEŠ CANTARUTTI: </font></b><font size="4">Hvala lepa predsednik, spoštovani poslanci, poslanke, dobro jutro.</font><br/>
<font size="4">	Dovolite mi torej, da preletim točke dnevnega reda Sveta za konkurenčnost, notranji trg, industrijo, raziskave in vesolje, ki bo potekal jutri, to je 29. in 30., torej tudi v petek v Bruslju. </font><br/>
<font size="4">	Kar precej točk je na dnevnem redu, bom poskušal biti res kolikor se da hiter in v strnjeni maniri predstaviti ključne poudarke posameznih točk. </font><br/>
<font size="4">3. točka je predlog uredbe Evropskega parlamenta in sveta o spodbujanju pravičnosti in preglednosti za poslovne uporabnike spletnih posredniških storitev. V okviru te točke je predviden sprejem splošnega pristopa predloga uredbe. Gre za nov zakonodajni predlog, ki ga je Evropska komisija predstavila 26. aprila letos. Na kratko: uredba naj bi zagotovila pravično, pregledno in predvidljivo obravnavo poslovnih uporabnikov s strani spletnih platform in naslavlja zgoraj navedene potencialne škodljivosti digitalne trgovine. S to pobudo naj bi se kratkoročno preprečila neposredna škoda za podjetja ter srednje do dolgoročno zaščitila potencial, torej uredba zaščitila potencial spletnih platform na enotnem trgu, tako da bi se povečalo zaupanje poslovnih uporabnikov in omogočili informirani politični odzivi na ustrezni ravni. Zato je njen namen zaščiti interese vseh sodelujočih v okolju spletnih platform.</font><br/>
<font size="4">Kakšno je stališče Republike Slovenije? Slovenija podpira sprejem splošnega pristopa in predlagano kompromisno besedilo avstrijskega predsedstva. </font><br/>
<font size="4">Pod 4. točko bo uredba o programu za enotni trg, v prvem branju. Predlagani program združuje dejavnosti, financirane v okviru naslednjih področij iz trenutnega večletnega finančnega okvira: notranji trg, konkurenčnost malih in srednjih podjetij, standardizacija, potrošniki, statistika in prehranska veriga – o tem smo že govorili tudi na tem odboru. Države članice, med njimi tudi Slovenija podpirajo sedanjo kompromisno besedilo, ki predstavlja ustrezen kompromis za dokončno potrditev na zasedanju Sveta za konkurenčnost. Tekom obravnave predloga uredbe, se je kot ključni problem za kar precej držav članic, med njimi tudi za Slovenijo, pokazala predlagana </font><br/>
<b><font size="4">	</font></b><br/>
<b><font size="4">2. TRAK: (MK) – 7.35</font></b><br/>
<br/>
<font size="4">	(nadaljevanje) struktura programa. Države članice - še enkrat poudarjam, da tudi Slovenija - so bile bolj naklonjene ohranitvi samostojnih programov tudi v prihodnjem večletnem finančnem okviru, kot pa združevanju. </font><br/>
<font size="4">	Kljub temu je avstrijsko predsedstvo uspelo pripraviti kompromisno besedilo, ki odseva večino predlaganih amandmajev držav članic, med njimi tudi Slovenija, predvsem imam tukaj v mislih sklic na turizem in na kreativnost med specifičnimi cilji programom v vključitev strokovnjakov držav članic v strukturo izvajanja programov še nekatere podrobnost.</font><br/>
<font size="4">	Kakšno je stališče Republike Slovenije? Slovenija torej že od začetka obravnava te uredbe v Svetu Evropske Unije, to je bilo že v juniju 2018, generalno pozdravlja prizadevanje komisije, da tudi v obdobju 2020-2021, 2021-2027, nadaljuje z aktivnostmi, ki bodo krepile upravljanje notranjega trga, podpirale konkurenčnost industrije, zlasti malih in srednje velikih podjetij, podpirala potrošnike, spodbujala zdravje ljudi, živali in rastlin ter vzpostavile okvir za financiranje evropske statistike. Vendar združitvi zadevnih vsebin oziroma sedanjih programov v en skupni program nismo bili najbolj naklonjeni. </font><br/>
<font size="4">	Kot rečeno: Sprejemamo zdaj avstrijski kompromis, jaz tudi meni, da ne glede na to, da prihaja do določene združitve omenjenih programov ni toliko pomembno to ali so združeni, to je moje mnenje, ali programi vendarle potekajo pod enim okvirnim okvirom, pomembno je, da se mi prilagodimo temu, da se ustrezno pripravimo za to, da bomo lahko učinkoviti črpali ta sredstva, ki so za ta področje, tudi za Slovenijo, izredno pomembna.</font><br/>
<font size="4">	Torej, zelo pomembna bo dobra, dobra priprava za naslednje finančno obdobje, torej 2021-2027.</font><br/>
<font size="4">	Pod točko 6: Gre za uredbo o dodatnem varstvenem certifikatu, tudi o tem smo že govorili na odboru. </font><br/>
<font size="4">	Torej, predlog uredbe Evropskega parlamenta in Sveta o spremembi uredbe o dodatnem varstvenem certifikatu za zdravila. Ta predlog je bil sprva na dnevnem redu Sveta za konkurenčnost uvrščen pod točko 6 v katerem naj bi predsedstvo predstavilo poročilo o napredku. No zaradi spremembe dnevnega reda je zdaj predviden, da bo predsedstvo pod točko razno poročalo o stanju obravnavane tega predloga.</font><br/>
<font size="4">	Dodatni varstveni certifikat je ena izmed pravic industrijske lastnine, s katero se po izteku patenta za največ pet let in pol podaljša varstvo za učinkovino ali zdravilo. Dodatni varstveni certifikat daje enake pravice, kot jih daje patent. Med drugim je prepovedano, da se brez dovoljenja imetnika dodatnega varstvenega certifikata izdela proizvod za katerega je podeljen dodatni varstveni certifikat.</font><br/>
<font size="4">	Jaz mislim, da smo o tem že precej natančno govorili, da ne bi še enkrat vsega ponavljal. Republika Slovenija, stališče pa moram povedati, podpira predlog uredbe in uvedbo omenjene izjeme pravic iz dodatnega varstvenega certifikata. Menimo namreč, da bo to zelo koristno vplivalo na konkurenčni položaj proizvajalcev generičnih in podobnih bioloških zdravil s proizvodnjo v Evropski uniji, torej posledično tudi za slovenske proizvajalce. </font><br/>
<font size="4">	Pod točko 7: Sklep o prihodnji industrijski strategiji Evropske unije. Avstrijsko predsedstvo Evropske unije se je odločilo pripraviti sklepe Sveta, da bi ohranili zagon in aktivnost v zvezi s pripravo prihodnje industrijske strategije na ravni Evropske unije. Vsebinsko gledano se je avstrijsko predsedstvo v osnutku sklepa osredotočilo na to, kar sta v zadnjem letu že pripravili Estonska in predsedstvo Bolgarije. </font><br/>
<font size="4">	Sklepi se osredotočajo na cilje, kazalnike in proces upravljanja industrijske strategije, v uvodnem delu se poudarja pomen vloge industrije za Evropsko unijo ter pomen prehoda na nizko ogljično trajnostno gospodarstvo. Nadalje sklepi poudarjajo pomen prihodnje finančne perspektive za industrijo, pomen pristopa vrednostnih verig ter pomen mainstreaminga industrijske konkurenčnosti. </font><br/>
<font size="4">	In še nekatere ključne zadeve, ki so pomembne tudi za slovensko industrijo. </font><br/>
<font size="4">	Kakšno je pri tem stališče Republike Slovenije? Mi pozdravljamo namen avstrijskega predsedstva, da ponovno izpostavi pomen priprave prihodnje industrijske strategije na ravni Evropske unije ter pričakovanja držav članic v zvezi s časovnico njene priprave in vloge Evropske komisije.</font><br/>
<font size="4">	Tukaj bi rad poudaril, da se ta debata pravzaprav že nekako tudi ponavlja na svetih za konkurenčnost. Moje mnenje je, da seveda že predolgo čakamo s pripravo, dejansko pripravo nove industrijske strategije Evropske unije, ampak zdaj vemo, da je to vezano tudi na seveda nov mandat oziroma nove volitve in potem nov sklic Evropske komisije. </font><br/>
<font size="4">	Kljub temu mislim, da moramo biti zelo aktivno. Tudi Slovenija je v vseh teh razpravah</font><br/>
<br/>
<b><font size="4">3. TRAK: (NM) – 7.40</font></b><br/>
<br/>
<b><font size="4">	</font></b><font size="4">(nadaljevanje) neformalnih, tudi formalnih zdaj zelo aktivna. Moja želja je tudi, da bi aktivno sodelovali pri oblikovanju te strategije oziroma politike, zato ker je tudi za Slovenijo, ki je 3. najbolj industrializirana članica Evropske unije, izjemno pomembno, kaj bo v tej strategiji pisalo, ne nazadnje tudi to, kar Avstrijci poudarjajo z vidika črpanja evropskih sredstev. Mi v Sloveniji seveda tudi ne sedimo in ne čakamo, ampak smo začeli z aktivnimi posveti, z aktivno izmenjavo mnenj z različnimi deležniki na temo, kaj je pomembno za slovensko industrijo v prihodnosti, na kaj moramo biti še posebej pozorni, tako da ta proces smo zagnali in seveda bomo o tem tudi poročali na kakšnem izmed odborov absolutno. </font><br/>
<font size="4">	Pod točko 8, preverjanje konkurenčnosti. Tukaj, tokratna razprava se bo osredotočila na razpravo o trenutnem stanju na področju notranjega tega s pogledom v prihodnost. Delegacije so se strinjale, da je enotni trg naša skupna odgovornost in ali je treba ukrepati na vseh relevantnih ravneh ter kako zagotoviti, da bo enotni trg izpolnjeval svoj namen v luči globalni sprememb. Nikoli ni dovolj razprave, če mene vprašate, o enotnem trgu, še posebej glede na to, kar se dogaja, glede na trgovinske vojne in vse skupaj. Mislim, da je prav, da o tem razpravljamo in da tudi vedno znova poudarjamo, kako pomembno je to res za, recimo, enotno evropskega prostora. </font><br/>
<font size="4">	Pod točko 9 je prav, evo, prihodnost evropskega trga. V okviru redne točke o pregledu stanja na področju konkurenčnosti se bodo ministri osredotočili tudi na prihodnost enotnega trga, v sporočilu predstavlja novejšo oceno stanja na enotnem trgu ter predsedstvo tudi poziva države članice, naj obnovijo svojo politično zavezanost na enotnem trgu. To je to, o čemer sem govoril, torej da moramo non stop pravzaprav poudarjati, da smo zavezani s skupnim interesom po enotnem trgu, namreč komisija poudarja, da je za okrepitev enotnega trga potrebno hitro sprejemanje predlogov v obravnavi, izvajanje pravil v praksi in pa seveda tudi nadaljnje prilagajanje enotnega tega. Stališče Republike Slovenije: »Menimo, da je potrebno razmišljati o pomembnih ovirah, ki motijo poslovanje znotraj enotnega trga, upoštevati uspešno združitev vseh politik, ki vplivajo na poslovanje, torej okolje, konkurenčnost, in pa sektorsko urejati druga, ki jih državljani, torej druga področja, ki jih državljani potrebujejo.« Tukaj imamo v mislih recimo zdravstveno področje, energetiko in vse, kar seveda vpliva na lažje in, bomo rekli, tudi boljše življenje državljanov Evropske unije. </font><br/>
<font size="4">	Pod točko 11, uredba, ki ustanavlja vesoljski program Unije. Gre za prvo branje. Še eno zanimivo področje. Dosje še ni v fazi sprejemanja odločitve. Na dnevnem redu je poročilu o napredku, ki ga je pripravilo avstrijsko predsedstvo. Predlog uredbe poenostavlja obstoječi pravni red unije, saj v enotnem besedilu združuje in harmonizira vsa pravila, ki so jih doslej vsebovale ločene uredbe ali sklepi s področja vesolja. Predlog daje Evropski uniji dovolj velik vesoljski proračun za izvedbo različnih predvidenih dejavnosti, zlasti v zvezi z nadaljevanjem in izboljšanjem programov Galileo, EGNOS in Copernicus. Slovenija pozdravlja predlog uredbe o vzpostavitvi vesoljske programa unije, saj dodatno krepi razvoj vesoljskega sektorja v Evropski uniji. Področje vesolja je namreč pomembno tudi za spodbujanje globalnega gospodarstva. Področje omogoča ne nazadnje gospodarsko rast, nudi priložnost za mala, srednje velika podjetja, spodbuja investicije in, kar je tudi izjemno pomembno in se kaže tudi v primeru Slovenije, inovativnost. Mimogrede, upam, da bo Vlada tudi na jutrišnji seji dokončno potrdila izstrelitev slovenskega satelita NEMO-HD. Na ministrstvu v sodelovanju z ostalimi ministrstvi, kot je Ministrstvo za šolstvo, znanost in Ministrstvo za okolje ter kmetijstvo, smo, da tako rečem, zagotovili dovolj sredstev in upam, da bo ta satelit, ki je plod slovenskega znanja, ki je nastal v okviru kompetenčnega centra Vesolje.si, bil dejansko prihodnje leto, načrtujemo nekje v mesecu juliju, avgustu, tudi izstreljen. Tako da se bomo vpisali tudi na zemljevid tistih držav, ki imajo svoj satelit. </font><br/>
<font size="4">	Toliko morda na kratko. Kot rečeno, precej točk je, precej kar pomembnih tem. Pričakujemo kar naporno dolgo sejo jutri v Bruslju. Sem pa na voljo, če bo še kakšna razprava oziroma kakšno vprašanje.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa državnemu sekretarju za to poglobljeno poročilo. Verjamem, da bo še razprava. </font><br/>
<font size="4">	Besedo dajem pa še gospodu dr. Jerneju Štromajerju, državnemu sekretarju na Ministrstvu za izobraževanje, znanost in šport, da nam predstavi izhodišča tega ministrstva.</font><br/>
<font size="4">	Izvolite.</font><br/>
<br/>
<b><font size="4">4. TRAK: (NM) – 7.45</font></b><br/>
<br/>
<font size="4">	</font><b><font size="4">DR. JERNEJ ŠTROMAJER: </font></b><font size="4">Dobro jutro, lep pozdrav, hvala za besedo.</font><br/>
<font size="4">	Tam, kjer je kolega Cantarutti končal, bomo mi nadaljevali, in sicer s področjem raziskav, kjer se nadaljuje zasedanje, in sicer najprej s sprejetjem sklepa Sveta o evropskem raziskovalnem prostoru. Dokument obravnava(?) predvsem izboljšanje kakovosti… / nerazumljivo/ evropskih raziskovalnih projektov in je bil v celoti usklajen na delovni ravni. Razprava o njem na Svetu ni predvidena. Zato se nadaljuje z naslednjo točko, in sicer s paketom Obzorje Evropa, ki vsebuje 2 točki, okvirni program Obzorje Evropa in pa posebni program Obzorje Evropa. Dogajanje pri tej točki je izredno dinamično, situacija se v bistvu spreminja praktično iz dneva v dan. Na začetku so bila velika razhajanja tako med komisijo in državami članicami kot tudi nasprotujoča si stališča med državami članicami. Slovenija je v bistvu okviru pogajanj uspela uresničiti veliko svojih najpomembnejših stališč in pogledov, kompromisni predlog predsedstva sedaj tako zadovoljuje, izpolnjuje večino pričakovanj Slovenije, predvsem glede spodbujanja sodelovalnih povezav med raziskovalnimi in inovacijskimi institucijami Evropskega inovacijskega sveta in pa glede realizacije partnerstev na ravni Evropske unije. Zadnja informacija, ki vam jo lahko podam, je, da je kompromisni tekst, ki ga trenutno imamo, za Slovenijo sprejemljiv, v kolikor v njega ne bo na predlog drugih držav članic večjih vsebinskih posegov. Drugi del tega je pa Obzorje Evropa posebni program. Pri tej točki razprava na svetu ni predvidena. Slovenija ocenjuje, da je predlagani posebni program Obzorje Evropa vsebinsko še zelo splošen. Iz njega ni mogoče dovolj zanesljivo razbrati določenih političnih, vsebinskih ciljev programa. Poleg tega v dokumentu pogrešamo nekatere vsebinske kvalitete, ki so za Slovenijo ključnega pomena in za katere smo prepričani, da pomenijo lahko potencialno veliko evropsko dodano vrednost in priložnost za pozicioniranje in ohranjanje Evrope kot globalnega igralca. Pomembno pa je poudariti, da dokončna oblika sklepov se bo še oblikovala v nadaljnjih pogajanjih. Toliko z naše strani. Seveda na voljo sem za vsa vprašanja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa državnemu sekretarju.</font><br/>
<font size="4">	Sedaj pa odpiram razpravo pod 1. točko dnevnega reda. Se kdo javi k razpravi? Javila sva se 2 poslanca.</font><br/>
<font size="4">	Izvolite, najprej dr. Franc Trček, imate besedo.</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Hvala lepa. Dobro jutro vsem skupaj, še zlasti pozdravljam dr. Štromajerja, mu čestitam tudi ob uradni promociji v naziv doktorja znanosti, ker več pameti, ne le nujno zdravo kmečke, vedno potrebujemo v vseh vejah oblasti, kot se temu reče.</font><br/>
<font size="4">	Zdaj seja je, kot je rekel državni sekretar Cantarutti, vsebinsko obsežna. Sam sem celo malo skeptičen, da tudi v Bruslju vam ne pade koncentracija, koliko je smiselno res toliko točk nametat skup. Verjetno bi ene 3 ure skupaj lahko vsebinsko šel čez vse to, ampak vam bom tokrat to prihranil. Zgolj nekaj vprašanj, nekaj poudarkov. Seveda 1., 2. točka, ki se nanaša na notranji trg, na spletne posredniške storitve. Vemo, kje je osnova problema. Pred kratkim sem bral neko resno študijo o 200 največjih globalnih podjetij. Na področju IKT jih je tam enih 17 evropskih. Skratka, po domače povedano, Američanom smo prepustili razvoj teh platform in tukaj nas nekako glava boli in tepe. Nepojasnjene spremembe pogojev, odstranitev blaga(?), pomanjkanje preglednosti, nejasni pogoji za dostop do podatkov, dajanje prednosti lastnim konkurenčnim storitvam so neke prakse, s katerimi se soočamo. In kaj me osebno žalosti, je nekako zlasti v luči, kot je omenil državni sekretar, tudi trgovinskih vojn, da Evropa, ne nujno le EU, tudi širše, ni tako pametna, da bi recimo podprla zlasti napore Francije, ki se nekako še najbolj trudi razvijati neke tovrstne lastne vsebine in platforme. To je ena zadeva. A se o tem sploh razmišlja ali smo tukaj nekako »otišla baka s kolačima«? A veste, ker za razliko od Evrope in EU je Kitajska šla v to in Kitajska ima svoje, če rečemo v ljudskem jeziku, od Amazonov do kaj podobnega Facebooku in še čemu. Ampak dobro, o cenzuri kdaj drugič. To vprašanje, drugo vprašanje seveda problematika že Evropske unije kot enotnega ali neenotnega trga,</font><br/>
<br/>
<b><font size="4">5. TRAK: (DAG) - 7.50</font></b><br/>
<br/>
<b><font size="4">	</font></b><font size="4">(nadaljevanje) to smo se že štiri leta pogovarjali, tudi na tem odboru pogosto. Cele vrste izdelkov ne moreš kupiti v Sloveniji, pri celi vrsti zadev imaš težave z garancijami, s komunikacijo, s ponudniki. Ne velja to samo za medicinske vsadke, o katerih bo treba kaj spregovoriti na kakšnem drugem matičnem delovnem telesu. </font><br/>
<font size="4">	Tretje vprašanje. Spletne storitve, družbeni mediji, vprašanje sovražnega govora. V tej luči, če človek gleda odziv, dajmo reči, državnih, paradržavnih podjetij na neko stališče predsednika Vlade, se človek zgrozi, ker odziv podjetij in medijev je bil nekako tak: »Šarec, kaj…,« da ne dokončam stavka, »sovražni govor prodaja.« Ali smo mi še vedno ustavna parlamentarna demokracija ali smo nekaj petega, ali se bo temu namenilo sploh kaj pozornosti.</font><br/>
<font size="4">	Če grem naprej, točka 4. V integralno naslednjem kohezijskem obdobju okrog 4 milijarde programa za enotni trg. Gospod Canterutti je zelo lepo razložil neke naše zadržke, kjer smo bili delno uspešni, delno neuspešni, v smeri združevanja je to šlo. »Podpira konkurenčnost zlasti majhnih in srednjih podjetij,« tu bi malo hotel vedeti, na kakšen način se bo to dogajalo. </font><br/>
<font size="4">	Točka 5, Uredba o splošni varnosti vozil. Ne morem drugače, kot da te točke ne bi bral, malo tudi v luči, da smo še vedno nori na to avtomobilizacijo ali pa, če hočete, na »feltne«, kako v tej luči gledate razvoj javnega potniškega prometa, ki zlasti v Sloveniji blazno šepa, bo treba tudi kakšno izredno sejo odbora neke najbolj glasne ministrice Vlade sklicati in reči kar nekaj na to. Glejte, jaz sem včeraj iz Maribora v Ljubljano, »klinac«, od devetih zjutraj do petih popoldne nimaš enega normalnega javnega potniškega prevoza, resnega. Dobro jutro, Slovenija!</font><br/>
<font size="4">	Če grem še malo naprej. Področje certifikatov je opredelil zelo dobro gospod Canterutti in tudi pomen tega za našo industrijo generikov. Lahko bi več govoril tudi o Uredbi REACH in vprašanju industrijske konkurenčnosti. Tu se dotaknemo tudi vprašanja reindustrializacije Evrope. In tudi, a veste, če to zvrnemo v Slovenijo, namesto da delamo tako halabuko okrog te minimalne plače, kar je v osnovi ustavna kategorija - če bi dobro poslušali kratki nagovor včeraj potrjene nove sodnice Ustavnega sodišča, bi zelo jasno slišali, kaj je nek sukus naše ustave, da mi dejansko živimo v neki družbi, kjer prevelik del delavstva od lastnih rok in pameti in še česa ne more imeti neke dostojnosti osnovnega življenja, je kriv cel niz starih politik, zlasti prva Janševa Vlada in Cerarjeva Vlada, ki je v letih najbolj debelih krav nista mislila kaj dosti naprej pred lastnim nosom, če se tako izrazim. </font><br/>
<font size="4">	Če grem na vesoljski program Unije, to v bistvu zelo pozdravljam. Ampak zakaj, tu se mi zdi to kot dober primer, pri nas zelo radi govorimo o tej ideologiji srednjih in malih podjetij. Zelo pomembno je, na katera srednja in mala podjetja se baziramo. Če so to neka podjetja, ko bomo delali, kot se je reklo v ljudskem jeziku, »lon arbeit«, ne bomo vprašanja imenovalcev in BDP dvigovali, če so pa to neka podjetja, ki jih je seveda treba grozditi, je to neka druga zgodba. In področje vesoljske tehnologije je neko področje, ki se mogoče vsesplošni javnosti ali tudi politični zdi tako kot skoraj znanstvena fantastika. Imamo pa v Sloveniji, sicer ne spet tako velikega, ampak relativno dober grozd podjetij, ki se s tem ukvarjajo. Imeli smo predolgo sago o včlanjevanju v ESO. </font><br/>
<br/>
<b><font size="4">6. TRAK: (DAG) - 7.55</font></b><br/>
<br/>
<b><font size="4">	</font></b><font size="4">(nadaljevanje) Navsezadnje gre tu za peneze, ki presegajo naš proračun, 12,6 milijarde, gre za rast, ki je trikrat hitrejša, tri- do štirikrat hitrejša od neke povprečne rasti. In bom rekel, v tej luči to zelo pozdravljamo. Ampak tu se tudi zapiše: »Žal pa je program kot priložnost za raziskovalce in mlade podjetnike še vedno premalo poznan.« Tu je zdaj treba nekako s prstom pokazati verjetno na resorno ministrstvo in verjetno tudi na univerze kot take, neko povezavo tega. Zdaj nek odgovor, zakaj je to tako in kako bomo to presegli, bi bil več kot dobrodošel. Pozdravljam tudi v uredbi, o kateri še vedno govorim, da se odpira vprašanje dostopa do podatkov, ki jih generirajo ti programi. Na ta način, seveda, veste, iz vesolja je malo drugačen pogled na marsikaj, tudi na Grimsove begunce, če se tako izrazim, kaj šele na kake spremembe, vremenske, in še kaj podobnega. Dejansko malo razsvetlitve v tej smeri, kaj zdaj to konkretno pomeni, glede nekih zajemanj podatkov, META analiz in podobnega. </font><br/>
<font size="4">	Da ne bo kolega Štromajer počival, točki 12 in 13. Seveda, kot nek, zdaj že skoraj lahko rečem, bivši raziskovalec, ki je v dobrih 20 letih sodeloval v več kot 40 večinoma inter- in transdisciplinarnih raziskavah, me to še kako zanima. Tu je zapisano: »Obstajajo ključna razhajanja med državami članicami, ki v dosedanjih postopkih niso bila ustrezno naslovljena, kaj šele razrešena.« Tu bi rad nek odgovor, katera so ta razhajanja in koliko so antagonistična, konfliktna. Tu seveda pozdravljam podpiranje nadaljevanja ukrepov teaming, twinning, COST in tako naprej. Tudi zlasti v luči, ker se mi zdi, da mi premalo to delamo v Sloveniji, tudi neke, dajmo reči, mehke gospodarske diplomacije. Tu sem tudi neka poslanska vprašanja postavljal v prejšnjem mandatu, ker nekako na ministrstvih ni bilo ravno tega razumevanja. Sam osebno menim, da bi določen strokovni »staff« ministrstev moral imeti kar neko kvoto delovnih ur, ki bi jih, ne lahko, ampak moral porabiti za tovrstna multilateralna sodelovanja, zlasti na področju, ki ga zadnje čase radi imenujemo zahodni Balkan. </font><br/>
<font size="4">	Toliko zelo, zelo kratko, in upam, da bom dobil kake zadovoljive odgovore. Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Gospa Jeraj ima postopkovno. Izvolite.</font><br/>
<br/>
<font size="4">	</font><b><font size="4">ALENKA JERAJ (PS SDS): </font></b><font size="4">Na dve zadevi bi imela pripombo, ki jih je izrekel gospod Trček. Najprej mislim, da bi ga morali, predsedujoči, opomniti, ko je rekel »Grimsovi begunci«, to se mi zdi malo… ne vem, kaj naj rečem, no. Verjetno so toliko Grimsovi, kolikor so od gospoda Trčka. To se mi zdi popolnoma neprimerno. 	</font><br/>
<font size="4">	Druga stvar, težave ima z Janševo Vlado, ponovno, kot vedno. Bi pa povedala samo to, da v času Janševe Vlade je bil proračun uravnotežen in odhodki mnogo nižji kot ta trenutek, ko je Levica v Vladi.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa. Jaz sem iz tega razbral, da gre bolj za razpravo ali pa repliko kot pa za postopkovno. Z vašim prvim se celo jaz strinjam, mislim, da je res neprimeren izraz. Za drugo pa ocenjujem, da je prosta stvar poslancev. </font><br/>
<font size="4">	Izvolite, gospod dr. Trček… </font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Ja, hvala, se strinjam…</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">… imate postopkovno. Pa prosim, da se res postopkovno…</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">V bistvu bi morali izreči…</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">… uokvirite. Čakajte…</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">To je moj postopkovni… </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Lepo vas prosim, nimate še besede…</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">… predlog.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Nimate še besede…</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Pa rekli ste, »lepo prosim, gospod Trček«. Dobro, dajte vi, zberite se pa povejte…</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Čakajte, da dobite besedo. Zdaj smo šele na poti, da vam damo besedo, šele na poti. Vljudno prosim, da se uokvirite znotraj zahteve, ki ste jo dali, to je postopkovno. Izvolite, imate besedo. </font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Ja, moj postopkovni predlog je, seveda, da izrečete kolegici opomin, ker je postopkovno zlorabljala za razpravo. </font><br/>
<font size="4">	Kar se pa tiče težave s prvo Janševo Vlado, jo imamo pa vsi, tudi če bi bila prva Vlada, ne vem, </font><br/>
<br/>
<b><font size="4">7. TRAK: (SB) – 8.00</font></b><br/>
<br/>
<font size="4">	(nadaljevanje) Milana Brgleza ali Franca Trčka ali Mihe Kordiša, ker ste takrat pregreval gospodarstvo namesto, da bi mislili kaj in kako bomo delali, da bi vam bilo bolje, to je pa obče znano, to osnovnošolci vedo. Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. To drugo je zagotovo bila razprava. Opomina gospe poslanki ne bom izrekel. Prosim, da nadaljujemo sejo. Ali lahko, gospa poslanka? .. / oglašanje iz klopi/… Imate postopkovno? …/oglašanje iz klopi/… Hvala lepa. Izvolite gospod Cantarutti. Kar izvolite, ker je že tukaj bilo cel kup vprašanj in morda bo že tukaj cel kup odgovorov, da potem ne bo treba vprašanj.</font><br/>
<br/>
<b><font size="4">	MAG. ALEŠ CANTARUTTI:</font></b><font size="4"> Hvala lepa za besedo. Prva oziroma 3 točka, ki bo na dnevnem redu in se dotika platform, se strinjam, zdaj ali je res "prošla baka sa kolačima", iskreno upam, da ne, situacija v tem trenutku pa ni najbolj rožnata kar se tiče platform Evropske unije oziroma ponudnikov iz Evropske unije, mislim, da se ne samo komisija, ampak tudi predstavniki posameznih še posebej močnih, velikih gospodarstev zelo zavedajo, da resnih globalnih igralcev na tem področju v Evropi nimamo, da se srečujemo z izjemno agresivnim pristopom še posebej ponudnikov iz onkraj Atlantika in pa tudi novimi vstopi novih igralcev predvsem s Kitajske, ki ste jo tudi omenili. Torej, kaj tukaj narediti? to, da razpravljamo in se vsake toliko dotaknemo te točke po mojem mnenju ni dovolj. Nekaj pobud je bilo, omenili ste Francijo kot eno izmed tistih, ki se tega morda še posebej zaveda ali pa bom drugače rekel, še posebej z določenimi predlogi prihaja. Mi vsekakor podpiramo to idejo, da bi prišlo do povezovanja znotraj Evrope, ker se nam kaže točno to, da v situaciji, ko pravzaprav se določena predvsem, kako bi temu rekel, napetosti iz političnega parketa občasno prenašajo tudi na gospodarsko področje je zelo pomembno, da smo vendarle znotraj Evropske unije pa tudi na tem področju močni, ker nam to dejansko lahko ogrozi in pretok informacij, predvsem pa, če smo na gospodarskem vidiku ali področju trgovino, ki je pravzaprav ta spletna prodaja, vidimo tudi ob zadnjem prejšnji konec tedna dogajanju vse pomembnejša prav ta spletna prodaja. Tako da Slovenija bo vsekakor tukaj podpirala. Kaj pa lahko mi naredimo je pa druga zgodba. Jaz mislim, da predvsem bodo tukaj morale velike korporacije stopiti skupaj z odločevalci. Moje mnenje pa je, da je vsekakor pomembno, da tukaj se zavedamo tega, da zamujamo in da ne smemo biti preveč birokratski.  </font><br/>
<font size="4">	Kar se tiče vprašanja reindustriaizacije Slovenije. Res je, ta zadeva je zelo pomembna ne samo za Slovenijo, ampak za celotno Evropsko unijo. Jaz veliko pričakujem odkrito povedano od te nove industrijske politike strategije, ki jo pripravlja evropska komisija, prav zato se mi zdi izjemno pomembno, da ne samo posamezne države članice, ampak države članice, ki smo v podobni situaciji, tukaj imam v mislih predvsem z našega vidika Češko, Slovaško, Poljsko tudi Madžarsko, če želite, ker smo v podobni situaciji, kjer velika večina naših najpomembnejših podjetij nastopa kot dobavitelj v dobaviteljski verigi velikim predvsem nemškim podjetjem tudi ostalim v Evropi in tukaj bomo morali pravzaprav skupaj nastopiti pri oblikovanju te strategije. Zakaj? Zato, da ne bomo ostali, zdaj, če rečem na obrobju zveni zelo negativno, ampak dejansko smo, v tej dobaviteljski verigi se pojavljamo precej nizko. Mi moramo poskrbeti za to, da se dvignemo, da postanemo močnejši predvsem v tem razvojnem smislu, da ne bomo samo dobavitelji tudi v prihodnjih nekih komponent, ampak da bomo znali in bili sposobni ustvarjati tudi rešitve za ta velika podjetja, ki pa vendarle nekako so bolj globalizirana kot tista, ki prihajajo iz teh omenjenih držav. Tako, da tukaj jaz vidim nekaj dodane vrednosti tudi v zadnji krizi, ki nas je doletela tam od 2008 do recimo kar se Slovenije tiče 2011, 2012, zadnji primer, samo enega bom navedel, zdaj imamo nekaj res velikih investicij v večja podjetja in slovenskih in tujih </font><br/>
<br/>
<b><font size="4">8. TRAK: (MK) – 8.05</font></b><br/>
<br/>
<font size="4">	(nadaljevanje) in ko se pogovarjamo z investitorji so pravzaprav vsi zelo, en boste verjeli, zadovoljni z našimi izvajalci, govorim gradbeniki. </font><br/>
<font size="4">	In torej tista drama, ko smo, mislim da je konec sveta, ko so nam propadli trije, štirje največji gradbinci se kaže zdaj kot pravzaprav nek pozitiven dogodek. </font><br/>
<font size="4">	Zdaj se rojevajo nova, postavljajo se nove platforme, postavljajo se nova znanja, res je, da v tem trenutno je še precej delavcev bom rekel, ki prihajajo tudi iz drugih držav, ki morda še niso na tem bom rekel, tudi kar se tiče plačil in vseh zaščit in tako naprej, tukaj bo potrebno še nekaj korakov, ampak vendarle, torej, kaže se že in se ta cela panoga pravzaprav postavlja na neke nove temelje in znova se krepi ta rast. </font><br/>
<font size="4">	Tako da to je pozitivno, po drugi strani primer, tudi ko ste omenili minimalno plačo dveh branž -  turizem in recimo trgovino. Obe sta v nezavidljivem položaju, kar se tiče predvsem zaposlovanja ali pa delovne sile in tukaj bo potrebna tudi prestrukturiranje, če želite in seveda marsikaj narediti za to, da bosta ti dve panogi še bolj konkurenčni v prihodnje. Omenili ste tudi ESM oziroma srednja velika podjetja znotraj novega programa financiranja. </font><br/>
<font size="4">	Tukaj smo si res v Sloveniji prizadevali, da bi seveda ta program, gre za tako imenovani programi COSME, ga poznamo po tem programu, torej program podpore konkurenčnosti MSP, ki je trenutno edini program Evropske komisije namenjen MSP in smo res želeli, da bi ostal tudi v prihodnji finančni perspektivi kot samostojnem program, da bo v programu zagotovljenih dovolj sredstev. Sicer so ga po tem zadnjem predlogu, je nekako združen, ampak pomembno - nekje pa smo uspeli kot Slovenija tudi med upravičene aktivnost financiranj, torej v sklopi tega programa je bil sprejet naš predlog in vključen tudi v to zadnje besedilo, da se vključuje v to torej tudi področje spodbujanja kreativnosti malih in srednje velikih podjetij. </font><br/>
<font size="4">	Torej, nekaj smo vendarle dosegli. </font><br/>
<font size="4">	Še enkrat pa poudarjam, da bo predvsem od nas samih odvisno kako bomo znali ta sredstva pa zdaj po tem, ali pod kašno drugo kapo programov pravzaprav počrpati. Tukaj pa je potrebno seveda se temu prilagoditi in tu ni kaj.</font><br/>
<font size="4">	Kar se tiče tudi tega razmisleka o vesolju in tem programu se popolnoma strinjam, v Sloveniji mislim, da imam zdaj že več kot 10 res prebojnim malih podjetij, ki se ukvarjajo, ki razvijajo na tem področju, lahko smo res ponosni na njih, predstavniki ESA, s katerimi imamo seveda, odkar smo člani te organizacije, redne stike, so pravzaprav pozitivno presenečeni nad znanjem, ki ga premorejo in tudi uspešnostjo v prijavljenih skupnih projektih. </font><br/>
<font size="4">	Tako da naloga, seveda imate prav, resornega ministrstva je, da ne samo programe ESA ampak tudi programi, ki bodo nastali, se pojavili v okviru tega enotnega vesoljskega programa Evropske unije, promoviramo jih, predstavljamo, jaz mislim, da tukaj zdaj imamo že nekaj znanj in nekaj izkušenj prav pri promociji teh ESA programov, tako da verjamem, da bomo tudi to učinkovito predstavili, te potenciale, te možnosti našim tam res prebojnim podjetjem. Toliko. </font><br/>
<br/>
<b><font size="4">	PREDSEDNIK DR. DARIJ KRAJČIČ</font></b><font size="4">: Hvala lepa. Še vi, izvolite, gospod državni sekretar.</font><br/>
<br/>
<b><font size="4">	DR. JERNEJ ŠTROMAJER</font></b><font size="4">: Ja, hvala. </font><br/>
<font size="4">	Da na kratko odgovorim kolegu dr. Trčku. Kot prvo, hvala za čestitke. </font><br/>
<font size="4">	Katera so bila ključna razhajanja in kje je prihajalo do konfliktov. V bistvu največ je prišlo najprej do razhajanj med samimi državami članicami in komisijo, kjer so bile države članice dokaj enotne, predvsem glede nujnosti strateškega načrtovanja in tega sodelovanja med komisijo in državami članicami, kjer smo tudi bili uspešni v odnosu do Evropske komisije. </font><br/>
<font size="4">	Nadalje pa v bistvu glavna razhajanja med posameznimi državami članicami potekajo po dveh različnih črtah. Ena je male in velike države članice, drugo je EU-15, EU-13. </font><br/>
<font size="4">	Tu so v bistvu različni interesi držav glede, sploh glede njihove industrije, kjer imajo recimo večje države konkretne interese za svojo gospodarstvo, manjše države pa interese glede več kolaborativnih projektov, da lahko se vključijo v skupni evropski raziskovalni prostor in tudi glede inovacij in tako dalje. </font><br/>
<font size="4">	Konkretno pri uredbi recimo, glede Slovenije lahko povem, da smo bili zadržani glede neprojektnega financiranja, stroškov delovanja univerz in raziskovalnih inštitucij, kar smo tudi uspeli izključiti iz uredbe. </font><br/>
<font size="4">	Kar se pa diplomacije tiče in pa poskušanja čim večje možnosti sodelovanja, naša diplomacija je aktivna pri spremljanju tekstov uredbe s konkretnimi pripombami, tudi minister je pisal avstrijskemu ministru glede našim videnj in veliko tega je bilo sprejetega in vključenega oziroma preoblikovanega v samem tekstu uredbe. </font><br/>
<br/>
<b><font size="4">9. TRAK: (MK) – 8.10</font></b><br/>
<br/>
<font size="4">	(nadaljevanje) Kar se pa uspešnosti Slovenije in našim raziskovalcev tiče pa lahko povem, da je v bistvu - vsaj ene analize že pokazala, da v prehodu iz prejšnje v aktualno Obzorje 2020, da smo bili ena najbolj uspešnih držav glede črpanja. </font><br/>
<font size="4">	Tako da tukaj se bomo trudili, da bomo tako tudi v naprej. Hvala.</font><br/>
<br/>
<b><font size="4">	PREDSEDNIK DR. DARIJ KRAJČIČ</font></b><font size="4">: Hvala. Naslednji razpravljavec je dr. Milan Brglez. Izvolite, imate besedo.</font><br/>
<br/>
<font size="4">	</font><b><font size="4">DR. MILAN BRGLEZ (PS SD): </font></b><font size="4">Najprej najlepša hvala za možnost, da spregovorim. </font><br/>
<font size="4">	Dve stvari bi hotel pravzaprav izpostavit. Ena je v bistvu bolj komentar, drugo je pa vprašanja. Zdaj vprašanje se pa nanaša na tisto, kar je tudi v gradivu. V gradivu je zapisano, da se bodo ob robu tega sveta srečali tudi generalni direktorji Nemčije, Portugalske in Slovenije in torej v bistvu gre za neko neformalno srečanja, ki je pomembno seveda zaradi samega predsedovanja in me zanima, kako intenzivno oziroma kje pravzaprav smo, če imate kakršnekoli že informacije? </font><br/>
<font size="4">	Iskreno upam, da smo intenzivno v tem in da bomo kmalu vsaj kakšen izplen iz celotne zadeve tudi slišali, ali pa nam bo predočeno pred kakšnimi dilemami se glede tega nahajamo. To je vprašanje. Zdaj tisto, kar bi pa splošno hotel povedati sta pa dve zadevi. Eno je, da ja, prejšnji mandat je bil recimo dober kljub vsemu, da je trajalo zelo dolgo, da smo se vsaj kar se tiče vključevanja v ESA pa tudi CERN, da smo dejansko naredili konkretne gvarake / ?/, kljub temu, da smo bili še pod varčevalnimi ukrepi, torej ti niso bili tako preprosti in zavedanje tega dejstva, kako je to pomembno je vsaj zame bistveno.</font><br/>
<font size="4">	In druga stvar, ki je, ki se je pa tudi spomnim; vem, da smo imeli velike probleme s strategijo pametne specializacije in znotraj te pametne specializacije na eni točki, ki je bila vsekakor boljša kot tista, kjer smo štartali, ampak ni bila pa končna je bila, če se me spomin ne vara, tudi socializacija vesolja kot strateška usmerite, ki gre še preko tistega, kar pravzaprav tile programi ta trenutek govorijo in gre preko najverjetneje, ali pa je veliko bolj optimistična kot tista industrija 4-0. </font><br/>
<font size="4">	Tako da je temu, torej, neki pogoji so za to in država mora na teh pogojih delati še naprej. Dejansko država lahko te pogoje zagotavlja tudi zato, da bojo tudi naši akterji lahko znotraj tega nekaj naredili in podpiram to usmeritev. Hvala. </font><br/>
<br/>
<b><font size="4">PREDSEDNIK DR. DARIJ KRAJČIČ</font></b><font size="4">: Hvala  lepa. </font><br/>
<font size="4">	Naslednji sem jaz, ki bo kaj zastavil. </font><br/>
<font size="4">	Zdaj pod 4. točko, ko gre za Uredbo o programu za enotni trg je ena od programov, ki se združuje tudi ta statistika.</font><br/>
<font size="4">	A gre pri tem za Eurostat, ali gre tu - ali je to kakšna druga zgodba? </font><br/>
<font size="4">	Zdaj po moji oceni je to zadeva, ki najmanj sodi v ta skupni program od vseh pa me zanima, kakšno je vaše mnenje in če Slovenija misli tudi kaj vztrajati na tem, da gre to kam ven? </font><br/>
<font size="4">	Potem, rekli ste, da smo že večkrat obravnavali Uredbo o dodatnem varstvenem certifikatu za zdravila, to seveda drži, to je za nas zelo pomembna uredba za našo industrijo pa me zanima, kdaj bo kaj zaključen ta postopek, kdaj pričakujete, da bo uredba dejansko začela veljati? </font><br/>
<font size="4">	Potem, glede industrijske strategije, no nisem imel tega podatka, da je Slovenija tretja najbolj industrializirana država med državami članicami, to moram reči, da me veseli. </font><br/>
<font size="4">	Bi pa moje osebno mnenje dal tako, nek občutek, da pa je ta industrija na relativno nizki ravni glede na dodano vrednost. </font><br/>
<font size="4">	Velikokrat smo v parlamentu tudi slišali, da gre pri podjetništvu pri podjetnikih za najbolj propulziven del populacije / ?/. Jaz seveda temu ugovarjam, v vsaki od družbenih skupin so propulzivni in nekaj manj propulzivni, ampak vendarle, če iz tega izhajam ven in da zdaj pri razpravi o minimalni plači, je prav pri podjetjih oziroma če sem zelo konkreten, pri Gospodarski zbornici največje nasprotovanje temu, da bi se minimalne plače povečale, je meni to malo nenavadno, ker s tem,. Da se povečujejo plače je tudi pritisk hkrati na to, da se izdelujejo izdelki z višjo dodano vrednostjo. </font><br/>
<font size="4">	Popolnoma strinjam se z vami, da so naši v veliki meri dobavitelji na najnižji ravni, kljub temu, da izdelujejo izjemno kakovostne proizvode, kot komponente, zlasti recimo v avtomobilski industriji, kjer zadevo malček bolje poznam. Pa me zanima v tem pogledu,</font><br/>
<br/>
<b><font size="4">10. TRAK: (NM) – 8.15</font></b><br/>
<br/>
<b><font size="4">	</font></b><font size="4">(nadaljevanje) kje je zdaj tu odgovornost pri kom, ali pri politiki v smislu zakonodajne oblasti ali pri politiki v smislu izvršne oblasti ali pri naših silno uspešnih podjetnikih. Priča smo protekcionističnim ukrepom držav članic, zato se zelo z vami strinjam, da je treba na enotnosti trga vedno znova delovati, zlasti je problem večjih držav pri tem. Ti protekcionistični ukrepi seveda niso eksplicitni v smislu neke regulative, so pa neki implicitni, bi rekel, in inherentni. Vsaka država nekako deluje na tem področju bolj ali manj uspešno, germanske po mojem bolj kot romanske. Pa me zanima, kako je vašem mnenje v tem pogledu in ali Slovenija bo tudi malček bolj pri tem, sicer seveda bistveno težje, ker je majhna proizvodnja in majhen trg, to zagotavljati, ali bo Slovenija aktivna pri tem, da bi delali na enotnem trgu, ali bo aktivnejša pri tem, da bi protekcionistično delovala tudi znotraj sebe. Glede izstrelitve satelita me je malček presenetilo, da mora Vlada to sprejeti. A Vlada izstreljuje satelit? To zdaj čisto ne razumem čisto… / oglašanje iz dvorane/ pa bi prosil, če tu par besed na to temo poveste. No naslednje vprašanje, ki morda gre malo iz tega ozkega okvirja, je pa program Galileo. Vemo, da je aktiviran, kako pa to, da ga nekako še nismo zasledili v neki uporabi, če mogoče veste kaj o tem. Še vedno so GPS in podobne naprave vezane na ameriške sisteme, ne pa na te galilejske. Ali se predvidi tudi, da bi kdaj to komercialno postalo, ali je bolj na neki, kaj pa vem kakšni ravni? </font><br/>
<font size="4">	No in še nekaj za državnega sekretarja z drugega ministrstva. Mi imamo eno najmočnejših raziskovalnih ekosistemov med vsemi državami članicami. Vemo pa, da v tem »horizonu«, ki je prej bil 5. okvirni, pa 6., pa 7. okvirni program, imamo pa v našem tem ekosistemu precej pripomb na temo, da ne pridemo do projektov v smislu nekih vodilnih partnerjev, ampak da smo bolj priklopljeni k nekim drugim velikim inštitucijam evropskim. In se mi zdi, da je tu problem zelo podoben kot v industriji, da smo dobavitelji na nižji ravni. Pa me zanima podobno vprašanje, kot sem prej vašemu kolegu državnemu sekretarju zastavil, ali delite to moje mnenje, drugo pa, kje so razlogi oziroma kdo bi moral tukaj več narediti, politika na izvršni strani, na zakonodajni ali pa nemara raziskovalni inštituti?</font><br/>
<font size="4">	Se še kdo javi? / oglašanje iz dvorane/ Gospa Nataša Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ja, najlepša hvala za besedo.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Izvolite, imate besedo.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ja, najlepša hvala za besedo, predsedujoči. Lep pozdrav.</font><br/>
<font size="4">	Ja, tudi sama pozdravljam to uredbo o vesoljskem programu Evropske unije. Se mi zdi zelo fino, da bo Slovenija tako konkretno, da je že tako konkretno zastopana pri tem. In vidim tudi priložnost seveda za nadaljnji razvoj, tehnološki razvoj pač neko, pač razvoj znanosti oziroma znanstveni razvoj dodatni v Sloveniji, ki že itak smo v redu, ampak me zanima, ali na ministrstvu se načrtuje tudi večja promocija tega, da bodo mladi mogoče tisti, ki se šele odločajo za študij, mogoče dodatno spodbudo s tem, dodatno spodbujeni, da se mogoče usmerja na takšno znanstvenoraziskovalno pot, ker mislim, da mogoče premalo vemo zaenkrat v Sloveniji o teh pomembnih dosežkih. Tako da mogoče to. Ali razmišljamo torej skladno s tem o večji popularizaciji tega, promociji tega, vidnosti tega? Kakšne uspehe že dosegamo in kaj še se da narediti navsezadnje?</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Predem dam besedo naslednjemu razpravljavcu, vas obveščam, da 5 minut do 9. ure končamo. Če ne bomo prišli do konca, bomo sejo seveda prekinili in jo nadaljevali drugič. Naslednji razpravljavec je gospod Franc Trček.</font><br/>
<font size="4">	Izvolite, imate besedo.</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Ja, hvala lepa za časovnico. </font><br/>
<font size="4">	Zdaj imam eno vprašanje, ki ga prej nisem zastavil, ampak ga je zelo lepo tudi plastično predsedujoči delno zastavil,</font><br/>
<br/>
<b><font size="4">11. TRAK: (NM) – 8.20</font></b><br/>
<br/>
<b><font size="4">	</font></b><font size="4">(nadaljevanje) stališče točka 4. Po našem mnenju bi moral Evropski statistični program ostati samostojna EU uredba. Tukaj se tudi nekako sam strinjam, a to dejansko je zdaj že »past tense«, temu ni tako ali je, ker tukaj je bila tista moja opazka čisto na mestu, a veste, med mojimi begunci, če parafraziram gospo Jeraj, pa begunci kakega drugega magistra ali kaj. Zajem podatkov iz vesoljskega programa jasno kaže ne le gibanje v vlaku, ampak tudi gibanje ljudi, skratka ne, da vsaka priča laže svojo resnico, to je citat Nootebooma, ampak da se resna politika pogovarja o izzivih takšnih, kot so, ne pa na način napihovanja številk in podatkov, to je neko drugo področje vzhajanja kruha. Toliko o tem. Veseli me, da je tudi kolega Brglez načel neko področje, s katerim sem jaz verjetno bil že skoraj nočna mora resornemu ministru, strategija pametne specializacije. Zdaj trenutno očitno resorno ministrstvo nima nekih zakonodajnih predlogov in tega. Zdi se mi, da bi nujno potrebovali sejo Odbora za gospodarstvo z neko evalvacijo te naše strategije pametne specializacije in njeno nadgradnjo. Strinjam se tudi s predsedujočim glede Galilea. Tukaj so šle res milijarde not in se človek vpraša, a ni to nek stroj za pranje denarja, pa razvoj teh tehnologij večjih evropskih držav, kaj je tukaj neka praktična dodana vrednost, in tudi glede države članice različna stališča na področju raziskovanj, tudi tam smo na eni strani zelo propulzivni, na drugi strani pa prepogosto, dajmo reči, prenizko v verigah raziskovalnih projektov. Zdi se mi, da tukaj tudi potrebujemo neko koalicijo. Saj večina držav evropskih je majhnih. Tukaj tudi v tej luči… Dobro, jaz lahko razumem na drugi strani Evropsko komisijo, da si noče imeti 1 milijardo drobljenja, pa majhnih projektov, ampak tukaj pa je treba res izhajajoč iz naše odličnosti, ki jo pogosto premalo izpostavljamo, tudi težiti v tej smeri, da smo tudi manjše države v večji meri nosilci nekih pomembnih raziskovalnih projektov. Toliko na kratko.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Se javi še kakšen poslanec? Ako ne, prosim gospoda državnega sekretarja Cantaruttija, da začne z odgovori. </font><br/>
<br/>
<font size="4">	</font><b><font size="4">MAG. ALEŠ CANTARUTTI: </font></b><font size="4">Hvala lepa.</font><br/>
<font size="4">	Torej najprej, kar se tiče seveda točke 4, program za enotni trg in statistike. Ja, Slovenija, moram še enkrat poudariti, da izrecno nismo podpirali vključitve torej okvira za evropsko statistiko v to uredbo programa enotnega trga. Nismo uspeli pri tem, odkrito povedano. Komisije nismo prepričali o nujnih ločenjih pravzaprav. V vsebinskih programih gre tudi za Eurostat, gre za podatke, o katerih tudi govorite, gre torej zdaj za prvo branje. Kolika je možna še tukaj nekje kakšna sprememba, jaz mislim, da v osnovi ne, odkrito povedano. In še enkrat poudarjam, potrebno bo znotraj tega vložiti vse napore, da bomo v okviru enotnega programa, torej čim bolje ta sredstva porabili in da bo tudi statistika dovolj, da rečem, tukaj propulzivna. Jaz verjamem, da bo. Pomembno je, da tudi odbor… / oglašanje iz dvorane/ oziroma Svet za konkurenčnost ne bomo še razpravljali, na mizi še niso številke konkretne tega programa, o tem bo še razprava. In pomembno je predvsem, da se zagotovi dovolj sredstev za delovanje statistike, kjerkoli bo že umeščena v prihodnje. Toliko morda o tem.</font><br/>
<font size="4">	Kar se tiče vprašanja gospoda Brgleza, dr. Brgleza. Ja, pričakujemo in bomo imeli in tudi na našo pobudo, na pobudo tudi kolegov Nemčije, ki bodo prvi v tem nizu predsedovanj trojke, prvi tak neformalni sestanek generalnih direktorjev za ta pomembna področja notranjega trga, industrializacije oziroma industrije. Sicer pa ti razgovori neformalno že kar nekaj časa potekajo. Prvič, kolegi iz Portugalske zelo resno ob lanskem obisku predsednika vlade v Sloveniji, ko smo kar nekaj besed namenili tudi temu, kako bi pravzaprav skupaj</font><br/>
<br/>
<b><font size="4">12. TRAK: (MK) – 8.25</font></b><br/>
<br/>
<font size="4">	(nadaljevanje) zapeljali določene programe oziroma aktivnosti. Z Nemčijo smo tako ali tako res v stalnem stiku. Tudi naš minister Počivalšek je bil prejšnji teden na obisku pri kolegu ministru v Nemčiji, tako da jaz mislim, da ti neformalni sitki kar potekajo, ne samo s trojko, se pravi z Nemčijo in Portugalsko, ampak tudi z našimi nasledniki, da tako rečem. Za nami bodo Francozi in tudi z njimi poskušamo nekatere stvari zapeljati tako, da se določeni programi ne bodo prekinjali. </font><br/>
<font size="4">	Skratka mislim, da zaenkrat to poteka, tudi prvi rezultati se bojo po mojem v nekih neformalnih dogovorih kaj hitro pokazali, nenazadnje je Vlada tudi prejšnji četrtek na seji prejela če smo že pri kadrih, seveda nek kadrovski načrt po ministrstvih za potrebe predsedovanja Slovenija v drugi polovici 2020-2021, tako da tudi vsebinsko smo se že začeli znotraj Slovenije pogovarjati o teh posameznih področjih in osebno mislim, da predvsem zelo pomembno, da bomo pri tem res koordinirano sodelovali in glede vsebin in glede aktivnosti, tako da lahko pravzaprav na vseh podobnih sejah poročamo o tem, kje smo pri teh pogovorih, recimo vsaj v okviru tako imenovane trojke. </font><br/>
<font size="4">	Kdaj bo začela veljati nova uredba o certifikatih? </font><br/>
<font size="4">	Kolikor mi je poznano od prejšnjih, ko smo imeli tudi to razpravo bo seveda to, tudi ta uredba je v prvem branju, po mojem v okviru nove Evropske komisije oziroma novega parlamenta, tako da bo to v drugi polovici 2019. </font><br/>
<font size="4">	Vprašanje tudi, ki je bilo - industrija z nizko dodano vrednostjo oziroma kje je odgovornost, kdo je dogovoren za to, da ne bomo vselej v tej relativno nizkem nivoju te verige dodane vrednost, torej vsi omenjeni deležniki o katerih govorite, osebno čutim seveda odgovornost, da poskušamo kot Vlada storiti kar največ za to, da zagotovimo pogoje podjetjem, da se, da grejo naprej v tej verigi in eden izmed takšnih je tudi program vesolja, o katerem je danes precej besed. Ta program je seveda izjemno zanimiv. </font><br/>
<font size="4">	Slišali smo, 12,6 milijard evrov bo na razpolago evropskih sredstev in da, promocija, hvala tudi za to pobudo. Verjetno res včasih premalo naredimo na tem področju, glede na to pa, da smo po vstopu v ESA v okviru ministrstva vendarle oblikovali službo, jo okrepili, da je zdaj 5 kolegov, ki aktivno delajo na tem, da imamo nenazadnje tudi javno agencijo SPIRIT, ki je nekakšen vezni člen med gospodarstvom, podjetij in recimo ministrstvom, da moramo vse te pravzaprav inštitucije vključiti in pripraviti, imate prav, en res program promocije, tudi med mladimi tega področja, ki mislim, da ima res kar dobre potenciale tudi za slovensko gospodarstvo. Kar se tiče torej še to odgovornost na zakonodajnem področju. </font><br/>
<font size="4">	Odgovornost, ki jo vidim, ali pa priložnosti, ki jih ne smemo zamuditi so tudi pri razpisih, ki jih razpisujemo. Tako da temu rečem integralnih, torej iz slovenskega proračuna, kot še posebej kohezijskih razpisih. </font><br/>
<font size="4">	Mi smo resnično zdaj v tej novi finančni perspektivi aktivno vključili točno strategijo pametne specializacije. To je pravzaprav osnovni pogoj, da se podjetje lahko prijavi, da zasleduje cilje, ki so zapisani v tej strategiji pametne specializacije. </font><br/>
<font size="4">	To je eno izmed ključih meril in sledimo tudi vsem novih seveda dogajanjem na področju razvoja, ne samo industrije, tudi recimo ostalih storitvenih dejavnosti, ampak ko smo pri industriji prav zadaj z novim letom bomo zagnali torej program razpisov tako imenovane digitalne preobrazbe, ki bo zajemal pravzaprav razpise od začetka, torej od tega, da bo podjetje imelo, če želite, poslovni model prilagojen novim realnostim na trgu, da bodo imeli dovolj ljudi z ustreznimi znanji, kompetencami, ki so pomembna ključna za obdobje digitalizacije, ki je pred nami, da bomo pravzaprav tudi program oziroma razvojne aktivnosti v tej maniri spodbujali, da bo tudi sredstva za določene nakupe, predvsem bomo rekli in informacijskih zadev pa tudi nekih tehnologij, ki sledijo tem ciljem. </font><br/>
<font size="4">	Tako da resnično tukaj se zavedamo tega in poskušamo pravzaprav tudi v sodelovanju z gospodarstvom, kolikor se pač da, nekje zamišljati te razpise tako, da so res učinkoviti v smeri točno tega, da bodo naša podjetja višje na tej dodani vrednosti, bolj konkurenčna. </font><br/>
<font size="4">	Nenazadnje, Slovenija si je zadala za enega izmed ciljev, da bo postala eden izmed centrov industrijske robotike. </font><br/>
<br/>
<b><font size="4">13. TRAK: (MK) – 8.30</font></b><br/>
<br/>
<font size="4">	(nadaljevanje) V ta namen je kar nekaj aktivnosti bilo uresničenih že danes smo dobili pred kratkih tudi enega izmed razvojnih tako imenovanih RND centrov v Sloveniji na tem področju. Tukaj je bil, ali pa je bila pomembna tudi odločitev Yaskave, japonskega proizvajalca robotskih rok, da pride v Slovenijo. Mislim, da to nekako zažene potem tako kolesje, tukaj vidim jaz prav resno dodano vrednost tujih investicij, če so res prave in ta po mojem mnenju je res dobra. </font><br/>
<font size="4">	Tako da kar nekaj stvari je, seveda bodo morali pa sovje narediti tudi v gospodarstvu, o tem ni nobene dileme in razprava okrog, moje mnenje, minimalne plače, je, se strinjam z vami, popolnoma ne vmesna, ker bi morali na tem nivoju že zdavnaj biti.</font><br/>
<font size="4">	Tako da ja, vsak bo moral svoj delež odgovornosti sprejeti. Kar se tiče protekcionističnih ukrepov, ali Slovenija podpira, seveda še vedno enotni trg, ali delovanje bolj za zaščito naših interesov?</font><br/>
<font size="4">	Jaz mislim, če bomo v Sloveniji šli in poskušali zaščitit naš trg na dolgi rok smo mrtvi. </font><br/>
<font size="4">	To je moje mnenje. </font><br/>
<font size="4">	Enostavno smo preveč odvisni od tujih trgov. 80 odstotkov našega bruto družbenega proizvoda ustvarimo na tujih trgih, torej z izvozom. Preveč smo vpeti tudi v raziskovalne, razvoje projekte z ne samo evropskimi, ampak tudi podjetji in inštitucijami po svetu. </font><br/>
<font size="4">	Tako da mi moramo v okviru Evropske unije po mojem mnenju zagovarjati odprt trg, zagovarjati prost pretok in blaga in idej in biti seveda ne samo nemi opazovalec dogajanja predvsem na relaciji Pacifik, če želite, Atlantik, ali pa ZDA, Kitajska, ampak moramo tukaj seveda, če drugače ne, pa kot neke vrste mediator poseči v te spore in po mojem mnenju tudi krepiti recimo kakšne odnose z ostalimi centri moči, ki so bili morda zapostavljeni. Enostavno mora tudi Evropa se zelo jasno postaviti na pozicijo in povedati, da nam ni vseeno kaj se okoli nas dogaja. </font><br/>
<font size="4">	Moje mnenje torej, mislim da zapiranje, tudi Slovenije, absolutno ne pride v poštev, ker bi bilo to morda na kratek rok res, ampak dolgoročno pa lahko pogubno za naše gospodarstvo.</font><br/>
<font size="4">	Kaj ima izstrelitev satelitov oziroma zakaj Vlada, Vlada seveda mora potrditi finančni okvir tega in zagotoviti tudi prerazporeditev sredstev. Tako da tukaj je to, sicer pa je to stvar, ki jo izvaja, kot rečeno, kompetenčni center vesolje.si, oni bodo tisti, ki bodo odgovori za to, da potem dejansko to preko ESA, ker gre preko Evropske vesoljske agencije v francoski Gvajani, mislim, da imajo to izstrelišče, kjer bodo potem zagotovili, da je tudi naš satelit NEMO-HD na tej raketi.</font><br/>
<font size="4">	Galileo, jaz mislim, da glede na to, bilo je omenjeno, res je, da je bilo ogromno evropskih sredstev vloženo v to in da ambicija še vedno ostaja. Kakšnega pol leta smo ob robu tudi Sveta za konkurenčnost o tem nekaj besed spregovorili. Ambicija ostaja, da postane to seveda resna konkurenca Garminu. </font><br/>
<font size="4">	Torej tu ni dileme. </font><br/>
<font size="4">	Seveda stvari počasi se vendarle dogajajo, vse več satelitov je v vesolju, vse več povezljivosti med njimi je že, tako da jaz mislim, da bo prišel tudi dan, ko bomo lahko začeli resno in ko bo pravzaprav ta sistem Galileo konkurenčen obstoječim sistemom, torej Garminu, kot najbolj prepoznanemu, Rusi imajo svoje, ampak tudi tukaj moramo kot Evropa ostati skupni, trdni, ker bo to okrepilo pravzaprav naš položaj globalno gledano. </font><br/>
<font size="4">	Mislim, da sem zajel vse.</font><br/>
<font size="4">	</font><br/>
<b><font size="4">	PREDSEDNIK DR. DARIJ KRAJČIČ</font></b><font size="4">: Hvala lepa. Še gospod Štromajer, izvolite. </font><br/>
<br/>
<b><font size="4">	DR. JERNEJ ŠTROMAJER</font></b><font size="4">: Ja, hvala. </font><br/>
<font size="4">	Ali delimo mnenje, da imamo v slovenskem ekosistemu oziroma da ne prihajamo zraven kot vodilni partner, podobno kot industrija? </font><br/>
<font size="4">	Zdaj, pomembno je poudariti, da smo v preteklosti kar nekaj denarja in virov vložili v Center odličnosti in Kompetenčne centre in da smo recimo iz tega naslova pridobili projekt InnoRenew, kjer je nosilec Univerza na Primorskem, skupaj z Univerzo v Mariboru, Univerzo v Ljubljani in gre za 15 milijonov težek projekt. </font><br/>
<font size="4">	Tudi Eles izvaja regionalni projekt z državami zahodnega Balkana, tako da tudi tukaj poskušamo kot vodilni partnerji v določenih projektih voditi. </font><br/>
<font size="4">	Zdaj pa recimo, to je tudi odgovor kolegu Trčku, ali smo kot vodilni tudi povečali našo vlogo? Zdaj v tem operativnem programu smo skoraj za dvakrat že do sedaj povečali število koordinatorjev. Na 108 iz prejšnjih 60 v sedmem programu pa pridobili smo v bistvu v zdajšnjem Horizon 2020 že 200 milijonov evrov, v prejšnjem operativnem programu 170. Se pravi lahko govorimo o nekem pozitivnem trendu. </font><br/>
<font size="4">	Zdaj pa kdo bi moral narediti kaj več? </font><br/>
<font size="4">	To je vedno zanimiva debata pa se bom bolj na našo pristojnost na tem odboru oziroma tej hiši omejil. Zagotovo bi mogli okrepiti odličnost in pa povečati </font><br/>
<br/>
<b><font size="4">14. TRAK: (NM) – 8.35</font></b><br/>
<br/>
<b><font size="4">	</font></b><font size="4">(nadaljevanje) sredstva za močnejše projekte. Pred nami so kar nekaj izzivov, saj o tem je minister že na hearingu govoril. Eno je… / nerazumljivo/ in raziskovalne dejavnosti, drugi je tudi povečanje javnih nacionalnih sredstev za raziskave in razvoj, kjer smo pod evropskim povprečjem, pa to je tudi odgovor, zakaj ne moremo določenih projektov vzeti kot vodilni partnerji, in pa zagotovo kot družba in država nova raziskovalna inovacijska strategija, ki nas čaka. Na ministrstvu pa smo že aktivni tudi pri povezovanju z Nemčijo glede prihodnjega predsedovanja, kjer že planiramo skupne aktivnosti, recimo tudi kakšno mednarodno raziskovalno konferenco in podobno. Tako, na kratko.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	S tem zaključujem razpravo na to točko dnevnega reda. In  na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za konkurenčnost, notranji trg, industrijo, raziskave in vesolje, ki bo v Bruslju 29. in 30. novembra, in jih podprl.« Prosim, da glasujemo.</font><br/>
<font size="4">	Kdo je za? (13 članov.) Je kdo proti? (? članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zahvaljujem se državnima sekretarjema… / oglašanje iz dvorane/ enemu tudi z ekipo. Vam želim en lep dan. Mi imamo do poznih nočnih ur danes delo. / oglašanje iz dvorane/ Prehajamo…</font><br/>
<br/>
<font size="4">	S tem končujem 1. točko dnevnega reda.</font><br/>
<br/>
<font size="4">	In prehajamo na </font><b><font size="4">2. TOČKO DNEVNEGA REDA, TO JE ZASEDANJE SVETA EVROPSKEGA UNIJE ZA SPLOŠNE ZADEVE (KOHEZIJSKA POLITIKA) V BRUSLJU 30. NOVEMBRA</font></b><font size="4">.</font><br/>
<font size="4">	Gradivo k tej točki smo prejeli od Vlade 22. novembra na podlagi 8. člena Zakona o sodelovanju med Državnim zborom in Vlado v zadevah Evropske unije. Prosim dr. Nevenko Ribič, državno sekretarko v Službi za razvoj in evropsko kohezijsko politiko, da nam predstavi izhodišča.</font><br/>
<font size="4">	Izvolite, gospa državna sekretarka. Imate besedo.</font><br/>
<br/>
<font size="4">	</font><b><font size="4">DR. NEVENKA RIBIČ: </font></b><font size="4">Spoštovani predsednik, spoštovane poslanke in poslanci.</font><br/>
<font size="4">	Dovolite, da predstavim stališča Republike Slovenije, ki jih bo Slovenija zastopala 30. novembra v Bruslju. Bi povedala predvsem naslednje, da je avstrijsko predsedstvo na pritisk držav članic za 30. november sklicalo Svet za splošne zadeve v formaciji ministrov, pristojnih za kohezijo, z namenom, da se opravi 1. strateška razprava na ravni ministrov o predlaganem zakonodajnem svežnju. Slovenija bo na zasedanju zastopala stališča Republike Slovenije do predlaganega kohezijskega svežnja, ki jih je Vlada Republike Slovenije sprejela 8. 11. 2018, Državni zbor pa potrdil 16. 11. 2018. Če izpostavim samo nekatere aspekte. Slovenija pozdravlja predlog Evropske komisije, v katerem kohezijska politika ostaja ključna razvojna politika Unije, in sodi, da je dobra podlaga za nadaljnje usklajevanje. Slovenija izraža podporo kohezijski politiki, ki naj bo še naprej usmerjena v strukturno preobrazbo in industrijski prehod, torej še močneje povezana z inovacijami, raziskavami, konkurenčnostjo in predvsem z ustvarjanjem kakovostnih delovnih mest. Prav tako Slovenija vztraja na stališču, da se mora najti rešitev, ki bo preprečevala nenadne padce kohezijskih ovojnic tudi na ravni regij, predvsem zahodne kohezijske regije, kajti stanja, ko posamezna območja ob prehodu med večletnimi finančnimi okvirji nenadoma izgubijo pretežni del razvojnega financiranja, so ne samo politično nesprejemljiva, ampak predvsem škodljiva za prehod teh območij med bolj razvita, s čimer pa izgublja Evropska unija kot celota. Za Slovenijo je ključno, da normativni okvir opredeli dovolj veliko</font><br/>
<br/>
<b><font size="4">15. TRAK: (NM) – 8.40</font></b><br/>
<br/>
<b><font size="4">	</font></b><font size="4">(nadaljevanje) fleksibilnost tako glede osredotočenosti kot tudi dinamike koriščenja sredstev, ki bo omogočila investicijski cikel, torej izvedbo inovativnih ukrepov z običajno daljšim rokom trajanja. Zaradi navedenega Slovenija tudi ni naklonjena spremembi pravila N+3. Slovenija se načeloma strinja s predlogom 5 tematskih ciljev kohezijske politike, ki so povezani tudi z izvajanjem načela osredotočenosti po predlogu Evropske komisije in naj bi bila to predvsem smer pametnejše, bolj zelene in nizkoogljične Evrope. Hkrati Slovenija meni, da predlagana izvedba te osredotočenosti ni optimalna. Slovenija se zavzema za opredelitev osredotočenja na tematskem cilju 1 in kombinacijo tematskih ciljev 1 in 2, ob tem da se državam članicam glede na njihove potrebe omogoči večja prožnost pri razporeditvi sredstev med posameznimi cilji politike. To po mnenju Slovenije zagotavlja tudi možnost prilagoditve teritorialnim specifikam znotraj Unije. Večjo fleksibilnost glede na teritorialne specifike znotraj Unije bi bilo potrebno zagotoviti tudi v okviru osredotočenja znotraj specifičnih ciljev, ki jih podpira Evropski socialni sklad. Na področju posebnih teritorialnih značilnosti se Slovenija strinja s predlogom vzpostavitve evropske pobude za mesta, v okviru katere se združuje ukrepe za spodbujanje trajnostnega razvoja mest. Pri tem Slovenija opozarja na nujnost deljenega upravljanja predlagane pobude. Slovenija tudi podpira predlog omogočitvenih pogojev, predvsem del, ki se nanaša na spremljanje njihovega izvajanja skozi celotno programsko obdobje. Ob tem pa opozarja, da je treba pri določanju teh omogočitvenih pogojev ohranjati načelo določitve ključnih omogočitvenih pogojev ter zagotavljanja neposredne povezave posameznega pogoja z izbranim specifičnim ciljem ter ukrepi znotraj specifičnega cilja. Slovenija meni, da je za doseganje večje povezljivosti, celovitosti in sinergij med skladi treba jasneje poudariti neposredno povezanost omogočitvenih pogojev in posameznih ukrepov, potrebnih za njihovo izpolnjevanje, z določenimi specifičnimi cilji, določiti ustrezna poimenovanja in vsebino posameznih specifičnih ciljev. Ravno tako pozdravlja pristop Evropske komisije, ki je pripoznala razvojno soodvisnost regij znotraj posameznih držav. V tej smeri je tudi že predlagana vrsta rešitev, na primer opredelitev osredotočenja na nacionalni ravni, kar Slovenija…</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Spoštovana državna sekretarka, lahko malo skrajšate, prosim?</font><br/>
<br/>
<font size="4">	</font><b><font size="4">DR. NEVENKA RIBIČ: </font></b><font size="4">Ja, ja.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Ker moramo končati sejo, ker…</font><br/>
<br/>
<font size="4">	</font><b><font size="4">DR. NEVENKA RIBIČ: </font></b><font size="4">Kar Slovenija podpira, obenem pa smatra… / oglašanje iz dvorane/</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Ker imamo napisano to, ker imamo napisano.</font><br/>
<br/>
<font size="4">	</font><b><font size="4">DR. NEVENKA RIBIČ: </font></b><font size="4">Ja, da je to tovrstno načelo smiselno še okrepiti. Pa mogoče na tem zaključim.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Odpiram razpravo na to točko dnevnega reda. Se kdo javi k razpravi? Javil se je 1 poslanec. Vljudno prosim, spoštovani dr. Trček, na kratko. / oglašanje iz dvorane/</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Ja, hvala, na kratko. Hvala za besedo.</font><br/>
<font size="4">	Kohezija je ključna razvojna politika EU, kot je rekla gospa državna sekretarka, s katero imamo mi</font><br/>
<br/>
<b><font size="4">16. TRAK: (MK) – 8.45</font></b><br/>
<br/>
<font size="4">	(nadaljevanje) prevelike težave. Zdi se mi, da bi mi potrebovali eno zaprto sejo tega odbora, mogoče še s kakšnih drugim odborom, mogoče pa celo preiskovalko politične odgovornosti, zakaj je temu tako. pa ne bi zdaj neke trenutne ministre v odhajanju omenjal in to zgolj dve zadevi, res na kratko. </font><br/>
<font size="4">	Zdaj jaz razumem zagato glede naše zahodne kohezijske regije. Pa čeprav prihajam iz vzhodne, seveda ni mi do tega, da bi zahodna kohezijska regija bila brez nekih razvojnih sredstev, ampak z moje pozicije pa rečem, da je pa nesprejemljivo in nedopustno, če reparafraziram gospod državno sekretarko, da smo prišli v takšno stanje zaradi prevelikih razlik v razvoju. Seveda je del krivde tudi na naši strani Trojane-Maribor, ampak to je neko dejstvo. In tu bom nekako ropotal v tej smeri. Ne bom pristajal, da - in smo vedeli, da bomo v to padli, da se na račun tega jemlje, če hočete, moji kohezijski regiji kot taki. </font><br/>
<font size="4">	Zdaj dve drobni vprašanji in razmisleki, saj tu v dokumentu se zelo jasno napiše glede na dejstvo, da se tudi predplačila bistveno zmanjšujejo. </font><br/>
<font size="4">	Številni del, ali skoraj večji del evropske kohezije se na koncu izvaja na nekih občinski ravneh, kjer imamo spet obvezne naloge občin zaštrikanost in imamo to kvadraturo kroga, kako sploh finančno zagnati zadeve. Mislim, da bomo tudi to morali premisliti. </font><br/>
<font size="4">	Zdaj pri trajnostnem razvoju, vmes bi pa samo nekaj opozoril, ne vem, če smo dovolj pozorni, ker a veste, to kar Evropa jemlje kot neko mesto, da na te sheme se gre, v glavnem, večina naših mest na določenih programih do sedaj izpade. Recimo, pametna mesta, je bil tam nek Gabarid, 100 tisoč prebivalcev. Pol, če je nekdo moder, zdaj glede Avstrije, ja dosti kritik je nad avstrijskim predsedovanje, to moram priznati, sem se v ponedeljek pogovarjal v Zagrebu. Če nekdo se zna zlobirati, potem pa tudi pridejo kakšna mesteca, ki so manjša. Zdaj tu bi rad nek dejansko odgovor, ali je temu še vedno tako, ker drugače bomo imeli tu neko lepo zgodbo, potem, ko bo mogoče nekdo želel aplicirati pa bo videl, da dejansko ne more. Hvala.</font><br/>
<br/>
<b><font size="4">	PREDSEDNIK DR. DARIJ KRAJČIČ</font></b><font size="4">: Hvala lepa. Gospa državna sekretarka, imate besedo. Prosim na kratko.</font><br/>
<br/>
<b><font size="4">	DR. NEVENKA RIBIČ</font></b><font size="4">: Če dovolite bi predala besedo kolegici, da bi odgovorila na vprašanje dr. Trčka.</font><br/>
<br/>
<b><font size="4">	PREDSEDNIK DR. DARIJ KRAJČIČ</font></b><font size="4">: Izvolite spoštovana kolegica, imate besedo. Prosim, če se predstavite z imenom in funkcijo. Izvolite.  </font><br/>
<br/>
<b><font size="4">	ŠPELA HORJAK</font></b><font size="4">: dober dan. Špela Horjak, sekretarka na Službi vlade za razvoj in evropsko kohezijsko politiko. Spoštovani poslanec, dr. Trček, hvala za postavljeno vprašanje. </font><br/>
<font size="4">	Če začnem kar na zadnjem vprašanju. Absolutno, to je tudi tisti razlog, zakaj Slovenija v stališču eksplicitno napiše, da se zavzema za deljeno upravljanje, ker problem je direktno upravljanje, se pravi razpisi na centralni ravni, kjer so kriteriji takšni, da Slovenija zaradi svojega obsega in obsega mest, da rečem tako, pade skozi, ker nima niti kriterijev. </font><br/>
<font size="4">	Glede razmerja med vzhodno in zahodno regijo. Absolutno, zahodna kohezijska regija dosega visoko stopnjo razvoja, je že skoraj na 100 procentih. </font><br/>
<font size="4">	Treba je pa upoštevati tudi naslednja dejstva, da zahodna kohezijska regija zajema Ljubljano z okolico plus ostale predele Slovenije in da je zahodna kohezijska regija znotraj sebe izrazito nesorazmerno razvojno razvita, zato je nujno, da se tovrstni regiji, se pravi Slovenija ni edina, so še tudi druge, na primer Nemčija ima podobne probleme, da se regijam, ki so ujete v tako imenovano past nekega srednjega razvoja, omogoči kohezijska sredstva za doseganje evropske dodane vrednosti. Kajti če nenadoma nekdo, ki, se pravi doseže neko stopnjo razvoja, ostane brez sredstev, je ta padec lahko precej močen. Predvsem so tukaj ta razvojna sredstva, ki </font><br/>
<br/>
<b><font size="4">17. TRAK: (NM) – 8.50</font></b><br/>
<br/>
<b><font size="4">	</font></b><font size="4">(nadaljevanje) omogočajo evropsko dodano vrednost in tudi povezovanje in delitev izkušenj in znanj s podobno mislečimi oziroma z regijami v podobni pasti industrijskega razvoja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	S tem zaključujem razpravo. In na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve (kohezijska politika), ki bo v Bruslju 30. novembra, in jih podprl.« Začenjam glasovanjem.</font><br/>
<font size="4">	Kdo je za? (12 članov.) Je kdo proti? (? članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zahvaljujem se državni sekretarki z ekipo. </font><br/>
<br/>
<font size="4">	In s tem končujem 2. točko dnevnega reda in 3. nujno sejo Odbora za zadeve Evropske unije. Želim vam en lep dan, še prav posebej kolegicam in kolegom poslancem, ki bomo cel dan v poslanskih klopeh.</font><br/>
<font size="4">	Hvala.</font><br/>
<br/>
<b><font size="4">Seja se je končala 28. novembra 2018 ob 8.51.</font></b>
</root>