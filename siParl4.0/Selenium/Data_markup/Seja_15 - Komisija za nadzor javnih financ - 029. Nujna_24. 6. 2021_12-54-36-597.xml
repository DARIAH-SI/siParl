<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">29. nujna seja</font></b><br/>
<br/>
<b><font size="4">(24. junij 2021)</font></b></p></div><br/>
<b><font size="4">Sejo je vodil Igor Peček, predsednik komisije.</font></b><br/>
<b><font size="4">Seja se je začela ob 9.01.</font></b><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Spoštovane članice in člani Komisije za nadzor javnih financ, spoštovani vabljeni, lepo pozdravljeni. Pričenjam 29. nujno sejo Komisije za nadzor javnih financ.</font><br/>
<font size="4">	Obveščam vas, da sem do začetka seje prejel eno opravičilo in sicer se seje ne more udeležiti poslanec gospod Robert Pavšič, na seji pa kot nadomestni člani s pooblastili sodelujejo gospod Jure Ferjan, ki nadomešča gospoda mag. Marka Pogačnika iz poslanske skupine SDS in gospod mag. Dejan Židan ki nadomešča poslanko mag. Bojano Muršič iz Poslanske skupine SD in pa gospod Jože Lenart ki nadomešča poslanca gospoda Braneta Goluboviča iz Poslanske skupine Liste Marjana Šarca. S sklicem, aha še eno pooblastilo. In sicer poslanka gospa Jerca Korče nadomešča poslanca gospoda Roberta Pavšiča iz Poslanske skupine Lista Marjana Šarca. </font><br/>
<font size="4">	 S sklicem seje ste prejeli dnevni red seje komisije. Ker v poslovniškem roku nisem prejel predlogov za spremembo dnevnega reda ugotavljam, da je določen takšen dnevni red seje, kot ste ga prejeli s sklicem. </font><br/>
<font size="4">	Prehajamo na </font><b><font size="4">1. IN EDINO TOČKO DNEVNEGA REDA - ALI VLADA LETA 2022 NAČRTUJE ZNIŽEVANJE POKOJNIN? </font></b><br/>
<font size="4">	Poslanska skupina SAB je dne, 2. junija 2021 na Komisijo za nadzor javnih financ naslovila zahtevo za sklic nujne seje z navedeno točko dnevnega reda. </font><br/>
<font size="4">	Kot gradivo k tej točki dnevnega reda ste prejeli zahtevo Poslanske skupine SAB s predlogoma sklepom. Predlog poslanske skupine SAB za spremembo sklepov z dne, 16. junija 2021. </font><br/>
<font size="4">Na sejo so bili vabljeni mag. Alenka Bratušek v imenu predlagatelja zahteve, Janez Janša predsednik vlade, ki pa se je opravičil, mag. Andrej Šircelj minister za financ, Janez Cigler Kralj minister za delo, družino, socialne zadeve in enake možnosti, dr. Davorin Kračun predsednik fiskalnega sveta, ki se je tudi opravičil in Marijan Papež generalni direktor Zavoda za pokojninsko in invalidsko zavarovanje Slovenije.	Z nami pa je namesto gospoda Marjana Papeža namestnik generalnega direktorja mag. David Klarič. </font><br/>
<font size="4">Predlagam, da razpravo opravimo tako, da najprej predstavnica predlagateljev zahteve za sklic nujne seje dodatno obrazloži zahtevek za sklic, v nadaljevanju bodo besedo najprej dobili vabljeni, predstavniki vlade, nato pa sledi razprava članic in pa članov komisije. Tako besedo dajem predstavnici predlagatelja mag. Alenki Bratušek. Pred tem pa postopkovni predlog gospod Breznik. Izvolite.</font><br/>
<br/>
<b><font size="4">FRANC BREZNIK (PS SDS):</font></b><font size="4"> Spoštovani predsednik, hvala za besedo.</font><br/>
<font size="4">Torej v Poslanski skupini SDS smo si to zahtevo za sklic nujne seje pogledali. Ugotovili smo, da je ta zahteva, kot ostale zahteve Stranke Alenke Bratušek v zadnjem času namenjena temu, da gre za celo </font><br/>
<br/>
<b><font size="4">2. TRAK: (ŠZ) – 9.05</font></b><br/>
<br/>
<font size="4">	(nadaljevanje) vrsto manipulacij, laži in neresnic o katerih ta stranka zadnje čase sklicuje in daje zahtevo za sklic tega cenjenega odbora. Prav tako je gospa Alenka Bratušek dobila odgovor na pisno poslansko vprašanje Ministrstva za finance s strani mag. Širclja, torej v zvezi z današnjo temo, torej kjer je popolnoma odgovoril na njene domneve ali torej vprašanja ali vlada leta 2022 načrtuje zniževanje pokojnin. Ugotavljamo, da so te zadeve razjasnjene, ugotavljamo da je šlo za celo vrsto neresnic, ki so vezane predvsem na zgodbo neke čarovniške krogle kaj bo, če bo, kaj se bo zgodilo leta 2022, če bo, ob tem da je minister popolnoma torej ugotovil v pisnem delu njenega poslanskega odgovora. Zato predlagamo v Poslanski skupini Slovenske demokratske stranke, da se ta seja danes seveda prekliče in to je naš postopkovni predlog.</font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Še gospod, ja, Aleksander Reberšek, izvolite. </font><br/>
<br/>
<font size="4">	</font><b><font size="4">ALEKSANDER REBERŠEK (PS NSi):</font></b><font size="4"> Hvala lepa za besedo spoštovani predsednik. </font><br/>
<font size="4">	Jaz vas isto prosim, če lahko to sejo prekinete. Komisija za nadzor javnih financ ni pristojno delovno telo, da bi to obravnavalo. Mi v Novi Sloveniji nimamo nobenih težav govoriti o upokojencih, kaj vse smo naredili za upokojence, prav tako nimamo nobenih težav da državljanom povemo kako Alenka Bratušek zavaja in kaj vse ni naredila za upokojence, pa bi lahko, ampak naj to obravnava pristojno delovno telo in to je Odbor za delo. Ampak verjamem, da Alenki Bratušek ni v interesu, da bi mi o tem razpravljali na Odboru za delo, ker tam enostavno nima večine in na takšni seji, kot je današnja, na Komisiji za nadzor javnih financ, kjer opozicija ima večino lahko sprejmejo kakršnokoli neumnost si zamislijo. Zato spoštovani predsednik predlagam, da to sejo prekinete.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Še postopkovni predlog mag. Alenke Bratušek. Se opravičujem. Izvolite.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Jaz lahko razumem živčnost na drugi strani. Jaz seveda nasprotujem takim postopkovnim predlogom oziroma predlagam, da to sejo seveda speljemo. Če poslanci ne poznajo Poslovnika in ne vedo s čim se ukvarja Komisija za nadzor javnih financ je to njihov problem. Pokojninska blagajna je ena druga največja blagajna od štirih blagajn javnega financiranja in Komisija za nadzor javnih financ je pristojna za to. Če smo jih dobili na levi nogi, ko so pred časom za 230 milijonov evrov znižali odhodke pokojninske blagajne za katere so seveda glasovali za odlok, ki je določil to znižanje je to njihov problem. In tretja stvar, minister Šircelj v odgovoru, ki ga bom seveda tudi uporabila v svoji razpravi piše, da zakon določa kako se pokojninske usklajujejo, ampak ne pozabimo spoštovane kolegice in kolegi in gledalke in gledalci, da je ta ista koalicija leta 2012 pokojnine enkrat že znižala. Zato naš upravičen strah, da se to leta 2022 lahko ponovi s številkami konkretno in naša edina želja današnje seje oziroma ideja te seje je, da skupaj ugotovimo in vlado zavežemo, da mora zagotoviti dodaten denar, zato da se to, kar je naslov sklica ne bi zgodilo. To je preprosto vse. Tako, da jaz seveda absolutno predlagam, da se ta seja spelje.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Bom odgovoril na vse tri postopkovne predloge. Gospod Breznik vi veste, da sem kot predsednik Komisije za nadzor javnih financ sejo sklical v skladu s Poslovnikom. Seje ne morem prekiniti sploh ne brez soglasja predlagatelja. Kar se pa tiče pristojnosti gospod Reberšek vam bom pa odgovoril takole. Presoja ali določeno delovno telo je matično delovno telo oziroma je njegova pristojnost obravnava določene teme izhaja iz opredelitve delovnega področja. Komisija za nadzor javnih financ je stalno delovno telo Državnega zbora, naloge komisije določa Poslovnik Državnega zbora in pa Poslovnik Komisije za nadzor javnih financ. Če bi si prebrali mnenje ZPS-ja, </font><br/>
<br/>
<b><font size="4">3. TRAK: (ŠZ) – 9.10</font></b><br/>
<br/>
<font size="4">	(nadaljevanje) jaz ga sicer nisem dolžan komentirati z dne, 25. marca, potem verjetno takega postopkovnega predloga ne bi podali. Bom pa samo v dveh stavkih odgovoril oziroma povzel tudi mnenje Zakonodajno-pravne službe Državnega zbora, da kot sem že rekel komisija je stalno delovno telo, naloge so določene taksativno, je pa potrebno pri navedbi nalog te interpretirati tako, da se upoštevajo tudi pristojnosti iz zakonov, ki se nanašajo na delovno telo, katerokoli delovno telo, ki je pristojno za, v tem primeru komisija za nadzor proračuna oziroma drugih javnih sredstev. To sta Zakon o računskem sodišču in pa Zakon o javnih financah. In če se navežem na to, potem ni nobenega razloga, da ta točka dnevnega reda spada v pristojnost Komisije za nadzor javnih financ, ker tema katero bomo obravnavali vpliva na finančne načrte Zavoda za pokojninsko in invalidsko zavarovanje in so v skladu z 165. členom omenjenega zakona in 26. členom Zakona o javnih financah. Se pravi so vezana na izhodišča, ki veljajo za državni proračun. In na ta navedena izhodišča vpliva tudi odlok o okviru za pripravo proračuna sektorja država na katerega sta pa vezana oba predlagana sklepa. Torej sejo bomo nadaljevali, upam pa da glede pristojnosti smo sedaj razčistili. Tako besedo dajem predlagateljici, gospa mag. Alenka Bratušek, izvolite.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Najlepša hvala.</font><br/>
<font size="4">	Ja, še enkrat bom na začetku povedala, da razumem paniko in živčnost. Ker pač so se pred približno dvema mesecema, ko smo na Odboru za finance obravnavali odlok oziroma odloke o maksimalnih višinah javnofinančnih odhodkov za štiri blagajne se je pokazalo, da ta vlada, ta koalicija sredstva za pokojninsko blagajno v letu 2022 znižuje in to krepko, za 230 milijonov. Že takrat je fiskalni svet opozoril na to. Takrat sem na Odboru za finance razpravljala, to zelo aktivno, s številkami, z dejstvi, izzvala takrat ministra Širclja, ki je bil z nami, danes ga na žalost ni, da odgovori na to, kaj se bo leta 2022 dogajalo s pokojninami. V odgovoru ministra Širclja, ki sem ga dobila, se pravi pisnem odgovoru na moje poslansko vprašanje, se spet spreneveda nekako. V javnosti, na ZDUS-u, med upokojenci, je pač zagotavljal in zagotavlja, da bo rast pokojnin v letu 2022 med dva in tri odstotki. V pisnem odgovoru, ki sem ga dobila minister seveda ne govori več o rasti pokojnin, ampak govori o rasti odhodkov za pokojnine, to sta dve hudo različni kategoriji, ampak tudi to ne drži, da bi za leto 2022 bilo zagotovljeno dvoodstotno zvišanje skupnih odhodkov za pokojnine.</font><br/>
<font size="4">	Zdaj gremo pa lepo po vrsti. Zakaj pravzaprav res ta naša skrb? Prva je ta, še enkrat, 230 milijonov so vzeli pokojninski blagajni in jaz bom kar rekla, si dali v proračun za svoje želje in svoje zahteve. Zakaj pa nas to skrbi pri neki normalni vladi, ki skrbi za socialno državo, bi bila verjetno ta skrb res odveč. Ampak, leta 2012 je ta ista vlada, koalicija, SDS, NSi, tudi DeSUS pokojnine znižala. To kar vidite zdaj na </font><br/>
<br/>
<b><font size="4">4. TRAK: (ŠZ) – 9.15</font></b><br/>
<br/>
<font size="4">	(nadaljevanje) slajdu lahko preberete kakšne ideje so imeli. To je vlada sprejela. To je seveda v zloglasnem ZUJF-u. Imeli so ideje, da se pokojnine znižajo tudi za 50 %. Na koncu se je zgodba odvila nekoliko drugače. Za približno 25 % so nekaj več kot 26 tisoč upokojencem znižali pokojnine. Zato naša skrb, da se deset let po tem zgodba ponovi. In še obrazložitev, ki so jo takrat leta 2012 zapisali, zakaj v bistvu so se lotili zniževanja pokojnin, z namenom stabilizacije javnih financ. In še spodaj v obrazložitvi, določa se začasno enkratno delno znižanje pokojnin. Tako, da naša skrb je več kot upravičena in tudi številke nas napeljujejo na to. In še nekaj, če pogledamo javnofinančni položaj Slovenije takrat in danes. Leta 2012, se pravi v letu, ko je ta koalicija, SDS, Nova Slovenija, DeSUS znižala pokojnine, je bil proračunski primanjkljaj tam okoli 1,1 milijarde, kar je bilo takrat 3 % BDP-ja. Za leto 2022 načrtujejo proračunskega primanjkljaja 1,7 milijarde in verjeli ali ne to pomeni približno 3,2 % BDP-ja. Se pravi javnofinančna slika je identična letu 2012, ko ste prišli na idejo in pokojnine edinkrat v samostojni Sloveniji znižali. Zato naša skrb in zato sklic te seje. To je delček odloka, ki govori o maksimalnih višinah javnofinančnih blagajn, to so štiri blagajne, državni proračun, ZPIZ, zdravstvo in občine. </font><br/>
<font size="4">V prvi koloni vidite kaj je sprejela še naša vlada, se pravi vlada Marjana Šarca za leto 2022, ne bom se osredotočala na druge blagajne, se bom na ZPIZ. Mi smo za pokojnine zagotovili šest milijard 530 milijonov. Vlada Janeza Janše je ta znesek znižala za 230 milijonov. In verjeli ali ne sebi v proračunu pa zagotovila dodatnih 650 milijonov evrov. Tudi zdravstveni blagajni je vzela pet milijonov in tudi občinam je vzela 25 milijonov. Leto 2022 ni svetlobna leta daleč. Leto 2022 je praktično tukaj, pol leta in bomo tam. Zato naša skrb in zato današnja seja. Če pogledamo gibanje odhodkov pokojninske blagajne po letih, od leta 2011, lahko bi šli pa še dlje nazaj, vidite da edino leta 2012, ko je šlo za znižanje je bil indeks nižji kot vlada načrtuje za leto 2022. Za leto 2013 lahko vam še povem kakšne so bile uskladitve po teh posameznih letih, ampak mislim da ni nekega pomena, bom izpostavila samo dve leti, leto 2013, ko smo bili v hudi finančni situaciji in tudi podatki, parametri, ki določajo usklajevanje pokojnin so pripeljali do tega, da so se pokojnine uskladile samo 0,1 % in to je bila redna uskladitev leta 2013, rast v pokojninski blagajni je bila pa 2 %. Se pravi ob 0,1 % uskladitve je bila rast 2 %. Leta 2014 ni bilo nič, nobene uskladitve, pa je bila rast odhodkov 106. In teh </font><br/>
<br/>
<b><font size="4">5. TRAK: (ŠZ) – 9.20</font></b><br/>
<br/>
<font size="4">	(nadaljevanje) 108, to je rast odhodkov pokojninske blagajne leta 2012 v primerjavi z letom 2022, v primerjavi z letom 2021 je tudi to razlog, da danes sedimo na seji Komisije za nadzor javnih financ in povemo ali pa sprejmemo sklep, da vlada pač mora zagotoviti dodatna sredstva, če ne želimo, da pride v leto 2022 do zniževanja pokojnin. Poglejmo kaj vse bo v letu 2022 potrebno za pokojnine oziroma v pokojninsko blagajno zagotoviti. Seveda prirast upokojencev je nekaj napoved, ampak jaz mislim, da se nisem hudo zmotila, če upoštevam prirast novih upokojencev iz leta 2021 na 2022 v višini 0,9 % in jaz mislim, da seveda zaokroženo to pomeni nekih dodatnih 50 milijonov evrov. Zadnja novela ZPIZ-a, ki smo jo mislim da kar soglasno sprejeli v Državnem zboru zahteva, ker letos velja samo polovico leta, naslednje leto bo veljala pa celo leto, zahteva dodatnih nekaj manj kot 22 milijonov evrov. Redna uskladitev, če se bo zgodila po zdajšnjih makroekonomskih napovedih naj bi bila tam nekje od 0,5 do 0,6 % in to po mojih izračunih pomeni tam nekje okoli 38 milijonov evrov. Izredno usklajevanje. Zakon je vložen v Državni zbor in jaz sem prepričana, da bo ta zakon potrjen, vložil ga je DeSUS, jaz mislim da ga bomo podprli vsi, v višini 3,5 % pomeni za naslednje leto, ker to naj bi se zgodilo decembra 2021 in seveda nima nekega gromozanskega vpliva na leto 2021, ima pa velik vpliv na leto 2022. To pomeni tako približno dodatnih 200 milijonov evrov. In treba je biti pošten in povedati, da je bil v letošnjem, mislim da januarju izplačan drugi covid dodatek upokojencem, mislim da je skupen znesek tam okoli 70 milijonov evrov. In ko to vse sešteješ ugotoviš, da bi v pokojninski blagajni leta 2022 potrebovali 240 milijonov evrov več, kot leta 2021. 240 milijonov evrov. </font><br/>
<font size="4">Ali veste koliko ste pa vi v koaliciji zagotovili? Še enkrat, kako bi morali biti, če bi se upoštevalo vse to, kar sem napisala. 240 milijonov, vlada Janeza Janše in ta koalicija je pa zagotovila dodatnih 50 milijonov. Šest milijard 250 je višina v letu 2021 in šest milijard 300 je višina v letu 2022. Tako da beri in piši imate v pokojninski blagajni za 190 milijonov evrov luknje v letu 2022. In 190 milijonov evrov pomeni približno 3 % znižanje pokojnin. To je dejstvo. Če gremo pa še korak dlje, na obljube, besede ministra Širclja, ki govori o dve do tri odstotnem povišanju pokojnin, pa ga bom zdaj citirala iz magnetograma, mislim da je bila 57. izredna seja Odbora za finance 22. aprila, kjer je povedal takole, že takrat, ko smo opozarjali na zniževanje pokojnin: »Izgleda, da se bomo še vračali na to. Zdaj še enkrat, tukaj gre za stopnjo rasti pokojnin in tukaj lahko zagotavljam, da v letu 2022 ne bo prišlo do nikakršnega znižanja pokojnin. Nenazadnje sem na to že odgovoril. Kakorkoli že, tukaj govorimo o posameznih stopnjah rasti in stopnje rasti pokojnin so načrtovane za leto 2020 je bilo 6,2, 2021 5,9, 2022 2,0 in 2023 2,7.« Se pravi rast pokojnin </font><br/>
<br/>
<b><font size="4">6. TRAK: (ŠZ) – 9.25</font></b><br/>
<br/>
<font size="4">	(nadaljevanje) v višini 2 %. Če še to upoštevamo, če še besede ministra za finance vključimo v te izračune, vam manjka v pokojninski blagajni beri in piši 340 milijonov evrov. Ne govorimo o evrčkih, ne govorimo o 100 tisoč evrih, ampak govorimo o 340 milijonih. Kaj bi to pomenilo, če ta denar v pokojninski blagajni zagotovimo oziroma ga preprosto povečate? To bi pomenilo, da bi se načrtovanj saldo sektorja države iz 4,6 povišal na 5,3. To pomeni to. Iz 4,6 na 5,3. To pomeni dodatno zadolževanje in ob teh številkah boste državo v dveh letih zadolžili za 10,6 milijarde. Zato je to na kar opozarjamo v SAB-u še kako resna stvar in zato se je o tem treba pogovarjati. Ker če pa ne boste zvišali odhodkov pokojninske blagajne, bo pokojnine treba znižati, to je prva stvar, o letu 2022 govorim, ker za leto 2021 imamo stvari zapakirane in marsikaj od tega se je tudi že na srečo zgodilo. Seveda obstaja tudi druga varianta, da zvišate odhodke za pokojnine, ampak na drugi strani znižate na primer za plače, kar se tudi ne bi čudila, da ta vlada pride na takšno idejo. Javne finance niso vreča brez dna. Na podlagi teh številk, ki jih danes gledamo nas ocenjujejo tudi bonitetne hiše in če bomo kar tako telovadili plus, minus 0,7 % BDP-ja primanjkljaja, bomo v resnih težavah. Seveda bomo v resnih težavah, ko ta vlada zapusti stolčke. Mogoče zato manjša skrb, ker pač bo breme vsega tega, kar je danes povedano nosil nekdo drug. Tako, da mi smo se potrudili, jaz sem se potrudila na dejanskih številkah pokazati situacijo pokojninske blagajne. V stranki SAB ne bomo nikoli dovolili, da se pokojnine znižajo. Še enkrat poudarjam, enkrat so se že in smo, ko smo prevzeli vlado morali napako druge Janševe vlade popravljati. Ne želim si, da smo leta 2022 v enaki situaciji. Tako da tisti, ki govorite o populizmu si najprej poglejte svoja pretekla dejanja in boste ugotovili, da imamo na žalost še kako prav. </font><br/>
<font size="4">Naš cilj danes pa je samo ta, da zavežemo vlado, da zagotovi dodatna sredstva, da jih bo dovolj za vse, kar je v tem letu načrtovano za pokojnine in seveda za vse, kar je potrebno v letu 2022. In v tej smeri gre tudi drugi naš sklep. Prvi se glasi, Komisija za nadzor javnih financ ugotavlja, da bo ob sprejeti maksimalni višini odhodkov Zavoda za pokojninsko in invalidsko zavarovanje za leto 2022, kot je trenutno določena v odloku o okviru za pripravo proračunov sektorja države za obdobje 2020-2022, tukaj smo vložili sicer popravek sklepa, ker je pravi naziv za obdobje od 2022-2024, tako da prosim, če se lahko to upošteva. Skratka, da bo ob teh številkah potrebno znižanje pokojnin. In drugi, Komisija za nadzor javnih financ poziva vlado in Ministrstvo za finance, da v izogib vnovičnemu znižanju pokojnin pripravo spremembo odloka o okviru za pripravo proračunov sektorja države za obdobje 2022-2024, ter tako v najkrajšem možnem času zagotovi manjkajoča sredstva.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, predlagateljici.</font><br/>
<font size="4">	Besedo zdaj dajem predstavnikom vlade. Želi kdo besedo? Ne? Da? Potem pa dovolite, da preberem še opravičilo ministra, ki smo ga prejeli tri minute </font><br/>
<b><font size="4">7. TRAK: (ŠZ) – 9.30</font></b><br/>
<br/>
<font size="4">	(nadaljevanje) pred začetkom seje. In sicer minister za finance se je opravičil, z nami pa je po pooblastilu gospod Franci Klužer, generalni direktor Direktorata za ekonomsko in fiskalno politiko. Izvolite, imate besedo.</font><br/>
<br/>
<font size="4">	</font><b><font size="4">FRANCI KLUŽER:</font></b><font size="4"> Hvala. Lepo pozdravljeni spoštovani predsednik in spoštovane poslanke in poslanci.</font><br/>
<font size="4">	Tam bi samo popravek dal, v bistvu sem po pooblastilu vodja direktorata, ne direktor. V bistvu bi samo še enkrat lahko povzel kar smo tudi zapisali v pisnem odgovoru na poslansko vprašanje. V glavnem v odloku, ki je bil sprejet aprila so bile upoštevane takratne makroekonomske napovedi in makroekonomski kazalniki in tukaj je dejstvo, da na pokojninsko blagajno vplivajo največ bom rekel zraven števila upravičencev, tako bom rekel napoved inflacije in napoved nominalne rasti plač in ravno ti dve spremenljivki sta se zelo spremenili v letu 2019, ko se je načrtovalo za leto 2022 so bile spremenljivke, predvsem rasti plač dosti višje, kot pa je to bilo sedaj letos spomladi za leto 2021 predvsem, ker se pač usklajevanje veže na preteklo leto in v bistvu kumulativno, če bi gledali visoke rasti iz leta 2019 se je takrat ta nominalni znesek, najvišji obseg sredstev rezultiral v tem obsegu. Preračun iz letos spomladi pa je ta nominalni znesek zmanjšal. Ampak tukaj je še enkrat rečeno, to je tudi usklajeno s pokojninsko blagajno oziroma ZPIZ-om v tem odloku in obsegu so zagotovljena sredstva za te spremembe, zadnje spremembe pokojninskega sistema oziroma zakonodaje, kakor tudi redno usklajevanje. Pač seveda tudi zapisali smo v odgovoru, da je treba bilo kakšen bo nov dogovor o dodatnih usklajevanjih, v aprilu tega ni bilo in to ni upoštevano, ampak vse ostale predpostavke so upoštevane in zato govorimo, da je za temi sredstvi na voljo vse, da se lahko uresniči izvajanje pokojninskega sistema. Prav tako na to nominalno razliko vplivajo v letu 2021 še všteti solidarnostni dodatek, ki v bistvu potem v letu 2021 bom rekel nominalno povečali obseg in potem dejstvo je, da če tega več ni v letu 2022 je ta nižja rast, kot je po navadi, z indeksom 100,8 tudi rezultat tega. Se pravi samo da povzamem, v bistvu so ta nominalna razlika je dejstvo v različnih makroekonomskih napovedih in tudi da ni več vštetega solidarnostnega dodatka. </font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa tudi vam.</font><br/>
<font size="4">	Želi besedo predstavnik zavoda, mag. David Klačič, namestnik direktorja, izvolite, imate besedo.</font><br/>
<br/>
<font size="4">	</font><b><font size="4">MAG. DAVID KLARIČ:</font></b><font size="4"> Ja, hvala lepa za besedo gospod predsednik. Lepo pozdravljeni.</font><br/>
<font size="4">	Zavod redno spremlja svoje finančno poslovanje in mesečno izdeluje projekcije za tekoče leto in tri naslednja leta. Vse te finančne projekcije se delajo na podlagi zadnjih makroekonomskih napovedi urada za makroekonomske analize in razvoj, zavodovih projekcijah o rasti števila uživalcev pravic iz pokojninskega in invalidskega zavarovanja, glede sprejete zakonodaje in drugih parametrov. Odlok, ki določa najvišje odhodke za leto 2022 je bil </font><br/>
<br/>
<b><font size="4">8. TRAK: (ŠZ) – 9.35</font></b><br/>
<br/>
<font size="4">	(nadaljevanje) pripravljen na projekcijah letošnjih UMER-ja iz leta 2021, ki se v posameznih elementih bistveno razlikuje od pomladanske napovedi UMER-ja iz leta 2019. Tukaj kot je že bilo rečeno prihaja do razlik pri rasti povprečne plače in pri rasti povprečne letne inflacije. Tako, da se za leto 2022 sedaj načrtuje skoraj za štiri odstotne točke nižja uskladitev, kot je bila prvotno namenjena. Ena odstotna uskladitev pa pomeni približno dobrih 59 milijonov evrov. Tako, da v teh projekcijah za leto 2022 so upoštevane vse te nove makroekonomske napovedi, upoštevane so tudi zadnje spremembe Zakona o pokojninskem in invalidskem zavarovanju, to se pravi ZPIZ-2, ZPIZ-2G, ZPIZ-2H in ZPIZ-2I in ZPIZ-2E. Vprašanje o zniževanju sredstev najvišjih odhodkov za pokojninsko blagajno smo imeli tudi na svetu zavoda, kjer smo tudi pojasnili zakaj je do tega prišlo. Je pa prav, tudi danes je že bilo nekaj govora o tem, v postopku so spremembe Zakona o pokojninskem in invalidskem zavarovanju štiri spremembe in ena izmed njih ZPIZ-2L, ki govori o izredni uskladitvi v letošnjem letu decembra, pa ima pomembne učinke na pokojninsko blagajno v letu 2022. Samo ob pripravi odloka oziroma teh naših finančnih projekcij se pač to ni moglo upoštevati, niti ni bil vložen zakon, niti še sprejet, da bi lahko to v finančnih projekcijah upoštevali. Če pa bo ta zakon sprejet, bo zavod pripravil tudi nove finančne projekcije in takrat bodo tudi drugi odhodki, ki pa pač bodo sigurno višje, kakor je sedaj določeno v odloku. Tako, da rad bi poudaril, da redno spremljamo finančne projekcije, izdelujemo finančno poslovanje redno spremljamo in vedno tudi pravočasno opozarjamo na vsake spremembe, karkoli posega na področje pokojninskega in invalidskega zavarovanja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa tudi vam.</font><br/>
<font size="4">	Želite besedo, mag. Bratušek? Izvolite.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Ja, zdaj povedano je bilo nekaj dejstev in jaz mislim, da je prav da jih povzamemo in da tudi oba gospoda, ki sta govorila pred mano lahko potrdita, če razumem prav. Skratka, ta vlada, koalicija, SDS, Nova Slovenija s pomočjo tudi DeSUS-a ne načrtuje izredne uskladitve pokojnin v letu 2022. Prva ugotovitev. Druga ugotovitev. Rast pokojnin po odloku, ki je sprejet ne bo med dva do tri odstotka, kakor je minister navajal na seji Odbora za finance. In tretja ugotovitev, naša vlada je načrtovala za štiri odstotne točke višjo rast pokojnin, kot jo načrtuje ta obstoječa vlada in obstoječa koalicija. To sem jaz razbrala iz teh uvodnih nastopov. Zakaj je bilo treba zniževati odhodke ZPIZ-a, če vam gre toliko za upokojence? Bi pač ti 4 % namenili za izredno uskladitev. Prej smo v uvodu slišali populistične besede kako eni delajo, drugi pa govorimo. Mislim, da je ravno obratno. Mislim, da je glih obratno. Tako, da lahko še enkrat povzamem, ampak te tri, to jaz mislim, da lahko rečemo da so trditve, ki sta jih potrdila tudi govorca pred mano. Še enkrat jih bomo ponovila. V letu 2022 je za leto 2022 je ta vlada zagotovila manj denarja, kot naša </font><br/>
<br/>
<b><font size="4">9. TRAK: (ŠZ) – 9.40</font></b><br/>
<br/>
<font size="4">	(nadaljevanje) in to za približno štiri odstotne točke bo uskladitev pokojnin nižja, kot bi lahko bila, če bi ostal v veljavi naš sprejet odlok. Prva. Druga, pokojnine se v letu 2022 ne bodo zvišale za dva do tri odstotke, kot minister zatrjuje tudi v javnosti, če ostane takšen odlok v veljavi. In tretja, izredne uskladitve v letu 2022, ob takšnem odloku ne bo. Zdaj je treba jasno povedati ljudem, predvsem pa upokojencem, nekaj so besede, drugo so pa številke in številke po navadi ne lažejo, zato sem se potrudila in specificirala vse, kar se s to pokojninsko blagajno dogaja in tudi jaz sem upoštevala znižanje, posebej sem pokazal znižanje za 70 milijonov evrov zaradi covid dodatka, ki je bil izplačan letos, čeprav bi moral biti lani, ampak okej, seveda je upoštevano, ampak kljub temu manjka, če upoštevamo vse, kar govorijo, kar obljubljajo, kar tudi minister govori okoli, manjka 340 milijonov in to je veliko denarja. In ni tako enostavno, kot je rekel namestnik direktorja ZPIZ-a, da pač bomo zagotovili več. Ja, nekomu bo treba vzeti. Ni tako preprosto, da samo, to ni na listu ena plus ena je dva. Ampak če bo tukaj plus ena, bo nekje moralo biti minus ena in to nas skrbi. Kje? In zato se nam ne zdi prav, da ste pred dvema mesecema odlok tako radikalno spremenili in tako radikalno posegli v pokojninsko blagajno. Manevrskega prostora pa ni več. Že tako je načrtovan proračunski primanjkljaj v višini 4,6 % ob 4 % gospodarski rast. Mislim to je razsutje javnih financ je popolno. Tako, da to poglejmo, potrdimo, pa lahko sejo iz mojega vidika sprejmemo sklep in jo lahko z mojega vidika lahko tudi končamo, ker so dejstva, ki smo jih napisali potrjena. </font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Ja, opravičujem se gospod Klarič, ne morem vam dati zdaj besede, bom pa vam dal besedo, da se opredelite tudi še enkrat do teh stališč na koncu razprave, v nasprotju z vami, gospod vam pa lahko dam besedo, ker predstavljate vladno službo, če želite? Želite. </font><br/>
<br/>
<font size="4">	</font><b><font size="4">FRANCI KLUŽER:</font></b><font size="4"> No jaz bi, mislim jaz nisem rekel, da bi bilo izredne uskladitve, kakorkoli / oglašanje iz dvorane/ ampak ob pripravi odloka moramo upoštevati vsa dejstva, ki so takrat na mizi, ne moremo upoštevati nesprejetih ali pa še nekih načrtovanih zakonov, zato v bistvu ne morem sprejeti te trditve. </font><br/>
<font size="4">	Hvala.</font><br/>
<font size="4">	</font><br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Prehajamo na razpravo članic in pa članov komisije. Želi kdo besedo? Mag. Dejan Židan, mag. Rajh in pa gospod Reberšek. Mag. Židan, izvolite.</font><br/>
<br/>
<b><font size="4">	MAG. DEJAN ŽIDAN (PS SD):</font></b><font size="4"> Hvala gospod predsednik za besedo. Spoštovane poslanke, spoštovani poslanci, spoštovani gostje Državnega zbora oziroma pristojne komisije lepo pozdravljeni. Zdaj, stvari so dosti enostavne. Ko spregovori bivša generalna direktorica direktorata za proračun, mislim da v obdobju 2006-2011, če imam dobro v spominu, ljudje, ki življenja ne jemljejo preveč resno odmahnejo rečejo, pa rečejo kaj pa govoriš. Gremo naprej. Ljudje, ki pa nam ni vseeno, ki resno razmišljamo tudi o prihodnosti naše države in tudi upokojencev pa prisluhnemo. In kakorkoli obračamo, verjetno vsi že vemo, da javne finance so v razsulu. Ob trenutnih dejstvih in če gospod predsednik pogledava zakone, ki so že na lagarju in ki se napovedujejo, ki so zakoni, ki bodo prinesli dosti koristi, ni pa zagotovljenih finančnih virov, pa ali govorimo o napovedani dolgotrajni oskrbi, ki jo je potrebno urediti, ampak je brez finančnega vira zakonodaja v Državnem zboru, potrebe po denarju pa bodo in jih ni nikjer, bodo pa že. Da ne govorim o investicijah v nujno potrebno obnovo slovenskih bolnišnic, izgradnjo novih kapacitet,</font><br/>
<br/>
<b><font size="4">10. TRAK: (ŠZ) – 10.45</font></b><br/>
<br/>
<font size="4">	(nadaljevanje) dve milijardi investicij je dosti enostavno reči bom zgradili in pozabiti zagotoviti finančni vir. Pa je tovrstnih obljub brez zagotovljenih virov, torej če povem zelo trdo lažnih obljub še kar nekaj in nekaj je bilo že realiziranih. Da pa niti ne govorim o tem, da bomo v najkrajšem možnem času zakonodajni predlog je pripravljen, je vložen, tudi upam na zadostno večino, da bomo uredili res največjo krivico pokojninske blagajne. In to je, da nam je razpadel sistem priznavanja poklicnih bolezni, pa ljudje dragi upam da se vsi zavedate, podatki so sicer stari nekaj mesecev, da mesečno izplačujejo 76 tisoč invalidskih pokojnin in glede podpisanih konvencij in tudi obljub, ki jih sprejeta zakonodaja daje, bi morala biti vsaj tretjina tako imenovanih poklicnih invalidskih pokojnin, da razumemo to so višje pokojnine, pa jih ni 25 tisoč, 26 tisoč, konec lanskega leta, gospa Alenka jih je bilo samo 191. Mislim mi to moramo urediti. Mi smo invalidi, ki postanejo invalidi zaradi poklica in neprimernih delovnih pogojev, zadnjih 30 let pustili na cedilu. Pa takoj da takoj povem, to bo nova obremenitev pokojninske blagajne, ki pa je nujno potrebna. Da pa ne govorim o tem, da se denar deli še kar naprej. Sem že govoril na tej komisiji, pa moram na tej komisiji predsednik povedati, ker je v bistvu to je stvar te komisije. Nemci, ki so 41-krat večji po številu prebivalcev kot Slovenija je neizmerno bolj bogati, so lansko leto za korona bonuse, korona dodatke izjemno previdno namenili samo 100 milijonov denarja, letos pa nameravajo 300 do maksimalno 450, tako da v tem trenutku verjetno niti še 300 milijonov vsega skupaj ni bilo izplačano. 41-krat manjša Slovenija pa je delila denarja, ki ga ni, do zdaj že skoraj 600 milijonov. Pa imamo drugi teden na zalogi ponovno zakon o nujnih ukrepih v zdravstvu, ki razširja komu se bo bonus delil. Pa ne tako, kot v drugih državah, kjer dobi človek pa bodisi je čistilka, strežnica ali pa prof. dr. znanosti, zaradi tega tveganja enako. Pri nas pa se dela krivica z vsakim novim ukrepom vlade. Hočem vam povedati, da državni proračun v resnici je tako nastavljen, kakor da leto 2022 nikogar ne briga, da ne govorim o letu 2023, ki bo sledilo 2022 in relativno neobičajni čas je, da opozicijo mora skrbeti stabilnost javnih financ. Opozicija je tista, ki pride z novimi predlogi še bi trošila, še bi trošila, tisti ki so na vladi pa morajo skrbeti, da javne finance sploh delujejo. In sedanji trend je pa napačen. In zato smatram, da je ta današnja seja sklicana zato, ker je bilo to potrebno, bom podprl oba predloga, ob tem pa vsem skupaj, ki smo v tej dvorani res prosim, življenje se ne bo končalo leta 2022, tudi 2022 bo potekalo in 2023, pa 2050 in tako naprej, dajmo vse narediti, da bo življenje v tej državi lepo in racionalno in da se zavedamo, da vse kar trošimo, pa česar nimamo bo potrebno vrniti. In ideja, da živimo v tem trenutku na račun svojih otrok, vnukov in pravnukov je globoko neetična.</font><br/>
<font size="4">	Hvala za besedo gospod predsednik.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Mag. Andrej Rajh, izvolite, imate besedo.</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa, predsedujoči. Spoštovani državni sekretar, vabljeni gostje, kolegice poslanke in poslanci.</font><br/>
<font size="4">	Pravzaprav sem zelo dolgo razmišljal kako naj začnem današnjo razpravo, pa se bom vrnil v tiste čase, ko so banke še izdajale čeke in vse tiste imetnike čekov, ki so jih izdajali in niso imeli pokritja, je banka preganjala. In tja si seveda ne želim, da se slovenski proračun, da se slovenske javne blagajne znajdejo v podobni situaciji. In dejstvo je, da na podlagi vseh novel ZPIZ-2G, ZPIZ-2H, ZPIZ-2I in ZPIZ-2L in posledic, ki jih bo to imelo za pokojninsko blagajno, v ZPIZ-ovi blagajni manjka 340 milijonov evrov. In če želimo, da se bodo lahko novele zakona izvrševale, potem je potrebno ta </font><br/>
<br/>
<b><font size="4">11. TRAK: (ŠZ) – 9.50</font></b><br/>
<br/>
<font size="4">	(nadaljevanje) sredstva zagotoviti. Ker če ta sredstva ne bodo zagotovljena, potem zakona kljub temu, da je v veljavi ne bo možno izvajati. In tudi sklepi, ki so na tem odboru, ki smo jih v SAB-u pripravili so zelo preprosti in jasni in samo ugotavljajo, da za potrebne obveznosti ZPIZ-ovske blagajne ni zagotovljenih potrebnih sredstev in v drugi točki, da v kolikor želimo, torej v kolikor vlada želi izpolniti svoje obveznosti do upokojencev, da naj ta sredstva v skladu z zakonom o izvrševanju proračuna in odlokom tudi zagotovi. In jaz se preprosto ne morem strinjati, da v obstoječem odloku teh odhodkov vlada ni mogla predvideti, preprosto jih ni želela predvideti. In še enkrat, v bistvu ključne tri zadeve, ki se nekako spreneveda, torej zagotovila je 4 % manj denarja, kot predhodnja vlada za maso pokojnin in ni zagotovila sredstev, da se bodo uskladile z dva do tri odstotka in seveda tudi ne bo izredne uskladitve, v kolikor se dodatna sredstva v pokojninsko blagajno iz proračuna ne bodo zagotovila. In sklepi so zelo preprosti in dejansko ugotovitve, ki smo jih v SAB-u pripravili so potrdili tudi predstavniki ministrstva, predstavniki ZPIZ-a in tudi ni potem razloga, da se ti sklepi preprosto ne bi sprejeli. In zavedati se moramo, da imamo razstreljene javne finance, da imamo rekordno visok javni dolg, da imamo ob rekordno visoki gospodarski rasti v evro območju tudi rekordno visok državni primanjkljaj in da so razmere, ki so v letošnjem letu in bodo prihodnje leto na las podobne tistim leta 2012, torej proračunski primanjkljaj je bil takrat 3 % BDP-ja, naslednje leto je pričakovan v znesku 3,2 BDP-ja. In preprosto naša skrb je upravičena. Zato nam ne preostane, kot matičnemu delovnemu telesu, da ta dva sklepa, ti dve ugotovitvi, ki temeljijo na empiričnih podatkih potrdimo.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Besedo ima gospod Aleksander Reberšek, za njih pa dobi besedo dr. Franc Trček.</font><br/>
<br/>
<font size="4">	</font><b><font size="4">ALEKSANDER REBERŠEK (PS NSi):</font></b><font size="4"> Spoštovani predsedujoči, hvala lepa za besedo. Vse skupaj prav lepo pozdravljam.</font><br/>
<font size="4">	Ja, danes je Alenka Bratušek sklicala sejo na temo ali vlada v letu 2022 resnično načrtuje znižanje pokojnin. Odgovor ministra na postavljeno vprašanje oziroma ministrstva na postavljeno vprašanje je ne, ne načrtuje znižanja pokojnin. Pokojnine se ne bodo znižale. Berem pa članek iz leta 2013, to je takrat, ko ste bili Alenka Bratušek vi predsednica vlade in ko je bil finančni minister Uroš Čufer. Zato mi dovolite, da preberem članek iz 24ur. »Za razburjanje je poskrbel finančni minister Uroš Čufer, ko je dejal, da se bodo v prihodnje morali nujno dotakniti tudi vprašanja pokojnin.« To je govoril vaš finančni minister. »Do zdaj so vsi drugi segmenti prebivalstva nekoliko že prispevali k delitvi bremena te krize, mislim pa, da nas to tudi čaka, je bil jasen minister. Pred današnjo sejo vlade je le ponovil, čas je, da se začnemo pogovarjati tudi o tem. In predsednica vlade Alenke Bratušek je takrat v oddaji 24ur na vprašanje ali bomo znižali pokojnine odgovorila, da o konkretnih ukrepih še ne želi govoriti, je pa dodala, da je dejstvo, da so se plače v javnem sektorju na eni strani zniževale, pokojnine pa se na drugi strani niso usklajevale. Poudarila je, da ne želi špekulirati o katerem segmentu bodo v nadaljevanju potrebni dodatni ukrepi.« Poglejte, že takrat je Alenka Bratušek sama evidentno načrtovala znižanje pokojnin, zdaj pa to lažnivo očita vsem drugim. In zopet si postavim vprašanje. Sklic današnje seje, ali se bodo pokojnine v letu 2022 znižale. Dokler bomo mi v koaliciji se sigurno </font><br/>
<br/>
<b><font size="4">12. TRAK: (ŠZ) – 9.55</font></b><br/>
<br/>
<font size="4">	(nadaljevanje) ne bodo, pod to vlado se pokojnine ne bodo znižale. Zakaj pa je sploh potrebna sploh danes ta seja? Če je tako lepo zapisano in tolikrat povedano, pa mi dovolite, da preberem še to. Ministrstvo za finance podpira odpravo posledic varčevalnih ukrepov za upokojence. Ministrstvo za finance podpira odpravo posledic varčevalnih ukrepov za upokojence, ker dodatne uskladitve še niso povsem odpravile negativnih učinkov na pokojnine, si bomo prizadevali poiskati ustrezne rešitve, kar je bilo vzeto, mora biti vrnjeno. Pri tem ponovno poudarjamo, da Vlada Republike Slovenije v letošnjem ali prihodnjih letih ne načrtuje kakršnegakoli znižanja pokojnin. Dejstvo je ravno obratno. Načrtovani izdatki za pokojnine se v prihodnjih letih zvišujejo. V letošnjem letu skoraj za 6 % in v prihodnjih za dva do tri procente. Naše poslanstvo je, da delamo za ljudi in tako bo tudi ostalo. Da nam je mar za blaginjo vseh ljudi, tudi upokojencev dokazujemo tudi z interventnimi ukrepi. Več kot 300 tisoč upokojencev je leto 2020 prejelo dva solidarnostna dodatka v višini do 300 evrov, skupaj v višini 67 milijonov evrov v spomladanskem roku in 68 milijonov evrov ob koncu leta. Upokojence smo imeli v mislih tudi pri pripravi sprememb davčne zakonodaje, zato predlagamo ponovno uvedbo tako imenovane seniorske olajšave, s katerim se zmanjšuje letna davčna osnova za upokojence po dopolnjenem 70. letu. In zelo pomembni koraki so bili narejeni tudi na področju demografskega sklada, ki ga v Sloveniji pričakujemo več let. Demografski sklad ni edini vir pokojnin, je pa dolgoročen in zato še toliko bolj pomemben. Zakaj je sploh potrebna danes ta seja? Treba je pogledati malo širše, ko je tudi ministrstvo zatrdilo, da se pokojnine ne bodo zniževale, se upravičeno sprašujem kaj je sploh namen, cilj te današnje seje. </font><br/>
<font size="4">Cilj stranke Alenke Bratušek je zasejati strah pri upokojencih, gre za popolno zavajanje stranke Alenke Bratušek glede pokojnin, ki nima res nobenega dobrega namena in prenaša samo nemir in pa nejevoljo v upokojenske vrste. Drugič, pompozen nastop gradbene kraljice tukaj v Državnem zboru, objava njenega videa na Facebooku, potem pa ta video preko nešteto svojih fake profilov posherajo do vseh upokojencev in da na koncu izpade, da se ona edina bori za pokojnine in za upokojence. Resnica pa je bistveno drugačna. Ta vlada se bori in se tudi trudi po svojih najboljših močeh in se bo tudi v prihodnosti, da bo usklajevanje pokojnin redno, da bodo pokojnine večje, kot so bile v prejšnjih letih, ker si upokojenci zaslužijo dostojne pokojnine, ne pa takega populističnega nastopa, kakršnemu smo priča danes s strani Alenke Bratušek. Cilj vsega tega šova je v Državnem zboru samo to, da bo v javnosti izpadlo, kako se Alenka Bratušek bori za upokojence in čisto nič drugega, čeprav je ministrstvo reklo, da se bodo pokojnine zviševale, ona še vedno trdi nasprotno. Vso to meglo že dlje časa uspešno prodajajo vse za volilne glasove, to pa zato, ker so tik pred parlamentarnim pragom in je treba gristi vse, samo da se bodo zopet prebili v Državni zbor. In vso to meglo prodaja tudi na svojih Facebook profilih. In v SAB-u so vedno zelo pametni, ko so v opoziciji in samo takrat jih skrbi davkoplačevalski denar, samo takrat jih skrbi skrb za upokojence, ko so bili pa na oblasti, so se pa grebli za mesto evropske komisarke, da ne govorim, da je Alenka Bratušek podpisala aneks v višini pol milijona preden je odstopila, preden je zaključila mandat kot ministrica za infrastrukturo in ker je več kot očitno, da je tlakovala pot gradbenim podjetjem. V bančno luknjo je dala pet milijard za svoje priviligirance, za tiste ljudi, ki so sami zvrtali to bančno luknjo. Zdaj pa jih skrbi, ko denar dajemo ljudem in denar dajemo tudi upokojencev, saj pa nismo neumni, saj pa imamo vsi stare starše, pa lahko preverimo ali so dobili ali niso dobili vse te dodatke in vso to skrb. Z dejanji odgovarjamo na vsa vaše populistične šove tukaj notri v Državnem zboru. Mi je pa žal, da ste se spustili na tak nivo, da tukaj zdaj zavajate in pa strašite upokojence. To so zelo resne stvari. Jaz sem dobil pred kratkim tudi eno sporočilo od sina </font><br/>
<br/>
<b><font size="4">13. TRAK: (ŠZ) – 10.00</font></b><br/>
<br/>
<font size="4">	(nadaljevanje) upokojenca, ki ga bom tudi zdaj prebral in bom povedal stvar je več kot očitno resna. Gospa Novak, upokojenka iz Grosuplja vsa zaskrbljena zaradi lažnive objave poslanke Alenke Bratušek in jezna zaradi pretekle finančne krize ter njene nizke pokojnine, saj ji je Ropova vlada pred leti vzela skoraj 30 % zaslužene pokojnine, za katero je delala celo življenje. Težko si kaj privošči in če ne bi delala poleti, bi le stežka preživela. Komaj ji razložim, da se ne bodo znižale pokojnine, da se naj ne boji, vendar je težko verjeti, ko vidiš vsa leta nazaj, da imaš čedalje manj in da si v bistvu delal zato, da hiraš v jeseni življenja. Potem pa še taka manipulativna, lažniva populistična izjava neke vedno manj priljubljene političarke, ki vehementno govori kako ji je za upokojence, a v vseh svojih izjavah laže in pa zavaja. Lahko jo je sram, da se tako igra s čustvi upokojencev, naredila je marsikatero globoko stisko in naj neha s tem. Seveda Alenka s tem ne bo nehala, Alenka bo seveda na svojem Facebook profilu objavila seveda samo svoj del nastopa, odgovora ne bo objavila, v javnosti pa bo izpadel občutek, da se ona edina bori v tem Državnem zboru za upokojence. Treba je pogledati malce širše in treba je ocenjevati politiko takrat, ko je na oblasti, ne takrat ko govorijo lepe besede z opozicije. Lahko pa tudi povemo kaj je Alenka do zdaj naredila, da ne bomo govorili kar nekaj na pamet, ko je bila na oblati je dvignila DDV… </font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ampak vseeno kolega Reberšek…</font><br/>
<br/>
<font size="4">	</font><b><font size="4">ALEKSANDER REBERŠEK (PS NSi):</font></b><font size="4"> Prosim?</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> …ostanimo pri temi.</font><br/>
<font size="4">	</font><br/>
<font size="4">	</font><b><font size="4">ALEKSANDER REBERŠEK (PS NSi):</font></b><font size="4"> Spoštovani predsednik, mi smo pri temi, tudi Alenka Bratušek je govorila kaj je bilo deset let nazaj in mi dovolite, da jaz tudi povem s svoje strani. Bom probal zelo na hitro povedati za kaj se gre. Želim povedati, da zdaj ko je v opoziciji jo skrbi za upokojence, ko je imela pa škarje in platno v rokah je pa prvo, kar je naredila je dvignila DDV, podražila je vinjete, denarja za ceste nikoli ni bilo, to kar se zdaj gradi se tudi še nikoli ni gradili, uvedla je nepremičninski davek, vsakih 160 minut se je zaprl s.p., Alenka Bratušek pa danes tukaj govori kako se zavzema za upokojence, pa za tiste naše najbolj ranljive državljane. Leta 2013, ko pa je bila predsednica vlade je pa ukinila usklajevanje davčnih olajšav z inflacijo. To kar najbolj prizadene najbolj revne in to mora zdaj popravljati ta vlada, ki predlaga ponovno usklajevanje olajšav z inflacijo v paketu z davno razbremenitvijo. In še bi lahko našteval vse te. In zato se vrnem zdaj k bistvu, so pomembne takšne seje za njo, zato imamo danes takšne seje in takšne točke dnevnega reda, da prodajamo zdaj tukaj neko meglo in da na nek način nas s takimi sejami odvrača od tistega, kako so recimo v stranki Alenke Bratušek sanirali banke, da so nam vzeli pet milijard in jih dali v bančno luknjo.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Kolega Reberšek, glejte prosil sem vas, ostanite pri temi. Sanacija bank, bančna luknja ni tema današnje seje. Prosim.</font><br/>
<br/>
<b><font size="4">	ALEKSANDER REBERŠEK (PS NSi):</font></b><font size="4"> Zaradi tega, ker se je dal pet milijard v banke, upokojenci bi lahko imeli bistveno boljše pokojnine, zato je to pomembno. In zato danes, včeraj in vse naslednje dni se bo na seji Komisije za nadzor javnih financ, kjer ima seveda opozicija večino, se bodo odpirale takšne teme, zaradi tega, da se slabo delo Alenke Bratušek zakrije. Preusmerjanje pozornosti, ampak odgovor na današnjo sejo Komisije za nadzor javnih financ na vprašanje ali se bodo pokojnine v letu 2022 znižale pa je, da koalicija v kateri sodeluje Nova Slovenija, deluje s posebnim čutom za starejše. Poleg gradenj domov za starejše, po dolgih letih smo upokojencem izdatno pomagali tudi neposredno na različne načine. Naj spomnim, da se skrb za upokojence kaže tudi v dejanjih, predvsem v dejanjih in da je zadnji dom za starejše leta 2007 zgradila ministrica iz Nove Slovenije in da naslednje gradi minister Janez Cigler Kralj. Se pravi, medtem ko v Stranki Alenke Bratušek govorijo, mi v Novi Sloveniji gradimo. Naj vas spomnim na izredno uskladitev pokojnin v višini 2 %, skupaj je bilo tu približno 94 milijonov v lanskem letu. Naj spomnim na redno usklajevanje pokojnin za 3,2 %, kar znese približno 172 milijonov evrov. Naj spomnim na prvi solidarnostni dodatek, ki so ga prejeli upokojenci z najnižjimi pokojninami, kar je zneslo skoraj 70 milijonov evrov in tudi drugi solidarnostni dodatek, kar je zopet  zneslo skoraj 70 milijonov evrov. In naj na koncu spomnim še na redni letni dodatek k pokojninam </font><br/>
<br/>
<b><font size="4">14. TRAK: (ŠZ) – 10.05</font></b><br/>
<br/>
<font size="4">	(nadaljevanje) v višini 139 milijonov evrov. In če to seštejemo, dobimo za več kot 540 milijonov evrov različnih dodatkov in usklajevanj ali pomoči za upokojence. To je več kot pol milijarde za upokojence v lanskem letu. Kaj je naredila Alenka Bratušek? Ali je pomagala takrat upokojencem, ko je imela škarje in pa platno v rokah? Seveda ne. Ta znesek, ki ga je koalicija v lanskem letu namenila upokojencev, pol milijarde je pomnožila krat deset in ga dala v bančno luknjo. Mi smo dali denar upokojencem in nismo ga dali v banke, kot ga je dala Alenka Bratušek. Zato vas danes Alenka Bratušek danes sprašujem. Vi tukaj zdaj pred vsemi trdite, da se bodo pokojnine v naslednjem letu zniževale, kot sem vas razumel, ali imate prav, pa bomo v zelo kratkem času videli. Sedaj me pa ena stvar zanima. Ali se boste v primeru, da se vaše trditve drugo leto ne bodo uresničile, ali ste se pripravljeni danes tukaj pred televizijskimi kamerami, pred nami poslankami in poslanci in pa tudi pred državljani in pa tudi ministru Širclju in pa Janezu Ciglerju Kralju opravičiti za svoje izjave, se boste javno opravičil za te izjave, me zanima. Če verjamete v svoje trditve o znižanju pokojnin najbrž takega opravičila ne bo težko obljubiti, če pa ne verjamete v svoje trditve, pa verjamem, da imate danes kar veliko zadrego pri obljubi javnega opravičila, kamere namreč snemajo in verjamem, da vam bo čez eno leto zelo nerodno. Vsem tukaj, ki smo prisotni je jasno, da veste, da so vaše trditve popolnoma prazne, zato me tudi ne bo čudilo, če opravičila ne boste upali obljubiti. </font><br/>
<font size="4">In če strnem, današnja seja kot sem povedal je namenjena političnemu preživetju stranke Alenke Bratušek, Alenka bo povedala svoje, izrezala filmček, ga objavila na svojem Facebook profilu, fake profilu bodo to pošerali do vsakega upokojenca, do vsakega uporabnika Facebook strani, mediji bodo objavili neko populistično borbo za upokojence, a pokojnine se v resnici ne bodo znižale. Na koncu bo pa izpadlo kako se Alenka Bratušek bori za upokojence. Ljudem bo ostalo, glejte Alenka je pa govorila o nekih pokojninah, za nas se zavzema, super dajmo jo volit, in to je namen današnje seje. Čisto za konec, čista sveža novica. Izplačilo letnega dodatka za upokojence bo prihodnjo sredo. Zavod za pokojninsko in invalidsko zavarovanje Slovenije bo letni dodatek za letošnje leto v skupnem znesku manj kot 156 milijonov evrov izplačal skupaj z junijskimi pokojninami prihodnjo sredo. Prejelo ga bo 611 tisoč 555 oseb, od tega 597 tisoč 100 prejemnikov pokojnin in 14 tisoč 455 prejemnikov nadomestil iz invalidskega zavarovanja. Lahko govorite kar hočete, upokojenci dobili boste pokojnino, dobivali boste višje pokojnine, roko na srce, tudi če pride druga vlada, to kar pa zdaj se grejo tukaj v Stranki Alenke Bratušek pa je dno. Največje dno do zdaj, kar sem videl. Na takšen način zavajati, pa se igrati s čustvi naših najranljivejšim državljanov, to pa je sramotno in to vse za poceni nabiranje političnih točk. Mislim, da vas je lahko zelo sram Alenka Bratušek.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Postopkovni predlog, mag. Rajh.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Jaz imam postopkovni predlog, da se vsi prisotni držijo teme in da spoštljivo razpravljajo. Torej kolega Reberšek vi z gospo Bratušek niste padel krav, da jo tako nesramno naslavljate. Za vas ona ni Alenka, ampak je gospa poslanka Bratušek. Druga zadeva je, jaz razumem, da ste vi v zelo veliki stiski, ker ste ljudem dokazano večkrat lagal in obljubljal zadeve, ki niso v vaši pristojnosti in tudi bančno luknjo so izkopali ljudje, ki so blizu vaši stranki. Spomnimo se samo gospe Tovšak, ki je članica vaše stranke, spomnimo se samo na Zvon 1 in Zvon 2 in to so zadeve, ki vas seveda postavljajo v eno stisko. Kar se gradbenega banonstva tiče imate člana uprave DARS-a in vaše stranke in seveda…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kolega Rajh, imeli ste postopkovni predlog in je namenjen meni, predsedniku, prosim, naj bo to postopkovni predlog, če pa želite razpravo…</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Ja, imam postopkovni predlog, da v kolikor ga ne prekinete v razpravi, ki nima zveze s točko dnevnega reda, da mu tudi pojasnite zakaj njegova razprava ni skladna s to točko dnevnega </font><br/>
<br/>
<b><font size="4">15. TRAK: (ŠZ) – 10.10</font></b><br/>
<br/>
<font size="4">	 (nadaljevanje) reda in ravno to seveda jaz namesto vas sedaj opravljam. In seveda mi nič drugega v tej točki ne želimo, da vlada za zakonske obveznosti, ki so sprejete zagotovi sredstva, ker drugače bodo potrebni rezi v pokojnine.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Mag. Rajh ne opravljate mojega dela. Prosil sem vas naj bo to postopkovni predlog. Kljub temu se postopkovnega predloga oziroma Poslovnika niste držali. Jaz pa sem kolega Reberška opozoril med njegovo razpravo naj se drži teme in tudi vse ostale članice in člane prosim, naslov je leto 2022, načrtovanje, načrtovano, kakršnokoli znižanje pokojnin. Sanacija bank in bančna luknja ni tema današnje seje. Mag. Bratušek, želeli ste besedo. / oglašanje iz dvorane/ Ne morete replicirati na postopkovni predlog, lahko pa se prijavite k razpravi. Mag. Bratušek, izvolite.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Ja, saj pravzaprav na takšen nastop škoda besed, ker ja, ljudje si naj sami pogledajo, ljudje si naj sami ustvarijo sliko kdo je za v Državni zbor, koga pa je naslednjič bolje pustiti zunaj. Jaz mislim, da je kar nekaj povedanega tukaj bilo tudi za pregled v skladu z etičnim kodeksom, tako da v naši poslanski skupini bomo to vsekakor naredili. Ampak ja, razumem živčnost na drugi strani. Razumem. Kolega je govoril o dve do tri odstotnem zvišanju sredstev za pokojnine. To kar vidite gor, kar lahko tudi gledalci in gledalke vidijo je manj kot 1 %, 0,8 %. Kdo torej laže in kdo zavaja? Zakaj ali kako je bilo rečeno, s posebnim čutom za upokojence. Leta 2012 je bil čut za upokojence največji. Naš finančni minister je govoril o možnosti, finančni minister SDS-a, Nove Slovenije in DeSUS-a takrat je pa pokojnine znižal. To je dejstvo. To je dejstvo od katerega se ubežati ne da. Leta 2012. In zato naša skrb in zato ni nobenega zagotovila, da ta vlada zgodbe ne bo ponovila. Če leta 2013 ne bi sami rešili problemov, če bi delali tako, kot so nam predlagali v takratni opoziciji, poklicali na pomoč trojko, potem bi pokojnine res radikalni znižali, tako kot so jih v Grčiji. Poglejte kaj so delali v Grčiji. To je bila smer SDS-a, Nove Slovenije in takrat tudi DeSUS-a, na žalost. Predstavnik vlade je povedal ali pa predstavnik ZPIZ-a, da je za usklajevanje v letu 2022 namenjeno štirikrat manj denarja, štiri odstotne točke manj se bodo usklajevale pokojnine kot bi se lahko, če bi ostali pri znesku šest milijard, mislim da 530. To je dejstvo, to so številke in zato danes sedimo tukaj, zato da ta odbor zaveže vlado, da mora zagotoviti dodaten denar. In če boste pokojnine uskladili redno in izredno, kar ljudem obljubljate, ob znesku šest milijard 300, sem jaz prva, ki se bom opravičila. Če pa temu ne bo tako spoštovana koalicija, pa od vas pričakujem opravičilo. Od vas pričakujem opravičilo za vse, kar je bilo povedano, ker s tem ne sfinancirate nič, sem vam prej pokazala kaj sfinancirate. Nič. 50 milijonov ste dodatno zagotovili, se pravi komaj sfinancirate rast upokojencev. Ja, številke ne lažejo in ena plus ena je dva, ni tri, tudi če je na oblasti ta vlada, še vedno je ena plus ena dva. </font><br/>
<font size="4"> </font><br/>
<b><font size="4">16. TRAK: (ŠZ) – 10.15</font></b><br/>
<br/>
<font size="4">	(nadaljevanje) 4 % bi se lahko usklajevale pokojnine, če bi ostal znesek, ki smo ga sprejeli mi. Prvo dejstvo. Drugo dejstvo, denarja za dva do tri odstotno usklajevanje pokojnin, kot obljubljate danes tukaj in kot obljublja minister za finance ni. Vse to so stvari, ki jih nisem povedala jaz, so jih povedali predstavnik vlade in predstavnik pokojninske blagajne. Ja, če boste, ko boste zagotovili, ampak v tej fazi ste samo vzeli 230 milijonov ste upokojencem vzeli. Pika. Vsi ste glasovali za to, mi smo bili proti. To je dejstvo. In ja, javna zaveza, če s tem denarjem šest milijard 300 sfinancirate redno, izredno in vse kar paše zraven, se bom jaz opravičila, ampak v nasprotnem primeru boste pa vi stopili pred ljudi in povedali, lagali smo se, denarja je bilo premalo in ga moramo, mislim da septembra ali oktobra se bo to sprejemalo, dodati. In dobro si zapomnite, da bom takrat vse te magnetograme današnje potegnila ven in prebrala. Ker pa je to zavajanje ljudi in sem na začetku povedala, da je ta seja namenjena samo temu, da vlado zavežemo, da zagotovi dovolj denarja. In ne govorite več o 2 % rasti, če so številke drugačne. Saj lahko sami izračunate, saj ni treba meni verjeti. Ampak ne ljudi zavajati. Lepo je z besedami, s številkami je pa še lepše. In ja, v tem trenutku upokojence lahko skrbi. In navedeno, zdaj pa so upokojenci lahko veseli, ker so dobili ta tako imenovani regres oziroma letni dodatek. Ja saj ga zakon določa, saj jim niste nič dali, kar zakon ne bi določal. Zakon določa, da to morate izplačate, zdaj bi pa ljudje morali biti veseli, da spoštujete zakon. Ja, če pogledamo STA očitno res, smo lahko že veseli, če ta vlada spoštuje zakon. Tako, da ne bom več brala sklepa, dveh sklepov in edini namen še enkrat je, da zavežemo vlado, da zagotovi dovolj denarja. To je vse, kar si mi, kot predlagatelji želimo. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Preden nadaljujemo z razpravo, želeli ste besedo gospa predstavnica Ministrstva za delo, socialne zadeve, pa prosim, če se še enkrat predstavite, lepo prosim zaradi magnetograma. Hvala lepa.</font><br/>
<br/>
<font size="4">	</font><b><font size="4">KATJA RIHAR BAJUK:</font></b><font size="4"> Hvala lepa, predsedujoči. Spoštovani poslanke, spoštovani poslanci. </font><br/>
<font size="4">	Moje ime je Katja Rihar Bajuk, generalna direktorica Direktorata za delovna razmerja in pravice iz dela na Ministrstvu za delo, družino, socialne zadeve in enake možnosti. Sami v zvezi s temi predlaganimi sklepi in današnjo razpravo bi samo še nekaj pojasnil zaradi večje jasnosti današnje razprave in sicer glede na to, da predlagatelji v gradivu izpostavljajo, da je pravica do pokojnine po Ustavi ena temeljnih pravic iz socialne varnosti bi kljub vsemu opozorila na odločbi 162. in 163. člena ZPIZ-2, ki zagotavljata pravno podlago in z zakonsko obveznostjo Republike Slovenije, da se iz proračuna in drugih virov zagotavljajo sredstva za pokrivanje razlike med prihodki Zavoda za pokojninsko in invalidsko zavarovanje in odhodki zavoda. Tako se torej ne more zgoditi, da se dajatve iz obveznega pokojninskega in invalidskega zavarovanja zaradi primanjkljaja sredstev na računu zavoda uživalcem ne bi morale izplačati. Druga stvar, že prej sta kolega iz Ministrstva za finance in Zavoda za pokojninsko in invalidsko zavarovanje lepo pojasnila, katere predpostavke so se upoštevale pri pripravi odloka in tudi zakaj so se upoštevale posamezne predpostavke. To seveda temelji na UMER-jevi napovedi makroekonomskih gibanj in pa takrat veljavni zakonodaji. Bi pa vseeno poudarila, da tako pristojni ministrstvi, kot vlada pri svojem delu se zavzema za zagotavljanje socialne in materialne varnosti vseh kategorij upokojencev. V okviru tega cilja si vlada tudi prizadeva za odpravo varčevalnih ukrepov v povezavi z usklajevanjem pokojnin, ki je seveda temeljni instrument s katerim se ohranja realna vrednost pokojnin v daljšem časovnem obdobju, upokojencem pa se na ta način zagotavlja seveda socialna in materialna varnost in se spoštuje načelo pravne države in tudi pravna varnost posameznikov in </font><br/>
<br/>
<b><font size="4">17. TRAK: (ŠZ) – 10.20</font></b><br/>
<br/>
<font size="4">	(nadaljevanje) kar je tudi zelo pomembno, zaupanje posameznikov v sistem. Zdaj, Zakon o pokojninskem in invalidskem zavarovanju določa tako redno uskladitev pokojnin, prej je bilo povedano kakšne so predpostavke za določitev in v skladu s tem se morajo z zakonom vse pokojnine enkrat letno prilagoditi spremembam v rasti povprečne mesečne bruto plače in povprečne rasti cen življenjskih potrebščin. Kar bi pri tem rada poudarila je, da veljavna ureditev glede usklajevanja pokojnin predpostavlja zgolj povišanje pokojnin in ne tudi morebitnega znižanja. Potem pa seveda predvideva tudi možnost izredne uskladitve pokojnin, ki se opravi v odvisnosti od gospodarskih okoliščin in tako dalje. Zaradi takšne določene zakonske varovalke se torej upokojencem pokojnine ne znižajo, četudi bi bila skladna s formulo morebiti potrebna negativna uskladitev. V kolikor bi tako vlada začela znižati pokojnine oziroma poseči v zakonsko določeni način usklajevanja pokojnin, na način, da bi določila negativno uskladitev bi morala v tem primeru spremeniti zakonodajo, ki ureja višino redne uskladitve pokojnin in imeti seveda utemeljene razloge za takšen ukrep, za sprejem katerega bi bila pa seveda potrebna tudi potrditev poslancev. Glede na vse navedeno v letu 2022 torej ni utemeljeno pričakovati znižanja ali neizplačila pravic iz pokojninskega in invalidskega zavarovanja, prav tako pa tudi naj povem niso predvidene spremembe zakonodaje, ki bi posegale v način usklajevanja pokojnin.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala lepa tudi vam za ta pojasnila. Sicer verjamem, da jih članice in pa člani poznajo, je prav, se strinjam da ste to tudi povedala, ampak dejstva so, odlok je takšen kakršen je in o tem danes razpravljamo. In tudi še enkrat prosim kolegice in kolege, ostanimo pri temi, pogovarjamo se o dejstvih in o številkah, ki so navedene oziroma zakonskih obveznosti, ki izhajajo tako iz zagotavljanja sredstev iz proračuna, kot tudi kar se tiče odhodkov iz pokojninske blagajne. Nadaljujemo z razpravo. Najprej besedo dobi dr. Franc Trček, za njim pa gospod Jože Lenart. Dr. Trček, izvolite.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ja, hvala za besedo.</font><br/>
<font size="4">	Saj ne vem kaj naj si človek misli ob tem kako danes poteka ta seja. Zdaj ni mi ime na A, pa hormonalno sliko imam umirjeno. Ampak mi smo zdaj tukaj v nekem stanju, ne vem, da si nekdo iz koalicije  hvali, da se izvršujejo zakoni. Potem imamo zgodbo, dajemo denar, kot da je ne vem, nekdo prodal svoj lokal ali bivši lokal ali ne vem, predsednik vlade tisto famozno, kaj že kliniko v Avstraliji, vključno s psihiatričnim oddelkom, kamor je pošiljal kolega Kordiša, pa zdaj nekaj tala. V dneh, ko bi morali imeli neko občo, ljudsko fešto ob 30-letnici, pa biti vsi skupaj veseli. Nobena vlada ne bi smela razburjati ljudi, ne upokojencev, ne kogarkoli drugega. Zdaj, takšnih sej bi bilo verjetno manj, če ta vlada ne bi vladala na način država to sem jaz in način derogacije zakonodajnega telesa, nas Državnega zbora z nekimi odloki, pravilniki in tako, če z neko dobro mero ali dobro vago. Jaz bi se danes rajši na KNJF-ju pogovarjal o tem, da se je vlada zopet zadolžila. Ena milijarda tako imenovana trajnostnih obveznic. Deset let na ročnost, kar pomeni, da bo treba vključno z letošnjim letom in naslednjem desetletju, če pogovarjamo o 2022 vrniti cirka 27 milijard glavnice. To so dobre štiriletne blagajne pokojninske ali tam 4,2, nekaj takega 4,28. To so neka dejstva. In potem namesto, da bi se iz nekih minulih izkušenj leta 2021 pogovarjali o letu 2022, se vi greste eni, drugi in tretji eno populistično polpreteklo zgodovino slovenskega parlamentarizma in </font><br/>
<font size="4"> </font><br/>
<b><font size="4">18. TRAK: (ŠZ) – 10.25</font></b><br/>
<br/>
<font size="4">	(nadaljevanje) vlade in države. Ja, pismo, potem vrnite mandate, klic, pa pejte zgodovino študirati, da vas vsaj naučijo, kako se te zadeve resno delajo. Če bi se pogovarjali o upokojencih, bi se morali pogovarjati tudi o problematiki revščine in kako jo izkoreniniti, ampak to verjetno mogoče spada pod nek drugi odbor, da ne mešamo prepogosto pokojnin in socialnih transferjev. Vse to, kar je kolega govoril, kar je vlada kao storila, pa dajala, pa gor, pa dol, ne bo rešilo revščine preštevilnih, še zlasti, ker skakal sem na nek drugi odbor, ker ta koalicija očitno niti ni sposobna zagotoviti sklepčnost ob naraščanju cen hrane in prehrane, tudi vstopnih kmetijskih surovin. Zdaj, za srednjeročnost pokojninske blagajne, a veste kje se o tem odloča? V Odrancih, v Kanižarici, v Nazarjah, v Velenju, v Krki, v Leku, v Idriji, v Bistrici in še kje, kjer se odvija to, kar nekateri imenujete realno gospodarstvo. Včeraj sem slučajno zvečer šel čez tiste finance, največja slovenska podjetja, potem sem razmišljal, da mi nekako zelo pozabljamo na srednje velika podjetja, ki bi morala biti naslednji buster, če se tako izrazim, razvoja slovenskega gospodarstva, o tem bi se morali mi pogovarjati. Ne pa tukaj, da se prsimo kdo kaj ni naredil, kdo kaj je naredil, kako so naši svetlobna leta boljši od vaših. </font><br/>
<font size="4">A veste, moja mati, ki ima za polno delovno dobo, uno neko najnižjo pokojnino pa številni od njih ali mogoče bi nas morali zažgati. A veste in potem eni populistično, ne vem Alenka bo samo to, ja ne vem, v Novi Sloveniji boste pa ne boste izrezali samega sebe, boste dali eno in drugo skupaj. Prosim vas lepo. Hvala bogu, da me niti na Facebooku ni več, pa tudi na Twitterju ne bom tam bevskav z vami, pa si generiral fake frende. Pa verjemite mi, to obvladam, imel bi jih več kot Janša in fake in realnih in domačih in tujih. Mislim, pa ali nas folk za to plačuje? Jaz bi najraje zdaj vstal, pa odkorakal domov. Potem imamo v bistvu iz resornih ministrstev, nam tudi po Poslovniku ne pridejo ljudje, ki bi morali priti. Pošljejo neko gospo, ki verjamem, da častno in z najboljšimi nameni opravlja svoje delo na zahtevnem direktoratu. Ampak ne slišim, da bi nekaj se prsili v koaliciji glede tega. Ne vem, pravi kolega, da Janez Cigler Kralj gradi, ni njegova naloga, da zida, zidajo gradbena podjetja, skozi ustrezne javne razpise. Pa imamo zdaj dva zakona v pripravi, ker bi se tudi moral KNJF opredeliti nujni investiciji v zdravstvu, deset členov, dve milijardi, kar tako malo po domače, to je kar nek nepovezani poslanec brez strokovca napiše, po drugi strani pa hočete zdaj imeti zakon brez javnih razpisov in to se je prej napihoval nek poslanec, katerega stranke opozicije je zelo govorila kako politiko pa gospodarstvo ne smemo mešati. Potem, če že tako kritizirati Alenko, potem bi pričakoval, da ste se iz tega kaj naučili, pa da boste vi drugačni, pa ne bom jaz zdaj Alenko branil, se že sama zna braniti, ampak je treba vseeno zadeve postavljati v nek zgodovinski kontekst. Levi in desni in šarkoperkasti dedi so nekaj zasrali in potem podobno kot Milka Planinc so tam porinili Alenko, ki je oddelala kar je oddelala. Naj se s tem ukvarjajo politični zgodovinarji, jaz se ne bom. In kaj bo zdaj? Ta seja je en teater, a veste in potem tudi te zgodbice, joj, neka gospa Novak iz Grosuplja mi je pisala, </font><br/>
<br/>
<b><font size="4">19. TRAK: (ŠZ) – 10.30</font></b><br/>
<br/>
<font size="4">	(nadaljevanje) pa mogoče je ta gospa Novak iz Grosuplja res realna oseba, pa se ji opravičujem, ampak vsak od nas bi lahko ven potegnil deset unih tozadevnih mejlov, ampak dajmo enkrat začeti tiste, ki nas skloftajo izza ušes, kolega Aleksander in vas in mene in vse skupaj. Ali pa vsaj vsi nekako poskušamo razumeti kaj izhaja iz teh sporočil. Recimo jaz kolesarim v parlamentu, ne nekje zunaj, ker jemljem te proteste, tudi proteste proti vsem nam, ker kaki kolegi v Levici, pa kje drugje ne razumejo. Zdaj nekako, da ne bom predolg, to kar že vedno ponavljam, najboljša pokojninska reforma je investicija v mlade in v znanje, tudi o tem, kdaj se bo pa KNJF o tem pogovarjal. In včasih dobiš občutek, pa seveda saj razumem kot analitični sociolog, starejše generacije hodijo na volitve in zdaj se bomo vsi ukvarjali samo s tem. Mogoče bi pa prišli nekdo, ki še nima volilne pravice, generacije moje hčerke pa rekla čakaj, zakaj pa mi moramo vsako leto iz proračuna to dati v pokojnine, ja zato ker nam tako zakon veleva, ker moramo to pofugirati, zato ker vse vlade do sedaj niso bile toliko sposobne, da bi šla v nek nov razvojni model, v drugo politično ekonomijo, da bi seveda potem blagajne se bolj polnile in bi bilo tudi več penezov za mlade. A veste, pokojnine navsezadnje so medgeneracijska solidarnost, ni to, kot si številni ljudje predstavljajo, tam je štumfa Franc Trček, pa se v uno štumfo vleče, potem ko bom pa jaz tako star, bomo pa malo luknjico navrtali, pa bo iz štumfov nekaj kapljalo ven. To so neke vse zadeve do katerih mi nekako sploh ne pridemo. A veste in tudi jaz bi zdaj šel ven vleči kakšne magnetograme, ko je SDS v opoziciji, pa NSi mu kima, vedno trdite, da bodo vinjete po 50 evrov, dobro jutro. Pa Marko Pogačnik vedno govori kakšne so cene naftnih derivatov v Avstriji, spet neko dobro jutro. A veste če kaj doživljamo pod to vlado, pa še pod to Cerarjevo, zdaj sem jaz poslanec je to, da bi mi rabili neko kaskadnost, neko postopnost, pa neko tudi razumevanje, da je politika, če se jo hočemo iti resno, neka resna profesija. En mandat rabiš, da sploh veš kje je pol leta, kje je WC v Državnem zboru, potem en mandat, da malo dojameš kaj je to, potem en mandat, da se narediš za poslanca, to so zdaj celo v Levici dojeli, ne pa da bomo vedno neki naturščeki, ki bomo tukaj tulili kot da ne rečem kaj, če bom rekel opice bo spet kdo užaljen, pa bom žaljiv do opic, pa polopic. Dajmo se nehati zajebavati, bom rekel v ljudskem jeziku, pa nehati ljudi razburjati. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ja, očitno tudi, ja, moja priporočila / nerazumljivo/, ampak ne glede na to, hvala dr. Trčku za vašo razpravo. Nadaljujemo. Besedo dobi gospod Jože Lenart, za njim pa še Aleksander Reberšek in pa mag. Elena Zavadlav.</font><br/>
<br/>
<b><font size="4">	JOŽE LENART (PS LMŠ):</font></b><font size="4"> Ja, hvala predsednik.</font><br/>
<font size="4">	Nekako sem razočaran nad današnjo razpravo. Veliko je populizma, vse premalo pa strokovnih argumentov, katere je tudi cilj te seje, da bi strokovno prišli do teh dejstev. Glejte kolega Reberšek. Seveda ta vlada ne bo zniževala pokojnin, vsekakor to vam zelo verjamem, kajti mandat se vam izteka, manj kot eno leto je do volitev in seveda tega si ne boste privoščili. To je dejstvo. Seveda pa danes govorimo o odgovornosti te vlade, ker ne prikaže realno za to potrebnih virov, pa ne za danes, za prihodnja leta. To je cilj. In seveda to dejstvo drži. Glejte, tudi fiskalni svet je na to opozoril že aprila. Zelo jasno je na to opozoril. In če neka stroka, takšen organ kot je fiskalni svet na to opozori in če na to ne bi odreagirali in ta seja bi že morala biti prej. Glejte, Komisija za nadzor javnih financ je še kako pristojna </font><br/>
<br/>
<b><font size="4">20. TRAK: (ŠZ) – 10.35</font></b><br/>
<br/>
<font size="4">	(nadaljevanje) za današnjo problematiko Zavoda za pokojninsko in invalidsko zavarovanje. Kako bomo upokojencem lahko omogočali bodoče rasti oziroma to, kar jim pripada tudi po zakonu in to je tista naša temeljna naloga, da se danes o tem pogovarjamo in sproti opozarjamo ali zadeve stojijo, ne samo danes, predvsem pa dolgoročno, vzdržno in tega zagotovo ta vlada ne zagotavlja. Tudi danes, ko sem poslušal ministrstva, predstavnike ministrstva, ki ste odgovarjali niste bili prepričljivi in jasni. Seveda, vaša naloga je, da sproti preračunavate, dobro tudi za tri leta naprej, ampak na kakšnih osnovah in niste odgovorili na to, na kar je opozoril fiskalni svet, kjer je zelo jasno pokazal, da sredstva manjkajo, niso zagotovljena. Glejte, danes govorimo samo o enem problemu, ki se nahaja na tem skupnem košu, kjer se zagotavlja vzdržnost javnih financ. In dokler ni na mizi poročila celotnega, potem ta dejstva ne moremo temu verjeti. Glejte, kaj dela vlada? Že v letu 2020, sredi nepredvidljive krize ste delili maksimalno, brez realnega pokritja in vse stavite seveda, skrivate za to zadolženostjo, za to epidemijo, za tem se marsikaj danes kratkoročno lahko skrije. V letu 2021 nadaljujete s tem poviševanjem odhodkov javnih financ, na vseh področjih, pa ne bom ponovno našteval, ker so danes kolegice in kolegi pred mano že našteli. V letu 2021 nadaljujete z zmanjševanjem prihodkov v državno blagajno. Pa kje vidimo potem to logiko, da je lahko potem vse skupaj vzdržno in kje je tu ta vaša odgovornost, ker doslej še niste prikazali celovite slike vaših ukrepov na celotni proračun Republike Slovenije v prihodnji letih, to kar delate danes. To rabimo in potem bi se lahko lažje pogovarjali. Ker pa tega nimamo, potem slišimo take populizme tudi s strani kolega Reberška, da piha na dušo ljudem brez realne podlage kaj bo jutri. In nekdo bo jutri potem postavljen pred dejstvo kako to realizirati, ker zadeve ne gredo skupaj. Seveda tega ne morete dati, ker tega ne morete prikazati, da je bil proračunski javnofinančno vzdržni, ker takrat je treba dati čiste račune na mizo in takrat bi vas raztrgali skupaj s fiskalnim svetom in ker tega ne date na mizo, se tudi težko danes polno strokovno pogovarjamo. </font><br/>
<font size="4">Glejte, samo taka kratka primerjava. Glejte podjetnik ne more na banko po denar ali za investicijo ali za tekoče poslovanje, če ne predloži celotnega poslovnega načrta, z vsemi poslovnimi funkcijami, z vsemi oddelki, ki v podjetju obstajajo, s prikazom seveda končnega rezultata, dobička, donosov in seveda denarnega toka poleti. In če podjetje tega ne predstavi banki, dobi popravni izpit. In če tega popravnega izpita ne naredi jo zavrne, posledice pa so jasne oziroma zelo nejasne, nepredvidljive potem za to podjetje, če se igra s tem in tega je bilo v preteklosti tudi veliko. Glejte, vlada Marjana  Šarca, ne pozabimo tega je za to malo davčno reformo, ki smo jo izvajali v takratni vladi smo zelo eksplicitno prikazali celotno sliko celotnega proračuna, z vsemi štirimi blagajnami, vedno in dokazovali ali bo presežek, ker takrat je hvala bogu veljalo fiskalno pravilo in smo se morali tega držati in je bila slika jasna. In veste kaj je naredil gospod Šircelj takrat, pri celi zadevi in mi smo pa celo presegli potem tiste načrte, ki smo si jih takrat zastavili, vrnili velik del zadolženosti Slovenije, dosegli presežek in je bila čista slika. Takrat smo se imeli strokovno kaj pogovarjati, danes pa tega žal ne. In glejte, ne bi želel, da se ponavlja zgodovina neodgovornih vlad, ki jih ni bilo malo, ker niso delovali nadzorni mehanizmi, kjer je seveda manjkala ta celovita odgovornost in zato je še presneto pomembna današnja seja, da se o tem pogovarjamo in da je to zapisano, ker nekdo bo za to moral odgovarjati, kar danes opozarjamo.</font><br/>
<br/>
<b><font size="4">21. TRAK: (ŠZ) – 10.40</font></b><br/>
<br/>
<font size="4">	(nadaljevanje) Pa oprosti predsednik, samo na kratko, da se na nekaj navežem. Ko sem govoril o tej odgovornosti preteklih vlad, bančna luknja, pomembni so vzroki za nastanek, pa nehajmo s prstom kazati na tiste, ki so morali potem reševati te vzroke, ki jih je nekdo prej povzročil. Pa zdaj že vsi člani SDS tudi po Facebooku, oprostite so dojeli kaj je povzročilo bančno luknjo. Ja seveda netransparentno zadolževanje v času tranzicije, v času privatizacije, predvsem od leta 2000. In pa potem, maksimalno, takole je šla ta krivulja gor do leta 2008, takole. In seveda je največ teh zadolževanj padlo na vlado Janeza Janše 2004-2008. Oprostite, nimam namena vedno izpostavljati posameznikov, ampak takrat je bila ta največja odgovornost oziroma ni je bilo te odgovornosti in normalno potem bodoče vlade so bile stisnjene, so imele zanko okoli vratu in so morale ukrepati. Pa dajmo že enkrat to, če gospod Reberšek vam tega ni jasno se enkrat posvetujte s kakšnimi strokovnjaki, ne pa populizem zganjati v tem Državnem zboru, vedno na nek način. In to je jasno. Da ne govorimo o T6. T6 je vlada, oprosti predsednik…</font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kolega Lenart, so dobrodošla pojasnila, vendar tretjič že prosim.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Se opravičujem.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ostanimo pri temi, zahteve izhajajo iz obrazložitve v sklicu, ostanimo na dejstvih in pogovarjajmo se od dejstvih, kar je tudi tema današnje seje. Bančna luknja verjamem, da je vsem všeč, vendar o bančni luknji smo se pogovarjali štiri seje nazaj. </font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Govorim o neodgovornosti, ki je ni in tudi danes nam manjkajo celovite analize, da bi se lahko lažje odločali, da vidimo kaj bo naprej. V tem je stvar. V preteklosti tega je vedno manjkalo in politika zna s tem uspešno manipulirati in potem s prstom kazati na druge. Želimo si jasno sliko. Naj gospod Šircelj pokaže to, kar dela zdaj, to davčno reformo in vse ostalo kar se danes o tem pogovarjamo, da nam sredstev manjka, da ni virov, da bi to v bodočih letih lahko pokrivali. Dajmo to na mizo, pa se bomo lažje pogovarjali. Glejte neodgovorne poteze vlade Janeza Janše, ki deli brez podlage. Problemi bodo v prihodnjih letih, kdo jih bo pa reševal in se jaz bojim potem, da bodo zopet Reberški in takšni kazali s prsom na tiste, ki bodo mogli to reševati, ne bomo pa pokazati s prstom na tiste, ki so neodgovorno posegli v to, da bomo takšno stanje mogli potem reševati in to dosegli. In to je to, torej govorimo danes o odgovornosti, to kar imamo danes na mizi. Želimo čisto sliko kje so viri, da bomo lahko upokojencem res potem izpolnili po zakonu kaj jim gre.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Nadaljujemo. Kolega Aleksander Reberšek, izvolite.</font><br/>
<br/>
<b><font size="4">	ALEKSANDER REBERŠEK (PS NSi):</font></b><font size="4"> Hvala lepa za besedo.</font><br/>
<font size="4">	Jaz se opravičujem, ampak ne vem zakaj ste vrgli puško v koruzo, če danes vse veste, vse poznate, bi pa ja to vse naredili kar ste govorili. Z vsem spoštovanjem, pa ne želim biti žaljiv. Moram se odzvati na nekatere očitke. Vedno, ko gospa Alenka Bratušek začne govoriti o milijonih se spomnim kako je dala denar za gradbena podjetja, za anekse, pa koliko je dala denar v banke. Pač se opravičujem. Zdaj opozicijo pa skrbi za upokojence. Vedno se spomnim to. In žal mi je, res mi je žal, da je današnja seja namenjena političnemu preživetju Stranke Alenke Bratušek in čisto ničemur drugemu. Sklicati sejo, zasejati strah pri upokojencih, pompozen nastop gospe Alenke Bratušek, izrezati en čudovit video, ga dati na Facebook, da ga vidijo vsi upokojenci, pokojnine se ne bodo znižale. Pokojnine se ne bodo znižale, spoštovane upokojenke in upokojenci, zasluge pa si bo prilastila gospa Alenka Bratušek. Zato imamo danes to sejo. Dajte pogledati širše, tu je point in pokojnine še enkrat se v letu 2022 ne bodo zniževale. Ta vlada dela za upokojence in prosim vas gospa Alenka, ne si prilaščati zaslug iz opozicije kaj zdaj počnete za upokojence. Replicirati pa želim tudi poslancu, ki odkrito govori o provizijah pri prodaji zemljišč, gospodu Rajhu. Zavajate, ko govorite, da se bodo pokojnine znižale, to ni res in zavajate, da je gospa Tovšak naša članica, kar ni res. Dvakrat zavajate oziroma večkrat. Replicirati še želim </font><br/>
<br/>
<b><font size="4">22. TRAK: (ŠZ) – 10.45</font></b><br/>
<br/>
<font size="4">	(nadaljevanje) gospodu Trčku, najbrž se zaveda, da minister Janez Cigler Kralj ne bo fizično gradil domov za starejše z opeko in pa z malto. Bi pa pričakoval, da kot intelektualec veste, da Janez Cigler Kralj tega res ne bo počel. Naj vas samo spomnim, da je bila vaša stranka, stranka SD skoraj v vsaki vladi v zadnjih desetih letih je celo osem let vodila Ministrstvo za delo in ne vem, zakaj niste takrat odpravili revščine in pa vseh težav najranljivejših skupin. Danes v opoziciji pa ste pojedli vso pamet tega sveta. Še enkrat, žal mi je, da imamo danes sploh tako sejo, da na takšen poceni način nekdo nabira politične točke in na takšen način zavaja. Jaz mislim, da vas je slovenski narod že spoznal, upokojenke in upokojenci pa bodo tudi prejemali višje pokojnine in bodo videli kaj ste želeli z vsem tem povedati.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Replika mag. Bratušek.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB): </font></b><font size="4">Čeprav ni tema jaz mislim, da je prav, da določene stvari razjasnim. Zdaj, če zdaj ko Nova Slovenija vodi Ministrstvo za infrastrukturo, minister podpisuje anekse za podjetje 2TDK ne vem, lahko pa si je vzel to pristojnost, dopuščam, v času ko sem bila jaz ministrica nisem podpisovala aneksa, tako da to, kar govori kolega je laž in bi bilo prav, da to laž tudi popravi. Še enkrat ga opozarjam, da smo sprejeli etični kodeks in da se ga tako jaz, kot on naj bi držala. Tako, da to kar je bilo povedano je laž. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ja, kar se tiče tega se bo tako ali tako videli iz magnetogramov, vse kar je kdorkoli od nas povedal, zagotavljal in trdil. Tako, da jaz mislim, da ni potrebno posebno tega izpostavljati vsaj meni. Je pa prav, da opozarjate tudi vi poslance na kodeks, katerega zelo, zelo radi pozabljamo vsi skupaj. Nadaljujemo. Mag. Elena Zavadlav, izvolite, imate besedo. Za njo pa dobi besedo gospod Franc Breznik.</font><br/>
<br/>
<b><font size="4">	MAG. ELENA ZAVADLAV UŠAJ (PS SDS):</font></b><font size="4"> Hvala za besedo. Prav lepo pozdravljeni vsi skupaj na današnji seji, tudi tisti, ki nas spremljate preko ekranov, ker verjetno še posebej za upokojence je danes zelo zanimiva tematika.</font><br/>
<font size="4">	Zanimiva pa zakaj? Ker se ponovno kaže razklanost med koalicijo in opozicijo, med tistimi strankami, ki delamo za ljudi, ki delamo za upokojence in tistimi, ki bi radi prikazali, da ta vlada ne dela za upokojence in ne daje ljudem. Kar nekaj zavajujočih trditev je bilo danes in sicer prva je bila ta, da 2012 je že bila enaka sestava koalicije, kateri so bili priča potem zniževanje pokojnine po ZUJF-u, ampak treba je poudariti, da je bilo večkrat že na sejah povedano s strani ministra za finance, da v sedanji situaciji ta vlada ne dela po enakem principu, kot se je takrat sprejemalo ZUJF, ker ZUJF je jemal, ampak da ta vlada rešuje sedanjo krizo, ki je nastala zaradi epidemije, s tem da daje, ampak ne jemlje, daje. In to je velika razlika. Potem drugo zavajanje je bilo glede bonitetnih ocen. Bonitetne ocene je bilo tudi že večkrat s strani ministra za finance pokazano, da bonitetna rast je v Sloveniji pokazana kot dobra in ne to kar se je pokazalo zdaj, na tej seji, da se želi prikazati da pada. Dejansko vse bonitetne hiše nam pripisujejo dobre ocene bonitetne rasti. Potem v nadaljevanju je jasno razvidno, da ta vlada ne misli jemati tako na strani pokojnin, kot tudi ne dati upokojence na stranski tir. Zakaj pa? Predvsem zaradi tega, ker dela z dejanji in sicer vidimo, da se je lotila problematike izgradnje domov za starejše, predvsem tam, kjer so bile že začete investicije, pa so obstale, tako lahko rečem, da dom upokojencev v Vrtojbi, ki je desetletja obstal, je sedaj ponovno oživel, če lahko tako rečem in dejansko smo priča temu, da bo </font><br/>
<br/>
<b><font size="4">23. TRAK: (ŠZ) – 10.50</font></b><br/>
<br/>
<font size="4">	(nadaljevanje) ta dom se tudi napolnil s starostniki, kar me zelo veseli. Potem imamo tudi reševanje s sprejemanjem Zakona o demografskem skladu, kajti vemo, da bi moral biti že 2015 zaživeti in biti sprejet, ampak še danes ni, ni pa zaradi tega, ker se prejšnje vlade niso uspele poenotiti, niso so uspele, vsaka je imela svoj predlog, ampak niso se uspele uskladiti in zato ta vlada, s to koalicijo in koalicijskimi partnerji se je uspela poenotiti in ta zakon je ugledal luč sveta. Seveda vam ni všeč, zaradi tega, ker so rezultati vidni in se delajo koraki naprej za upokojence. Nadalje, je tudi pri, če pogledamo, ta vlada je dajala sredstva za domove starejših, medtem ko ste pa vi v izgradnjo zdravstvenih domov, medtem ko ste pa vi dajali nevladnim organizacijam. To je pa velika razlika. Velika razlika, zaradi tega, ker treba je vlagati javne finance tam, kjer so najbolj potrebne, ne pa tam, kjer se govori samo o nekih praznih vsebinah, kjer dejansko so nekateri projekti bili samo študije na papirju. Potem, če pogledamo kaj je bilo vse storjeno v tem letu za upokojence, poleg PKP paketov, ki ne bom ponavljala koliko so bili zneski za upokojence znotraj PKP paketov, bom ponovno izpostavila izredno uskladitev pokojnin in drugih prejemkov decembra 2020 v višini 2 %, redno uskladitev pokojnin, drugih prejemkov v januarju 2021 v višini 2,5 %, kar pomeni, da niti enemu upokojencu se ni pokojnina znižala. In kot je bilo tudi že danes povedano, predlagatelj, ko želi prikazati, da je rast negativna, bi se dejansko moral vedeti to kar je bilo povedano in to bi tudi pričakovali verjetno vsi v tej dvorani, da bi morala biti sprememba zakonodaje, v kolikor bi želeli pokojnine nižati. </font><br/>
<font size="4">Potem nadalje, štiri tisoč upokojencev je z dokupljeno dobo, doseženo do 31. decembra 2012, se bo ta štela pod ZPIZ-2 kot pokojninska doba brez dokupa in po ZPIZ-1 dokup študije in vojaščine kot delovna doba, kar pomeni, da jim bo ZPIZ na novo odmeril starostno pokojnino oziroma odmeril starostno pokojnino namesto predčasne pokojnine. Zvišujejo se odmerni odstotki za moške in sicer za 15 let zavarovalne dobe na 27,5 in za vsako nadaljnje leto 1,28. Do zdaj je bilo, letos znaša 27 in 1,26. Za 40 let pokojninske dobe na 59,5 %, letos znaša 58,5. Letni dodatek se je povišal za pet evrov, mogoče boste kateri rekli, da to je verjetno za nekoga niti ne omembe vreden znesek, ampak za marsikoga to pomeni, da se pokojnina ni znižala oziroma letni dodatek se ni znižal, ampak se je za pet evrov povišal. Potem imamo tudi dolgotrajno oskrbo, ki se rešuje in sicer za namen dolgotrajne oskrbe je 13 vlada v proračunu za leto 2020 namenila 12 milijonov 251 tisoč 859, medtem ko je 14 vlada za namen reševanja problema dolgotrajne oskrbe v skladu z zavezanimi zapisi v koalicijski pogodbi za leto 2021 namenila 22 milijonov 824 tisoč 665 evrov in za leto 2022 21 milijonov 852 tisoč 200 evrov. Poleg tega pa to še ni vse, ampak vlada tudi skrbi za družbeno integracijo upokojencev in tako je bil izveden razpis za sofinanciranje projektov v rekreativni, športni, kulturni dejavnosti organizacije upokojencev in delovnih invalidov v letu 2020, v višini 115 tisoč evrov </font><br/>
<br/>
<b><font size="4">24. TRAK: (ŠZ) – 10.55</font></b><br/>
<br/>
<font size="4">	(nadaljevanje) za njihovo družbeno integracijo. S tem se bo pa skozi nadaljnja leta tudi to nadaljevalo, kajti vemo, da je za družbo koristno, da so upokojenci čim bolj, da se udejstvujejo in da so čim bolj aktivni, kajti s tem se potem tudi njihovo zdravstveno stanje podaljšuje in izboljšuje in se bo zato tudi ta obseg sredstev povečeval. Tako, da če povzamem vse skupaj vidimo koliko je bilo narejeno za upokojence in da niti ena pokojnina se ni znižala, zato je današnja seja vsekakor, celotna seja samo zavajanje in neresnice in vemo, da vlada ne bo poskrbela, da bi se upokojencem se pokojnine znižale, pač pa da se bodo upokojencem pokojnine ostale na isti ravni oziroma se bodo povečevale v skladu z rastjo. Hkrati bi pa zdaj na koncu še podala izjavo gospe Bratušek, v času ko je bila ona predsednica vlade in sicer izjava je pa iz članka objavljenega na RTV-ju. Izjavila pa je, letos pokojnine ne bodo nižje, 2014 pa se bomo temu težko izognili. Bolje je posegati v pravice, kot pa dvigovati davke, predvsem zaradi finančne stabilnosti. Toliko o tem, koliko kdo skrbi za upokojence. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Ja, hvala tudi vam, čeprav opozoriti bi moral tudi vas, da se niste držala teme. Jaz prosim, zdaj pa že četrtič in zadnjič, ker v nadaljevanju bom posegel po pravicah in pristojnostih, ki mi jih daje Poslovnik. Držimo se teme. V temi in v zahtevi je jasno navedeno o čem je problem in predlagateljica je to večkrat poudarila in vsi tisti, ki ste si prebrali zahtevo, iz zahteve je razvidno, da na podlagi poročil zavoda izhaja predvidena rast v letu 2022, v primerjavi z letom 2021, 0,8 %. Pogovarjajmo se o številkah in vplivih na te številke in kaj te pomenijo. Dopuščam vsakemu, da zagovarja sebe, svoje kolege, vlado, ravnanja, ampak naj ostane v nekih normalnih okvirjih. Replika, dr. Franc Trček.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala.</font><br/>
<font size="4">	Bom moral replicirati žal malo v širino, zelo na kratko, predsedujoči. Zgolj dve zadevi. Ta vlada, ta koalicija ima velike težave s študijami. Študije na papirju. Pa ali bomo z nevednostjo izboljševali pokojninski sistem? A veste, študije na papirju je tisto, kar je dva dni nazaj opažen na devetih straneh svet za digitalizacijo 40 točkic. Študija na papirju je tudi ta vaš svetovalec za komunikacijo cepljenja. Študija na papirju je vaš programski dokument o državljanski vojni. Razen, če hočete reči, stopimo pogumno butasti naprej. Druga zgodba NGO-ja ali civilnodružbene zadeve. Pa lahko bi šel gledati, pa bi vam zdaj dokazal kako kao svojim NGO-jem civilnodružbenim dajete, druge pa šikanirate. A veste civilna družba so gasilci, je Karitas, je še marsikaj drugega in so sestavni del politik. Tudi del politik skrbi za upokojence in bi mogoče se tudi o tem kdaj morali pogovarjati. Na tej točki se bom ustavil.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK</font></b><font size="4">: Hvala. </font><br/>
<font size="4">	Besedo ste želela predlagateljica. Izvolite.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Ja, omenjeno je bilo, da je za znižanje pokojnin potrebna sprememba zakonodaje. Jaz sem sama to povedala. Drži. Zato da se pokojnine v naši državi znižajo je potrebno spremeniti zakon. Ampak leta 2012, lahko vam še enkrat pokažem, vlada, SDS, Nova Slovenija in DeSUS ni imela problema najprej to predlagati, potem pa koalicija v Državnem zboru to tudi sprejeti. Predlagali ste, da se določene pokojnine znižajo celo za 50 %. Ali se slišimo? 50 %. Ali lahko daste Powerpoint prosim, pa boste pogledali. </font><br/>
<br/>
<b><font size="4">25. TRAK: (ŠZ) – 11.00</font></b><br/>
<br/>
<font size="4">	(nadaljevanje) Evo. Drugi odstavek, ali vam preberem. To je bil predlog vlade, na koncu se je realiziral ne 50, ampak 25, ampak to je bil predlog vlade, koalicija, SDS, Nova Slovenija, DeSUS je pa potrdila. Ja, zakon je treba sprejeti, se strinjam. In upam, da tudi če bi vam prišlo to na pamet tega v tem sklicu ne bo. Ampak zato opozarjamo, zato ker se je to enkrat in edinkrat v naši državi dogovorilo, pa lahko beremo magnetograme, pa citate, pa ne vem kaj, ampak to je pa dejstvo. Leta 2012 ste pokojnine znižale. Ideje ste imeli celo za 50 %, tako ste bili pogumni. Tako, da ni to zrastlo kar tako nekje, zato današnja seja in zato opozorila, ki so na mestu in da ne bi bilo dvoma. Čeprav če bi me dobro poslušali, mislim da sem že na začetku sama povedala, pa tudi v zahtevi mislim, da piše, da je potrebna sprememba zakonodaje. Hvala bogu, da je potrebna sprememba zakonodaje, ker sicer bi se lahko dogajale čudne stvari. Zdaj, če so drugi širili, bom pa tudi jaz povedala glede tega, kaj smo pa mi naredili za upokojence predsednik, če se drugim pustil, boste pa tudi meni pustili tiste tri stvari povedati. Brezplačne medkrajevne vozovnice…</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Vam bom pustil, vendar vas bom potem tudi opozoril.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> …brezplačne medkrajevne vozovnice s katerimi se zdaj radi pohvalijo drugi, ampak okej, to je bilo narejeno na predlog stranke SAB, SDS mimogrede je predlagal pet voženj na mesec, mi smo zagotovili v takratni vladi in koaliciji neomejeno, brezplačno po celi Sloveniji, zdaj se zavzemamo za to, da bi k temu dodali še mestni promet in glede na vse danes povedano absolutno pričakujemo gromozansko podporo temu zakonu in seveda smo mi zahtevali v koalicijski pogodbi dvig odmernega odstotka, kar smo tudi uspeli in v tem mandatu, ko smo v opoziciji smo uspeli še skrajšati prehodno obdobje. Ampak ni, čeprav hočejo nekateri pokazati to sejo, kot EPP, jaz sem na Odboru za finance opozarjala na to, izkazalo se je, da to kar je minister povedal na odboru ne drži, denarja za dva do tri odstotno zvišanje pokojnin ni zagotovljenega in zato današnja seja. Če se vi nebi dotikali sredstev, ki jih je naša vlada, vlada Marjana Šarca zagotovila za pokojnine, ne bi bilo tudi današnje seje. Ampak sem vam pokazala, pa vam še enkrat pokažem kaj ste naredili. E, tole ste naredili. ZPIZ-u ste vzeli 230 milijonov. To ste naredili, to ste sprejeli, za to ste glasovali. In bomo s tem magnetogramom, z vašimi besedami sedeli oktobra, novembra, ko bo ta vlada, mogoče tudi zato, ker smo jo zdaj mi spodbudili prišla s spremembo odlokov, kjer bo morala zagotoviti dodatna sredstva, če bo želela zagotoviti vse, kar danes razlagate. To je pa dejstvo. In bomo potem takrat videli kdo se bo opravičeval, pa kdo bo povedal, da so pač številke, da je treba zagotoviti dodaten denar. In če bo sprejet zakon in jaz sem skoraj prepričana da bo o 3,5 % izrednem usklajevanju, bo na koncu številka zelo blizu šest milijard 530. Potem se boste pa lahko ugriznili v jezik in se vi opravičili nam in celi slovenski javnosti. Zato je danes seja, da smo to temo odprli, da smo na to opozorili in da vlado zavežemo, da je dolžna zagotoviti dodaten denar za pokojnine oziroma pokojninsko blagajno.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala. </font><br/>
<font size="4">	Bom brez opozorila vseeno. Nadaljujemo. Še dva prijavljena imamo. Najprej dobi besedo Franc Breznik, za njim Jure Ferjan.</font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Ja, najlepša hvala.</font><br/>
<font size="4">	Torej seja, ki se zaključuje poudarja točno to, kar sem povedala na začetku kot postopkovni predlog, </font><br/>
<br/>
<b><font size="4">26. TRAK: (ŠZ) – 11.05</font></b><br/>
<br/>
<font size="4">	(nadaljevanje) da imamo tukaj domnevo nekega vedeževanja iz steklene čarovniške krogle, kaj bo, če bo, če se bo zgodilo in to govori nekdo, ki bi naj vodil nekoč direktorat za proračun in dobro ve, še posebej, ko gre za tako negotove razmere, kot so trenutno, da pač vlada z odloki to spreminja in da popravlja. In to je bil tudi odgovor mag. Širclja, Ministrstva za finance in tako naprej. Če tega ne bi, tega vprašanja torej mag. Šircelj ne bi odgovoril, tega javnega poslanskega vprašanja, glejte, nimam problema, da sedimo tu cel dan danes in da o tem razpravljamo. Ampak ob dejstvu, da je vlada točno to povedala in da Alenka Bratušek, ki je delala na tem proračunu to dobro ve, zaradi tega menim, da je šlo za popolno zavajanje danes. Zdaj pa nadaljevanje. Zakaj in kaj je naredila vlada za upokojence v tem letu in pol so povedali danes kolegi teh številk ne bi popravila ali pa jih ne bi še enkrat ponavljal. Bistvo te krize je bilo, da je vlada v ospredju videla človeka. Tistega najmanjšega človeka, tistega ki je predvsem upokojence in ironija je danes, da s strani slovenske tranzicijske levice poslušamo zakaj smo dali denar ljudem. Zakaj smo dali denar najbolj ranljivim skupinam, v kateri je večina upokojencem? Ravno tisti, ki so primorani živeti samo od minulega dela in največkrat torej od izplačila pokojnin. K temu bi samo dodal še dodatke za kmečke upokojence, ravno tistim, ki so jih socialno čuteči Socialni demokrati vzeli državne pokojnine v letu 2009, ki živijo pa resnično na robu, kjer se jim je zgodila največja krivica, o kateri sem večkrat govoril in tudi zaradi tega bo vlada Janeza Janše, kolikor bo še vlada vsaj do drugega leta, verjamem, da bo poskrbela na nek dostojni način. </font><br/>
<font size="4">Zdaj, ker vas vedno skrbijo javne finance in zadolževanje, glejte, svet nas vidi drugače, kot nas vidijo slovenski ministri in mediji in kot nas vidi opozicija. Torej bonitetne ocene številnih bonitetnih, renomiranih hiš govorijo v prid velike stabilnosti ali pa stabilnosti na srednji rok. In o tem vidijo tudi naše ukrepe. Zaradi česa? Ne gre samo zato, da smo denar sedaj dobivali celo po negativni obrestni meri in si ga izposojali, ampak gre ravno zaradi tega, ker je vlada pripravila številne reforme, ki so pred nami. Ena izmed teh reform je davčna, še bolj pomembna bo reforma šolskega sistema, še bolj pomembno pa je, da povemo kaj je plan za to državo, kaj je vizija te države, zaradi česa nas tako vidijo. Eno je rekordna brezposelnost v tem trenutku, druga je, da bo Cigler Kralj pripravil ukrepe, s katerimi bomo poskušali brezposelnost iz približno 72 tisoč ljudi spraviti na naravno brezposelnost, ki se giblje pri približno 2 % dobrih, 40 do 45 tisoč ljudi, torej postavili bomo 30 tisoč ljudi nazaj na delo, jih preizobrazili, tiste ki morda nekih kompetenc nimajo in vsi, ali pa večina ljudi iz borze, tisti ki so seveda zdravi, ki so sposobni, se bo morala prilagoditi nekim novim trendom, novim razmeram, tako kot se moramo prilagoditi vsi in se jih bomo morali tudi v prihodnje prav vsi. Bistvo male države je, da obstane na trgu, da je konkurenčna in ravno prilagajanje. Vsi veliki ljudje, sistemi so izumrli zaradi tega, ker se niso prilagajali. In je bil edina stalnica, kot pravijo modreci nekoč so spremembe. Norčevanje iz predlogov strateškega sveta za digitalizacijo, ki je pripravil konkretne predloge s katerim gre digitalizacija v roke debirokratizaciji te države, s katerim lahko na dolgi rok poskrbimo za celo vrsto umetno ustvarjenih delovnih mest v javnem sektorju o katerem nobeden ne govori, o katerem je v času tudi digitalnih sprememb, četrti industrijski revoluciji v zadnjih desetih letih, javni sektor naenkrat narastel tudi na čez 170 tisoč ljudi. To so dejstva, glejte. In tu je rezerva, če seštejemo tu </font><br/>
<br/>
<b><font size="4">27. TRAK: (ŠZ) – 11.10</font></b><br/>
<br/>
<font size="4">	(nadaljevanje) Slovenija ima rezervo poslati v gospodarstvu, v pomoč gospodarstvu, v sistemu kjer bomo ljudi preizobraziti, dodati določene kompetence, jim pomagati, vsakemu je treba pomagati, zato da dobimo morda 80, po mojih izračunih vsaj 80 tisoč novih delovnih mest v nekem srednjeročnem obdobju, ki bodo pomagali predvsem slovenskemu izvoznemu gospodarstvu. To je naš potencial, ob dejstvu, ob spremembi šolskega sistema, da Slovenija postane high tech država o kateri sem večkrat govoril, z večjim vpisom na naravoslovje, z resnično, še enkrat ponavljam in še dvakrat bom ponovil, resnično reformo šolskega sistema predvsem srednješolskega, z uvedbo končno avstrijsko ali pa italijansko ali pa nemško primerljivega vajeniškega sistema, kjer potrebujemo celo vrsto poklicev, ob vseh teh dejstvih, ob vsem tem, da bomo zmanjšali birokracijo, zato da dobi Slovenija, s tem se sam sedaj ukvarjam, vlaganja številnih multinacionalnih podjetij na ta prostor, pomeni to najboljšo socialno upokojensko politiko za naslednjih 25 ali pa 30 let. Prav točno to. In to je naša, glejte prava realna upokojenska, socialna in ostala politika, ki bo držala stabilnost tudi ob številnih krizah, kjer bomo prišli. Nobeden ne govori, da so popolnoma sprejemljive razmere na vseh trgih, da tudi Nemčija ima ta problem, ko se pogovarjam, tudi Avstrija. Gre za geostrateška vprašanja ali bo Evropa kot taka postala ali pa dokončno iz te vojne, lahko bi rekla tej vojna ali pa velike krize v kateri je Kitajska postala, lahko bi rekel nek velik zmagovalec te korona krize ali bo Evropa na dolgi rok ponovno postala izredno konkurenčna, seveda tudi zelena, digitalna in vse ostalo, kar se temu pritiče in na koncu glejte pomembno vprašanje, socialna država, katerih ima večina držav ta bismarck sistem. To so dejstva. In zaradi tega nas svet vidi v tej vladi optimistično, predvsem bonitetne hiše in zaradi tega ne rabimo glejte sejati strahu na predvečer največjega dogodka v zgodovini slovenskega naroda, ko smo postali država. </font><br/>
<font size="4">Ta seja danes, spoštovani kolegi, za tako drobne neke male politične cilje, glejte je bila popolnoma nepotrebna. Zavajanje, iskanje, kar legitimno je seveda, iskanje nekih svojih političnih koristi, na nekaterih popolnoma napačnih predpostavkah, se mi pa zdi da en dan pred dogodkov, ki bi ga naj Slovenci obeleževali povezani, optimistični, z nekim veseljem bi lahko zreli v prihodnost, ob upanju, da smo premagali končno to korona krizo in da si bomo zastavili, glejte nove cilje slovenstva v prihodnosti. Smer, ki jo nakazuje ta vlada z reformami, ki so napovedane, ob dejstvu tudi, da pripravlja Zakon o demografskem skladu, ki ga imamo na mizi in ob ostalih reformah kaže ravno na to, da nas čaka velik investicijski ciklus na področju izgradnje domov za starejše, številnih bolnišnic, zdravstvenih domov, številne infrastrukture, ki bodo pomagale tudi starejših pri premagovanju številnih ovir, številnih digitalnih storitev, o tem sploh ni skoraj noben govoril, za starejše, ki bodo pomagali za njihovo varnost, predvsem tistim, ki živijo na podeželju, sami, pozabljeni dobesedno od boga bi lahko rekli in to glejte, to je tisto, na podlagi česa je ravno obratna smer tega, kar je danes namen sklica te seje. Slovence, v kolikor bomo povezani, kolikor si bomo postavili neke skupne cilje, tudi slovenska politika, lahko kaže na to, da lahko imamo eno res lepo prihodnost in predvsem ta prihodnost se kaže, da bomo končno izšli iz tranzicijske pubertete. Da bodo na koncu tisti spoštovani kolegi, ki ste izključevali pred zadnjimi volitvami, da boste ravno na naslednjih volitvah, v kolikor </font><br/>
<br/>
<b><font size="4">28. TRAK: (ŠZ) – 11.15</font></b><br/>
<br/>
<font size="4">	(nadaljevanje) ne boste delovali v prid te države, v kolikor ne boste ob najhujši zdravstveni krizi sodelovali z vlado, v kolikor boste nagajali do zadnjega konca, boste ravni vi izključeni, to si zapomnite. Ljudje so lahko bi rekel spregledali, / nerazumljivo/ več te laži ne morejo prodajati in prihodnost je samo o peresnih spopadih, političnih okoli programskih vsebin, ki bodo kazali v katero smer mora Slovenija iti, se povezati in zaradi tega pričakujem tudi na strani tranzicijske levice, številne nove obraze novih politikov, ki bodo iskali z nami skupaj rešitve za to državo in na koncu za blagostanje državljanov, državljank in nenazadnje, kar tudi sam podpiram številnih dobrih rešitev za upokojence. To naj bo temeljna misel ne samo današnje seje, ampak tudi tega, da bomo jutri lahko vsaj malo povezani praznovali to našo obletnico, 30 obletnico zenita slovenstva. </font><br/>
<font size="4">	Najlepša hvala.</font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Jure Ferjan izvolite, imate… / oglašanje iz dvorane/ Repliko? Dr. Trček, replika.</font><br/>
<font size="4">	</font><br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ja, hvala.</font><br/>
<font size="4">	Saj se strinjam s tem zadnjim stavkom, ki ga je soimenjak izrekel, ampak a veš kolega potem ne moreš reči, da povemo kaj je vizija te države. Vizija te države oziroma če hočete nova družbena pogodba je ne more noben povedati, ne jaz, ne Alenka, ne ti, ne Janez, to se je treba, kot bi rekli Prekmurcu gučati. In potrebujemo od pubertetenja. Tukaj se strinjam. Glede digitalizacije sem poskušal biti zelo dobro nameren, ampak tistih devet strani ne bi smeli še spustiti v javnost, ker tisto je neka dobronamerna, napabrekovano si daj, nekdo ima verjetno tudi interese notri, ki so čisto legalni, legitimni, ampak tako kot je zapisano bi treba še prespati in premisliti. Dejansko se pa ne strinjam tukaj multinacionalke gor, dol. Mi v 30-ih letih smo prišli do tega, če dam na stran energetiko, da imamo v bistvu štiri firme, ki obrnejo milijardo ali pa malo več. Oba farmacevta, revoz, pa kaj še? Pa Gorenje. Potem imamo ene par firm, ki obrnejo pol milijarde, Nazarje, Impol, Kolektor, Adria Mobil. Naš razmislek bi moral biti kako bomo ob 40 letnici imeli ne štiri, ampak vsaj dvakrat več mešanih, domačih, kakorkoli lastništev, pa vsaj ducat in pol, ki bodo čez kvoto pol milijarde ali koliko se bo to vnaprej indeksiral. In v tej smeri bi moral iti ta razmislek. Zdaj če je bil pa ciničen okoli 30 tisoč ljudi brez kompetenc, ima verjetno tudi v vseh generacijah poslancev je bilo kar nekaj takih ljudi, ki jim kakšno došolanje ne bi škodilo.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Kolega Ferjan, izvolite.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Gospod predsednik, najlepša hvala za besedo. Spoštovane poslanke, spoštovani poslanci in vsi, ki nas spremljate prav lepo pozdravljeni.</font><br/>
<font size="4">	Naj uvodoma odgovorim na vprašanje, ki je pravzaprav sestavni del sklica današnje seje. Odgovor je ne. Vlada Republike Slovenije ni zniževala in tudi v tem mandatu ne bo zniževala pokojnin. In na to vprašanje je, če ne prej in pa še kasneje odgovoril tudi minister za finance, mag. Andrej Šircelj in sicer na 71. izredni seji Državnega zbora, 23. aprila, en kratek izsek si lahko pogledate tudi na Twitter in pa Facebook profil Ministrstva za finance in verjamem, da ste tudi spremljali kar nekaj sporočil za javnost, kjer se je ministrstvo za finance zelo jasno opredelilo, da zniževanja pokojnin ne bo, ravno nasprotno, da se bodo pokojnine v prihodnjih dveh letih zviševale. Jaz pa si bom vzel nekaj trenutkov in vendarle orisal kako aktualna Vlada Republike Slovenije postopa na področju politike do upokojencev, na področju politike do starejših. Več kot 300 tisoč upokojencev z najnižjimi pokojninami je v času hude zdravstvene krize, torej epidemije covid-19 prejelo solidarnostne dodatke, po dva in sicer v skupni višini 260, 460 ali 600 evrov, potem je bila izredna uskladitev pokojnin v višini 2 % in redna v višini 3,2 %. Tukaj lahko dodamo tudi turistični bon, ki so ga prejeli vsi državljani in državljanke. In kar je zelo pomembno. Ta vlada </font><br/>
<br/>
<b><font size="4">29. TRAK: (ŠZ) – 11.20</font></b><br/>
<br/>
<font size="4">	(nadaljevanje) deluje tudi na sistemski ravni. Poglejte, Zakon o dolgotrajni oskrbi, 127 različic ni prišlo na sejo vlade oziroma jih vlada ni uspela obravnavati. Ta vlada, ki jo vodi Janez Janše je ta zakon sprejela in kmalu ga bomo obravnavali tudi v Državnem zboru. Potem je tudi tukaj še Zakon o demografskem skladu. In tukaj za intermenco spoštovana gospa Alenka Bratušek, danes bi se lahko pohvalili še z bistveno več kot tremi stvarmi, če ne bi vse te milijarde dali v banke, ampak bi jih dali ljudem in gospodarstvu, kot smo to danes že večkrat…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kolega Ferjan, poglej, vsi vaši kolegi so te navedbe že navajali. Pustil sem, prosil, ostanite pri temi, ki je v zahtevi za sklic današnje seje. Kolege sem pustil, povedali so svoje, mislim da magnetogrami in tudi ostali kolegici, članice in člani komisije smo si te stvari zapomnili. Zapomnili so se jih tisti, ki spremljajo to sejo. Ni potrebno petkrat ponavljati enih in istih stvari. Prosim, nadaljujte.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Hvala, da ste mi vrnili besedo.</font><br/>
<font size="4">	Jaz sem prepričan, da pa je določene stvari potrebno večkrat ponoviti, kajti tudi danes smo slišali, pa ne iz strani koalicijskih vrst, mnogo laži in zavajanj, ki so se prav tako večkrat podvajale in ki prav tako tudi niso bile morda neposredno vezane na točko današnjega dnevnega reda, medtem ko to, kar jaz govorim ima vsaj posredno, če ne neposredno navezavo, kajti oriše kontekst vprašanja, ki si ga danes zastavljamo. In še ena zelo pomembna zadeva je, ker smo vendarle na Komisiji za nadzor javnih financ in seveda ta komisija bdi in mora bdeti nad javnimi financami, je tudi ena spodbudna zadeva, ki je danes žal, glede na to, da sem zadnji razpravljalec žal še nismo slišali. Kajti včeraj je Republike Slovenija dosegla zgodovinski izjemen uspeh. Zadolžili smo se za milijardo evrov in to po, spoštovane in spoštovani s kuponom 0,25, torej 0,125 %, donos do dospelosti znaša 0,17 %. Spoštovane in spoštovani in mi se zadolžujemo tudi za refinanciranje dolga, ki ga je naredila tudi vlada, ki jo je vodila gospa Alenka Bratušek, ki so se zadolževali po pet, po šest, po sedem odstotkov obrestnih merah. To so dejstva, spoštovane in spoštovani in takrat, ko ste denar dajali v banke, elitam, vas ni skrbelo, ko ste se zadolževali po pet, šest in sedem odstotkov obrestne mere, danes ko se zadolžujemo po bistveno nižji obrestni meri, ko smo denar dali ljudem in slovenskemu gospodarstvu, ko smo pomagali ljudem in gospodarstvu in to pričajo mednarodne ocene, imamo eno izmed najnižjih brezposelnosti v Evropski uniji in imamo eno izmed najvišjih gospodarskih rasti v Evropski uniji. To so dejstva, to so podatki mednarodnih institucij spoštovane in spoštovani. In še tukaj naj zaključim to tezo. Odgovoril sem, zakaj se zadolžujemo in kam gre ta denar, to je ena zadeva, druga zadeva je pa po kakšni obrestni meri in to je ključno, ko se moramo o tem pogovarjati in spraševati. Danes smo spoštovane in spoštovani slišali tudi o strahu, ki naj bi bil prisoten v koaliciji. Spoštovane in spoštovani v koaliciji ni nobenega strahu. Mi delamo za ljudi, mi delamo za gospodarstvo, mi delamo za Slovenijo. In želel bi si, da bi bili sposobni tudi na strani opozicije, na predvečer naše 30 obletnice samostojne in neodvisne Slovenije, da bi bili tudi vi sposobni reči kakšno spodbudno besedo. Kajti to, kar se je včeraj zgodilo, takšen uspeh je izjemno, kajti smo prvi v srednji in vzhodni Evropi, ki nam je to uspelo in smo drugi v Evropski uniji, ki nam je to uspelo. Torej, ki nam je uspelo izdati trajnostno obveznico, spoštovane in spoštovani. In, minister za finance oziroma Ministrstvo za finance je odgovorilo na pisno poslansko vprašanje gospe Alenke Bratušek in jaz sem prepričan, da gospa Bratušek, kot nekdanja predsednica vlade in seveda tudi, lahko rečem dolgoletna uradnica ali pa funkcionarka na Ministrstvu za finance zelo dobro razume pojasnila in tudi ve kako proračunski dokumenti nastajajo in se spreminjajo in kakšni dejavniki vse vplivajo na številke, ki so notri navedene in ki jih je seveda tudi spoštovana gospa kolegica Alenka Bratušek danes predstavljala oziroma prezentirala. Spoštovane in spoštovani, </font><br/>
<br/>
<b><font size="4">30. TRAK: (ŠZ) – 11.25</font></b><br/>
<br/>
<font size="4">	(nadaljevanje) naj svojo razpravo strnem s tem, da kot izhaja tudi iz tega, kar smo danes več ur poslušali, se v Stranki Alenke Bratušek očitno res močno zavzemajo za slovenske upokojence, ampak zgolj z besedami. Kajti ko ste imeli škarje in platno v svojih rokah, bi lahko to vse udejanjili, pa niste. Za razliko aktualna vlada, ki jo vodi Janez Janša ne z besedami, ampak z dejanji in z delom pomaga in skrbi za slovenske upokojence, da bo starost varna, da bo starost mirna in to delamo z dvigom pokojnin, to delamo z demografskim skladom in Zakonom o dolgotrajni oskrbi. Glede na povedano spoštovane in spoštovani, predlagana sklepa, ki jih v Stranki Alenke Bratušek predlagate za današnjo sejo ne bom podprl in prepričan sem, da so državljanke in državljani ne samo na podlagi današnje razprave, ampak vsak mesec, ko na svoj transakcijski račun dobijo pokojnino zelo jasno videli kdaj je ta znesek višji in kdaj je bil nižji. In to je tisto, kar se pa strinjam s spoštovano gospo Alenko Bratušek, da ljudje bodo znali sami presoditi in najbolj bodo znali presoditi po tem, kako se pozna konkretno v njihovih denarnicah. In spoštovane in spoštovani ali bo Vlada Republike Slovenije znižala pokojnine v letu 2022, ne bo. Vlada Republike Slovenije bo v letu 2021 in v letu 2022 pokojnine ponovno zvišala.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala.</font><br/>
<font size="4">	Replika dr. Trček. Vendar dr. Trček, naj bo replika. Pojasnite, v prejšnji repliki ste se precej oddaljili od replike.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Replika o tem, na kar sem izvajal o eni milijardi zadolževanja z desetletno ročnostjo trajnostnih obveznic. Skrbnic javnih financ je Državni zbor. Je tako? Smo mi kdaj razpravljali o tem. V medijih zvem, da se je to zgodilo, zdaj mladi kolega je rekel kako je on pojasnil, ne nič ni pojasnil. A veste in nas bodo dejansko v naslednjem desetletju za, da ne bom nadaljeval stavek, držali ameriški pokojninski fondi, nemške francoske banke, delno švicarske, malo italijanske, malo avstrijske in to so neka dejstva. Jaz bi si namesto te seje, ki jo je Alenka dobronamerno s svojo ekipo sklicala, tudi z delnim političnim populizmom, kdo se ga pa ne gre od nas, dajmo biti resni, se rajši pogovarjal, okej, za kaj bo pa šla ta milijarda, a veste. Ker neka resna politika, pa na osnovi nekih predhodnih izkušenj, tudi kakšnih gospodov / nerazumljivo/ in še česa podobnega, se bi morala zavedati tega, da ko ti bonitete dobro kažejo, ko so ti obrestne mere ugodne, zakaj se zadolžuješ in kako boš to multirepliciral. Če pa gledam kako ta vlada gleda na investicijske cikle na področju zdravstva, kjer je res potrebno marsikaj storiti, se ta miselnost ustavi pri betoniranju, niti ne gre do arhitekture ali urbanizma, kot se je šlo recimo pri gradnji ljubljanskega UKC-ja, pred koliko že 40, 50 leti. </font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Besedo je želela predlagateljica. Ne? Replika. Izvolite mag. Bratušek.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Zdaj, če je zadolžitev za eno milijardo, pa ne glede na obrestno mero zgodovinski uspeh, potem smo res na napačni poti. Me skrbi, ampak okej, če je to za ene zgodovinski uspeh, nam gre slabo. Drugo dejstvo. Danes smo zadolženi tako kot še nikoli. Največ v zgodovini naše Slovenije. Mislim da okoli 81 % BDP-ja. Niti v najtežjih časih leta 2013 oziroma 2013 in 2014 ni bilo tako. Zdaj pa še odgovor glede obrestnih mer pet, šest, sedem. A veste katera vlada se je zadolžila po najvišji obrestni meri kadarkoli v tej državi, kadarkoli v 30-ih letih. In to je odgovor ministra Širclja. Druga Janševa vlada leta 2012, po 5,5 %. Evo kolega, to je to. To je odgovor ministra Širclja. / oglašanje iz dvorane/ To je odgovor ministra Širclja. Tako, da bodimo pošteni, povejmo ja, razmere na trgu so danes bistveno drugačne in hvala bogu, da se zadolžujete po taki obrestni meri, daleč od tega, pa da je to zgodovinski uspeh. Če je eno milijardo zadolžitve zgodovinski </font><br/>
<br/>
<b><font size="4">31. TRAK: (ŠZ) – 11.30</font></b><br/>
<br/>
<font size="4">	(nadaljevanje) uspeh ste zgrešili in to ob 30 letnici naše države rečete, da je to zgodovinski uspeh. Čestitam, res ste odlični ste in gremo v pravo smer. In še ena neresnica, ki je bila povedana. Mislim, da sem si prav zapisala. Vlada Republike Slovenije ni in tudi ne bo zniževala pokojnin. Lahko domnevamo, da ta za prihodnost vlada ne bo, mogoče drži. Številke kažejo drugače. Ampak da ni, pa ni res. Napačna trditev, da ne rečem laž. Ker sem vam večkrat pokazala, lahko pa še enkrat. Leta 2012, spoštovane kolegice in kolegi, je ta ista koalicija, SDS, NSi, DeSUS znižala pokojnine za 25 %. Jaz vem da to boli, mi smo jih pa v hudi finančni krizi leta 2013 vračali in smo jih vračali. To so dejstva in bodite korektni in operirajte s številkami, če ne vas bomo pač vsakič znova popravili. Še enkrat, najvišje v zgodovini, kadarkoli se je zadolžila druga Janševa vlada leta 2012 pa je to bilo takrat potrebno, treba je bilo, ker bi sicer ostali brez plač in brez pokojnin. Ali je prav, da imamo danes tako visok javni dolg? To je pa že vprašanje. Ker če si preberete poročilo fiskalnega sveta, so bili vaši ukrepi, ki ste jih izvajali v času covid krize neuspešni. Že prej je bilo omenjeno kaj je bilo dano za plače, pa kako je bilo dano kaj drugega. In to neuspešnost bomo plačevali še leta in desetletja. Ker to ni vaš denar, to je denar državljank in državljanov, ki ga bo treba v nadaljevanju vrniti. In pri številkah je treba biti natančen. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	K razpravi sta se prijavila še dva. Najprej dobi besedo gospa Jerca Korče, za njo pa še gospod Franc Breznik. Mogoče pa samo eno pojasnilo glede bonitetne ocene. Jaz upam, da je vsem jasno, kako se bonitetna ocena izračuna oziroma kakšni so kriteriji, ki jih banka upošteva pri izračunu bonitetne ocene in za katero obdobje se bonitetna ocena izdaja. Gospa Jerca Korče, izvolite.</font><br/>
<br/>
<font size="4">	</font><b><font size="4">JERCA KORČE (PS LMŠ):</font></b><font size="4"> Ja, najlepša hvala, predsednik.</font><br/>
<font size="4">	Mi je gospa Bratušek in tudi vi deloma vzeli to, kar sem hotela povedati, ampak hvala bogu je treba večkrat ob vseh neresnicah oziroma propagandi je treba večkrat povedati dejstva, ker dejstva vendarle obstajajo tudi, če bi si kdo želel, da jih ni. Je pa v bistvu najbolj povedan stavek, ki je bil tudi večkrat povedan s strani SDS-a, da ta vlada ne bo zniževala pokojnin. Kolega Ferjan je rekel, ne bomo zniževali v letu 2021, niti v letu 2022. Od tukaj naprej pa seveda to vlado in to koalicijo itak ne zanima kaj bo. Tudi to so že večkrat povedali in to je ključen problem, kaj se bo dogajalo v prihodnjih letih. In ja, če je vaš glavni uspeh to, da se zadolžujete državo, državljanke in državljane in danes oziroma v letu 2021 bo ta dolg na vsakega državljana presegel 20 tisoč evrov. 20 tisoč evrov, to ni denar Janeza Janše, to ni denar gospoda Širclja, to je kredit, s katerim bo zadolžen vsak državljan in vsaka državljanka. Če govorimo samo o aktivni populaciji, to se pravi na posameznega delovno aktivnega državljana, dolg znaša že več kot 42 tisoč 400 evrov. Vsak državljan trenutno nosi breme kredita, ki ga je povzročila ta vlada v taki višini. Pika. In to ne bo breme te generacije, to bo breme prihodnjih generacij. In tukaj bomo imeli sigurno hud problem, ko se bodo prihodnje generacije ukvarjale s tem, kje zadeve rezati oziroma kako vzpostaviti ponovno javnofinančno sliko, ker fiskalno pravilo se bo vrnilo. To je dejstvo. In ko se bo fiskalno pravilo vrnilo, se bomo ponovno oziroma se bodo ponovno po vsej verjetnosti, tako kot nas je učila že zgodovina, levosredinske vlade ukvarjale s tem, kako zniževati javni dolg, brez da bi se </font><br/>
<br/>
<b><font size="4">32. TRAK: (ŠZ) – 11.35</font></b><br/>
<br/>
<font size="4">	(nadaljevanje) oziroma da bi se omejilo kar se da je možno rezanje nekih socialnih pravic, ki jih imamo v tej državi. Talali ste pa zgrešeno. Talali ste bombončke predvolilne, šli ste se propagando, ki jo danes ponavljate, namesto da bi se ta denar vlagal tja, kjer pa je prihodnost pokojnin, torej v to, kako bo gospodarstvo ustvarjalo visoko dodano vrednost, kako se bo vlagalo v raziskave in razvoj, ker če mene vprašate je tam bazen za prihodnje pokojnine. In vseskozi se pogovarjamo o pokojninah, danes, jutri, 2021, 2022. Kaj pa potem? Kaj bo pa potem? To pa nobenega ne zanima, da bi se ukvarjali dolgoročno s tem kaj bo in kdo bo to plačeval in plačevali bodo mladi in generacije, ki niso še rojene in to so dejstva in to so zelo zaskrbljujoča dejstva. Jaz verjamem, da je vsakemu upokojencu prav prišlo, da je dobil korona dodatek, nihče ni temu nasprotoval, ampak vprašanje je kako in na kakšen način se bodo te zadeve sanirale. Zdaj če bomo poslušali seveda vlado Janeza Janše sploh ni problem, zadnjič je kolega Tanko, ko je predstavljal zakon tukaj rekel celo neko banalno zadevo, da fino je, da je proračun države čim manjši oziroma čim bolj ozek, ker potem je to možnost za manjšo korupcijo, češ manjši kot je državni proračun, pa to je ja super, ker potem se zmanjša možnost za korupcijska dejanja. Ja, to je vaša logika, privatizacija zdravstva, privatizacija šolstva, rezanje vseh nevladnih organizacij, ki zagotavljajo določene storitve v naši družbi. Ampak če je to prihodnji razvoj naše države, ja bog nam pomagaj ob tej tako zvani oziroma velecenjeni 30 obletnici naše države. Kar se tiče pa dolgotrajne oskrbe in vseh ostalih zadev, ki jih boste storili za upokojence. Tak zakon oziroma tak spisek želja na koliko 174 straneh bi lahko sprejela čisto vsaka vlada, z lahkoto, ker se niste opredelili do tega kako se bo to financiralo oziroma ste tudi to odločitev oziroma breme, da se bo uvedla nova dajatev prenesli na nekoga, ki bo prišel za vami in te dokumente sprejemate samo z enim razlogom, ne z odgovornostjo do države ali pa do prihodnosti, ampak zato, da boste mahali kaj ste sprejeli oziroma govorili naslove zakonov. Če k temu prištejemo še vaše ukrepe, ki bi zgolj v letu 2022 v proračun navrtali še 900 milijonov evrov minusa, samo v pokojninsko blagajno uvedba vaše socialne kapice 100 milijonov. Razložite mi, nisem ekonomist, ampak dajte mi razložiti logiko od kje in kako se bodo zadeve financirale v prihodnje. To so vprašanja, ki terjajo odgovore ne v smislu mi smo dali ljudem. Ne, ljudje so v bistvu dali sami sebi, isto kot če bi šli na banko, pa vzeli kredit, za to kar ste jim potalali. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Ja, najprej ima repliko Jure Ferjan, potem dr. Trček. Izvolite, Jure Ferjan, imate repliko.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Hvala lepa za besedo. </font><br/>
<font size="4">	Zelo na kratko v nekaj točkah. Prvič, niste bili mogoče proti, niste bili pa tudi za ukrepe, ki so pomagali ne samo upokojencem, ampak še številnim drugim skupinam, kot tudi gospodarstvu. Druga točka pa, jaz mislim, da je ključno kako ljudje živijo danes in kako bodo ljudje živeli v prihodnosti. A veste, mi danes še odplačujemo dolg iz nekdanje države, pa ne vem, če ste tako zaskrbljeni nad tem. In ko govorimo o javnem dolgu je smiselno narediti tudi primerjavo še z ostalimi članicami Evropske unije in stvari, podatke postaviti v kontekst in ko to naredimo vidimo, da slovenski javni dolg ne izstopa, kot bi želeli nekateri močno prikazati in zlasti, ko naredimo primerjavo podatkov kako se je javni dolg v obdobju epidemije covid-19 med ostalimi državami članicami povečal. Potem, glede rezanja nevladnih organizacij. Poglejte, ta Vlada Republike Slovenije ima zelo jasne prioritete in to so zdravstvo, šolstvo in boljše življenje ljudi, slovensko gospodarstvo, izobraževanje. Medtem ko smo </font><br/>
<br/>
<b><font size="4">33. TRAK: (ŠZ) – 11.40</font></b><br/>
<br/>
<font size="4">	(nadaljevanje) videli prioritete v zadnjem desetletju, ko so slovensko vlado vodile predvsem leve stranke, je šlo pa več denarja, ko je šlo skupaj v šolstvo, v zdravstvo za nevladne organizacije. To so pač dejstva in to so jasne prioritete, ki so seveda na desnici različne, kot so na levici. Glede zadolževanja, ja poglejte, zame pa je izjemen uspeh, da se po nižji obrestni meri zadolžimo in refinanciramo dolg in s tem prihranimo na obrestih in ta denar lahko usmerimo v investicije. In še četrta točka, glejte, to pa čisto za zaključek. Jaz si ne želim vedeti sploh kako bi bilo, če bi bili vi na oblasti, ko ste pustili prazno skladišče in vrgli puško v koruzo.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Kolega Ferjan, pač drznil si bom komentirati to vašo razpravo. Zdaj, če je zgodovinski uspeh, da najameš kredit za to, da refinanciraš kredit, ki ima slabšo obrestno mero, potem vprašajte to prejšnjega ministra, dr. Bertonclja. Zdaj, če je to tako daljna zgodovina, mislim da ni. Pravzaprav je to dolžnost vsakega gospodarja oziroma vsakega tistega, ki zna gospodarno ravnati s financami. Če gre za javne finance še toliko bolj. To ni nič posebnega in nič neobičajnega, ampak je to stalna praksa. Poleg tega nas zakonske obveze obvezujejo koliko dolga moramo refinancirati oziroma vrniti v določenem proračunskem obdobju. Toliko glede natančnih podatkov. Dr. Trček, opravičujem se, repliko imate. Izvolite. </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala.</font><br/>
<font size="4">	Ah, glejte zdaj o teh dolg, sem že večkrat rekel obstaja krasna antropološka študija pet tisoč let, zgodovine dolga, pa bi bilo dobro, če bi si jo vsi poslanci prebrali, imate jo v krasnem prevodu Gradišnika mlajšega tudi v slovenščini. V bistvu najprej sem hotel bolj natančno povedati oziroma replicirati Jerci. Vsi državljanke in državljani so se samozadolžili, ampak jih nobeden ni vprašal to. A veste to je eno dejstvo. V bistvu bi se pa tudi rad kolegu Ferjanu zahvalil, ker zdaj je razkril to enigmo trajnostne obveznice. Če ga prav razumem to ni nobena trajnostna obveznica, to je reprogramiranje letošnjega dolga. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Ja, hvala lepa.</font><br/>
<font size="4">	Kolega Ferjan, imate postopkovni predlog. Prosim.</font><br/>
<br/>
<b><font size="4">	JURE FERJAN (PS SDS):</font></b><font size="4"> Hvala lepa.</font><br/>
<font size="4">	Jaz bi samo želel vas vprašati, vi ste opravljali razpravo ali repliko, ker bi se jaz želel na to odzvati, ampak da bo skladno s Poslovnikom, če mi lahko prosim odgovorite.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Seveda. Sem tudi v uvodu povedal, da sem komentiral vašo razpravo in sem si drznil komentirati vašo razpravo. Je pa res, da sem bil že dvakrat na spisku prijavljen za razpravo, vendar sem dal prednost kolegom. Izvolite, imate repliko.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Najlepša hvala gospod predsednik. Saj bom zelo kratek.</font><br/>
<font size="4">	Glejte, jaz sem povedal za kaj vse je mogoče seveda uporabiti ta sredstva, kako bodo šla se bo seveda odločila Vlada Republike Slovenije in verjetno potem tudi Državni zbor, ko bomo sprejemali ustrezne dokumente oziroma dokumentacijo. Jaz mislim, da je to zelo jasno in samo še to bi si zastavil. Ko želite zdaj na vsak način samo da kontrirate aktualni vladi, ta vlada je prva izdala obveznice z negativno obrestno mero in to je uspeh spoštovane in spoštovani, pa če si to želite priznati ali ne želite. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Dr. Trček, prijavili ste se k razpravi.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ne, postopkovno.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Postopkovni predlog.</font><br/>
<font size="4">	</font><br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Državni zbor sprejema zakone, ne dokumentacijo. Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ja, hvala. </font><br/>
<font size="4">	Dobro ni bil postopkovni predlog, ampak komentar na razpravo kolega Ferjana. Tudi moj komentar je bil povsem dobronameren, nikakor ne želim ničesar dajati pod slabo luč vseh ukrepov. Tega nisem nikoli delal, nikoli tudi ne bom, sem pa bil dolžan komentirati oziroma čutil sem se dolžnega pojasniti določene stvari, glede navedb, ki ste jih imeli v svoji razpravi. Če vas je to užalilo se vam opravičujem, vendar </font><br/>
<br/>
<b><font size="4">34. TRAK: (ŠZ) – 11.45</font></b><br/>
<br/>
<font size="4">	(nadaljevanje) pri svojem stališču in pri svojem povedanem vztrajam. Besedo ste želela predlagateljica? Ne. Ja, ne. K razpravi ni več prijavljenih, torej če želite besedo, kot predlagateljica oziroma če želi besedo, aha se opravičujem, kolega Franc Breznik opravičujem se, prijavili ste se k razpravi. Izvolite.</font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Še vedno smo, torej pri nekaterih točkah, o katerih ste predsednik rekli ne smemo ali pa ne smemo iti v neko širino razprav, to ste zdaj dovolili. Zdaj pa dovolite, da tudi sam. verjamem, da vam ni lahko voditi te seje, ampak vseeno moramo nekaj dodati. Zdaj glede tega zadolževanja, famoznega. Ja, drži gospa Bratuškova. Bil sem zraven, poslanec tako kot vi. 2012 dobesedno so večina strank v tem Državnem zboru, potem ko gospodu Jankoviću ni uspelo sestaviti vlade, so dobesedno prosili Janeza Janšo naj prevzame vlado, zato ker smo pred dobesedno kolapsom te države. In ko smo videli kakšno bo zadolževanje, ki smo ob tistem trenutku, torej ko je prevzel, smo dobesedno so naše bonitetne ocene, če se temu izrazim bile na ravni smeti, kot pravijo finančni strokovnjaki in naše zadolževanje je šlo na ameriški trg, mislim glede tega zadolževanja. In ko smo ugotovili kakšni so pribitki takrat na obveznice, o katerih ste vi omenili, se je Janševa vlada odločila, da bo šla po sistemu evropskega stabilnostnega mehanizma, da bo reševala Slovenijo. Zdaj pa gremo naprej. Ta stabilnostni mehanizem je šla Irska, je šla Španija, šla je Portugalska in tako naprej. Zdaj, vedno govorite kaj bi se zgodilo, da bi pokojnine zmanjšali kot v Grčiji. Glejte, popolno zavajanje. Grčija je bila zadolžena s 170 % bruto družbenega produkta, ob tem da veste, da ima Grčija izredno slabi del, torej industrije in da je velik del BDP-ja v Grčiji, seveda del kmetijskih produktov in pa seveda turizma. Gremo naprej. Evropski stabilnostni mehanizem, koliko bi Slovenija takrat stopila, če ne bi imela tako zvane domače trojke v sestavi gospa Bratušek, Čufer, bi potem se zadolževala približno med 1,5 do 2,2 % in ne približno med 4,8 do 5,7 % in 5,5. Računajte da je to približno tri odstotne točke, pet milijard evrov, ko si sposodiš pomeni 1 % 50 milijonov evrov, pomeni 150 milijonov evrov razlike samo v obrestni meri, spoštovani kolegi in kolegice. 150 milijonov evrov razlike v obrestni meri. Če to sešteješ na nekaj let, če si med tem časom ne bi reprogramirali določenih zadev, bi naredili samo v obrestni meri v naslednjih desetih letih skoraj milijardo razlike. Milijardo razlike med evropskih stabilnostnih mehanizmov in tako zvano domačo hobi trojko, ki je potem nadkapitalizirala banke, ker so jih peljali žejne skozi vodo, kot neizkušene politike, pa tu ni krivda Alenke Bratušek. Spomnimo se tako zvanega velikih zgodb o stresnih testih, o metodologiji, ki je bila poslovna skrivnost, ob tem da so romunski študenti se vozili po slovenski obali in govorili, da so hiše vredne 70 tisoč evrov in na podlagi testa ugotovili skoraj milijardo in pol dodatnega manka v slovenskih bankah, ki ga ni bilo. Na podlagi tega smo si milijardo in pol sposodili določenega denarja po 5 % obrestni meri, ki si ga sploh ne bi rabili sposoditi, še to si morate izračunati. Potem smo šli v tako zvani rez podrejencev, ki jim bodo mogli spet ponovno vrniti skoraj 500 milijonov evrov in tako naprej. Zdaj izračunajte si vse te številke in ob tem, da smo se šli domačo trojko zaradi tega, da ne bi bili odrezani domači tajkuni. Zato, da je lahko Drago Kos hodil po NLB-ju s svojimi petimi udbovci in kreditne mape dvigoval tiste, ki so potrebne in tiste, ki so nepotrebne,…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kolega Breznik, v prvi vas…</font><br/>
<br/>
<b><font size="4">	FRANC BREZNIK (PS SDS):</font></b><font size="4"> …zato da pol terjatev…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> …kolega Breznik v svoji prvi razpravi vas nisem prekinjam, vendar se absolutno niste držali teme. </font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Ampak glejte vi ste zašli, jaz sem povedal zakaj sem se prijavil k razpravi, zato…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Prosim, da se…	</font><br/>
<br/>
<b><font size="4">	FRANC BREZNIK (PS SDS):</font></b><font size="4"> …se vi predsednik te komisije dovolili širšo razpravo. Jaz sem se v moji razpravi…</font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kolega Breznik, dovolil sem jo tudi vam. </font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Ne, takrat sem govoril…</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> V svoji prvi razpravi sem vam…</font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> …o okviru besedila, v okviru tega kar…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> V kolikor se ne boste držali teme, vam bom izrekel opomin in odvzel besedo kolega Breznik. </font><br/>
<br/>
<b><font size="4">	FRANC BREZNIK (PS SDS):</font></b><font size="4"> …je predlagatelj predlagal, sedaj pa govorim…</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Prosim, </font><br/>
<br/>
<b><font size="4">35. TRAK: (ŠZ) – 11.50</font></b><br/>
<br/>
<font size="4">	(nadaljevanje) držite se teme.</font><br/>
<br/>
<b><font size="4">	FRANC BREZNIK (PS SDS): </font></b><font size="4">…koliko milijonov škode smo vrgli dobesedno skozi okno. Točno o tem sem sedaj govoril predsednik in s tem bom tudi zaključil, če mi dovolite. Jaz upam, da smo se iz tega nekaj naučili. Lahko bi populistično dejal, kaj bi lahko s temi milijoni, ki smo jih vrgli, ki smo jih dali črnemu finančnemu trgu, kaj bi lahko naredili s temi milijoni in koliko bi lahko pomagali upokojencem v tistem trenutku. Sedaj pa poglejte, tisto kar sem se še dodatno prijavil, pa si poglejte zakaj se Slovenija med drugim tudi zadolžuje v tem trenutku. Glejte, mogoče sploh v javnosti ni znano ob teh medijih, ki jih imamo, da je Slovenija izdala trajnostno obveznico, ki jo bo država namenila proračunskemu financiranju okoljskih in socialnih projektov. V njem so torej na okoljskem področju predvidene naložbe v energetski prehod, ozelenitve stavb in energetsko učinkovitost, zmanjšanje izpustov toplogrednih plinov, pa meto trajnostno upravljanje okolja, ravnanje z vodo, ponavljam, ravnanje z vodo, ob tem da pripravljate referendum in z odpadno vodo krožno gospodarstvo, raziskave kolegica in inovacije. Za 0,125 % obrestne mere. A to vi niste proti temu? Nadaljujem. Na socialnem področju pa so omenjena na primer naložbe v izobraževanje, saj ste vsi za izobraževanje, niste? Izboljšana dostopnost zdravstvenega in socialnega varstva. Ali ste vsi mogoče za dostopnost, večjo dostopnost zdravstvenega in socialnega varstva? Ste ne, spoštovane kolegice in kolegi. Povečanje fonda cenovno dostopnih stanovanj. Je kdo, da ni proti? Je kdo? Ste vsi za? Spodbude za ustvarjanje delovnih mest. Ste vsi za? Vsi ste za. In krepitve poklicnega izobraževanja. Tu mislim, da mogoče kdo ni, jaz sem, torej tudi na tem področju. Torej spoštovani kolegice in kolegi, po eni strani se opravičujem, da sem hotel postopkovni predlog seznaniti na začetku, ker vidim, da je bila ta seja potrebna, zato da se je odprl ta drugi del, ki se skriva za temi, jaz bi temu rekel prerokovanji iz steklene čarovniške krogle, kot sem povedal na začetku, ker na drugi strani je pa to realnost. To je realnost neke vlade, ki je državotvorna, ki je prevzela v času najhujše, predvsem zdravstvene krize, vodenje te države in še  nekaj bi posebej poudaril na koncu. Imam izredno, lahko bi rekel pozitivno mnenje o bivšem finančnem ministru, ampak pozabljate povedati, preden je odstopil Marjan Šarec, je pa kolega Bertoncelj pred tem odstopil. Pred tem je pa še kolega Bertoncelj nad vami obupal in odstopil. To je pa dejstvo. Povejte mi v kateri vladi do sedaj je finančni minister odstopil? Spoštovani kolegice in kolegi, tu ste mlajši, vem da ste kar nekaj prebrali, tudi ker niste bili zraven, starejši kolegice in kolegi, povejte mi, se spomnite katere vlade je finančni minister odstopil? Pravite pa da je bilo vse v redu. Jaz gospoda dr. Bertonclja izredno cenim, tudi ko sem bil v opoziciji sva imela izredno dobre razprave, marsikdaj sva spila kakšno kavo in kakšno rekla na to temo. In je obupal nad vami, tako kot je večinoma zmedenih levičarjev obupala nad to tranzicijsko levico. In zaradi tega, spoštovani kolegice in kolegi, mi ničesar ne riskiramo, ni nas strah. Mi lahko gremo včeraj na volitve, lahko gremo danes na volitve, lahko gremo pojutrišnjem na volitve in rezultat našega dela, naših prizadevanj bo na dlani, zapomnite si kaj sem vam danes povedal. In rezultat, ki bo na naslednjih volitvah bo pokazal ravno to zrelost volilnega telesa zoper stranke, ki jih ni niti za en šolski avtobus njihovih članov. To so pa dejstva. In to je, da zaključim, takšne obveznice izdaja državotvorna, v prihodnost usmerjena vlada Janeza Janše.</font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Postopkovno, dr. Trček.</font><br/>
<font size="4">	</font><br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, jaz bi imel zdaj neki postopkovni predlog, pa bi rad prišel zdaj do konca ene te milijarde. Ker kolega Ferjan govori, da je to za refinanciranje, kolega Breznik govori nekaj drugega, mogoče za enih 15 minut prekinemo, pa naj se v SDS-u zmenijo. Zdaj Franc pozabil si, da pri Cerarjevi vladi je odstopil finančni minister, cenjeni profesor, kaj je že Mramor. / oglašanje iz dvorane/ </font><br/>
<br/>
<b><font size="4">36. TRAK: (ŠZ) – 11.55</font></b><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ja, sicer ne vem za kakšen postopkovni predlog je šlo, kolega, Breznik prosim če se umirite, nimate besede. Kar se pa tiče vsebine razprav kolegov, ja se v vsebino ne bom spuščal. Če pač kolega Ferjan navaja nekaj, kolega Breznik pa nekaj drugega, potem naj bosta sama odgovorna za to, kar bosta rekla oziroma kar sta želela povedati. Če pa nista usklajena, pa konec koncev niso bili usklajeni tudi na zadnjem Odboru za finance, pa pač stvari gredo naprej. K razpravi ste se prijavili kolega Ferjan. Dobili boste besedo za Jožetom Lenartom. Kolega Lenart, imate besedo.</font><br/>
<br/>
<b><font size="4">	JOŽE LENART (PS LMŠ):</font></b><font size="4"> Ja, hvala lepa.</font><br/>
<font size="4">	Glejte, ta današnja razprava res nadaljuje se ta populizem, ki ne vodi nikamor in tisti, ki nas iz stroke poslušajo si verjetno mislijo svoje. Glejte, cilj današnje seje je, ker nas skrbi kaj je z dolgoročnim virom za področje pokojnin v bodoče. To je edina tista točka o kateri bi se morali pogovarjati. Zdaj, seveda stalno zaidemo nekam nazaj in tudi sam sem že zašel, ampak zakaj? Zato ker ne zaupamo tej vladi, ker je zgodovinsko vedno potegnila neke poteze, ki so potem povzročile velike, velike probleme naslednjim vladam. To je tisto in zato smo toliko pozorno, zato opozarjamo danes, da ta zadeva ne stoji, ker ji danes vsi skupaj tega niste zagotovili. Tudi fiskalni svet, kot sem že prej omenil je na to jasno opozoril in jaz do danes še nisem slišal, da bi kdo rekel, da je fiskalni svet nestrokoven in v svojem poročilu, ki je na to opozoril nima prav. Jaz nisem slišal od nikogar doslej, da je fiskalni svet napačno predvideval oziroma v svojem poročilu na to, da je njegova utemeljitev v poročilu nepravilna. Govorimo o vsem drugem, populistično se obmetavamo, namesto da bi se držali te stroke in gradili in temeljili na tem. Mislim, to je obupno. In ko danes slišim te zadeve, finančni minister v prejšnji vladi, da je odstopil. Iz česa? Zakaj že? Vzroki so takšni kot so, jaz jih zdaj ne bom ponavljal, ampak nekaj si še za vedno zapomnimo. Proračun leta 2019 je bil zaključen prvič v zgodovini Slovenije z presežkom, kot ga zahteva fiskalno pravilo. In prvič v zgodovini je bilo zmanjšanje zadolženosti Slovenije. Ali vam to nekaj ne pove in kaj zdaj vse drugega želite prevračati in govoriti. In naša vlada se je navadila nekega reda, da vemo kaj delamo, kaj gre v bodoče. In tudi proračun, ki je bil na mizi za leto 2020 je bila čista slika. In takrat, ko je finančni minister odstopil in tudi predsednik vlade je odstopil, nikomur ni bilo jasno kaj bo prinesla epidemija. Če je to predsednik enkrat rekel v Državnem zboru, naj me strela z jasnega, če je takrat kdo vedel kaj bo prineslo. Nihče ni vedel in nehajmo zdaj s tem populizmom. In še enkrat, poskušajmo se navaditi nekega reda. Če nekaj sprejemamo, dajmo na mizo celotno sliko, ne pa populistično samo v eni smeri, to je dobro za ljudi, seveda je dobro za ljudi, tudi vsi si želimo, da bodo pokojnine rastle, tudi jaz bom jutri upokojenec, ampak mene skrbi ali bo vir, da ga bom lahko imel, da se ne bo zgodilo kot leta 2012, da bom potem imel 25 % nižjo pokojnino. Tega si ne želim. In želim jasno sliko danes. In ta ključ iščemo in ga nimam. Jaz sem se v gospodarstvu ukvarjal s poslovnimi načrti, s kontrolingom celo življenje in te slike ne vidim, žal je ne vidim, seveda če je samo parcialno nekdo nekaj prikazuje. Je ne vidim. Jaz vem, če nekje nekaj daš, da moraš nekje drugje vzeti. In če v finančno blagajno prihaja manj, potem ne vidim tega razloga. Zelo žalosten sem, ker tisti vaši podporniki na Facebooku rečejo, ja bomo pa nevladne organizacije, bomo pa tam vzeli, pa saj jih ne rabimo. Ja pa ljubi bog, a veste koliko denarja je samo tam. To je nič proti temu, kar se tu pogovarjamo. Tu se pogovarjamo, ko vse skupaj sešteješ te vzroke o milijardah, tam pa o </font><br/>
<br/>
<b><font size="4">37. TRAK: (ŠZ) – 12.00</font></b><br/>
<br/>
<font size="4">	(nadaljevanje) nekih deset milijonov. Ali boste gasilcem vzeli? Ali boste kulturnikom vzeli? Ali boste športnim društvom vzeli, da boste te stvari pokrivali. Zdaj pa nehajte. Obračam se na tiste, ki s takim populizmom skačete na vseh teh sejah. Če se ne znate strokovno pogovarjati na teh odborih o temi, ki je, potem bolje, da ste tiho. Ne pa da v imenu dobro nekih ljudi, ki vam populistično verjamejo, da nasedajo potem na take floskule, ki jih govorite. Glejte, tu bom končal, ker nima smisla.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Kolega Jure Ferjan, imate besedo, za njim pa dobi besedo kolega Jani Prednik.</font><br/>
<br/>
<font size="4">	</font><b><font size="4">JURE FERJAN (PS SDS): </font></b><font size="4">Hvala lepa, gospod predsednik.</font><br/>
<font size="4">	Jaz sem se javil ponovno k razpravi, ker replike na repliko ni, pa da se držimo Poslovnika, mislim da je korektno. Zdaj, je izjemoma seveda, če jo predsedujoči dovoli, ampak sem se odločil, da bom izbral raje kar razpravo. Skratka, poglejte, vi lahko seveda moje besede interpretirate po svoje, to je pač vaša pravica, ne mi pa prosim polagati besed v usta, pa to na splošno govorim, seveda ne vam, gospod predsedujoči, vi ste relativno korektno danes vodili sejo. Zdaj, kar se tiče mojih preteklih besed in pa tudi besed kolega poslanca, gospoda Breznika. Midva sva govorila o čem vsem je že šel oziroma so šla sredstva za katere se je Slovenija zadolžila in če bi si prebrali sporočilo za javnost oziroma objave na Ministrstvu za finance bi lahko tudi videli v bistvu okvir Republike Slovenije za trajnostno obveznico, ker čisto na kratko lahko povem, da gre financiranje okoljskih in socialnih projektov in podrobneje seveda piše tudi v tem konkretnem primeru. Kar sem pa jaz v svoji razpravi prej želel poudariti, da ne bo kakšnega nesporazuma, sem pa želel izpostaviti to, kar je tudi potem kasneje gospod Breznik povedal. Da ta sredstva, ki so prihranjena, ko refinanciramo do toliko več milijonov evrov, se lahko nameni za nekaj drugega, ne pa za plačevanje obresti. To je bil tisti moj poudarek. In seveda to počne vsaka odgovorna vlada. Dejstvo pa je, da ta vlada se zadolžuje po rekordno nizkih obrestnih merah. To je bil moj ključen poudarek spoštovane in spoštovani. Ne bom si pa dovolil, da boste govorili meni in pa mojim poslanskim kolegom in kolegicam, naj bomo raje tiho, če nimamo kaj za povedati. Poglejte, imate v svojih vrstah nekateri predsednika, ki govori o napol kuhanem pudingu, ki govori še o marsičem, dajte raje prosim najprej pri sebi razčistiti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Replika dr. Franc Trček.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, zgolj kratko repliko bi imel mlademu kolegu Ferjanu. A veste, pred vsako vlado je bila kakšna vlada in pred to vlado je bila še kakšna vlada. In vsaka vlada je naredila tudi kaj dobrega. In te makroekonomski učinki so praviloma vedno učinki z zamikom. Kaj pa če so te dobre bonitete in kaj če so te nizke obrestne mere mogoče pa delno tudi posledica koga, ki je pred to vlado bil v izvršilni veji oblasti. Ali se svet vedno znova začne s tem, ko Ivan Janez žal pride na oblast. Mater mila božja že / izklopljen mikrofon/ </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala. </font><br/>
<font size="4">	Kolega Prednik.</font><br/>
<br/>
<font size="4">	</font><b><font size="4">JANI PREDNIK (PS SD):</font></b><font size="4"> Predsednik, hvala. </font><br/>
<font size="4">	Poglejte, jaz upam da bom zadnji razpravljalec, pa bom nekako zaključil. Nisem se mislil javiti, ampak to je šlo verjetno v neke vode v katere si nismo želeli zajadrati. Jaz sem morda naiven, ampak jaz vedno gledam na vsako vlado, je to leva ali je desna, rdeča, črna, da dela v dobri veri, da sprejema ukrepe v dobri veri, jaz verjamem, da tudi vlada Janeza Janše dela ukrepe v dobri veri, da je vlada Alenke Bratušek delala v dobri veri. Poglejte, vsaka vlada je naredila določene poteze, ki so bile dobre, ki so bile slabe, nekatere so bile tudi nujne. Verjetno je vlada Janeza Janše bila primorana sprejeti ZUJF, pa vemo da je ZUJF kasneje se pokazal v enem delu dobro, v enem kot slab, ampak jaz verjamem, da ga je morala sprejeti in jaz vem in verjamem, da je vlada Alenke Bratušek takrat, ko je denar dajala v banke rešila to državo. Vem, da jo je. Takrat sem to tudi od blizu spremljal kot eden najbližjih sodelavcev magistra Židana, ki je bil tudi podpredsednik vlade. To je takrat Alenka Bratušek morala narediti. In ta seja danes je bila sklicana z namenom, da se odpre tema pokojnin, ker nas je v opoziciji strah, da se bodo pokojnine nižale. Če se ne bodo, hvala bogu. To je v interesu tako leve opozicije, kot desne koalicije. In danes jaz upam, da bomo te sklepe sprejeli in najbolj zadovoljen bom, če bomo </font><br/>
<br/>
<b><font size="4">38. TRAK: (ŠZ) – 12.05</font></b><br/>
<br/>
<font size="4">	(nadaljevanje) čez leto, dve lahko tudi mi v opoziciji priznali in rekli, okej, nismo imeli prav, prav je imela koalicija, pokojnine se ne nižajo. Me pa zelo skrbi, da temu ne bo tako, vendar na vas je, da nas negirate in pokažete, da imamo danes mi narobe. Cilj je pa isti. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	K razpravi ni prijavljenih več članic in pa članov. Želi besedo še kdo od predstavnikov vlade? Ne. Potem dajem besedo predlagateljici, mag. Bratušek, izvolite.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Ja, najlepša hvala.</font><br/>
<font size="4">	Točno to, kar je povedal zadnji razpravljalec je bil tudi cilj sklica te seje. Da skupaj ugotovimo, da je odlok, ki ga je sprejela koalicija in je znižal za 230 milijonov evrov denar v pokojninski blagajni, da odlok ni dober, da je treba zato, da bodo pokojnine lahko rastle tako kot si želimo, ta odlok spremeniti. In ja, jeseni bo prišla ura resnice, ko bomo v Državni zbor, če vlada, pa poslanci, ki so danes zatrjevali, da se pokojnine ne bodo nižale, bo vlada oziroma koalicija morala priti z odlokom in zagotoviti dodatna sredstva. To je dejstvo in dva predlagana sklepa sta pravzaprav točno v tej smeri, je šla razprava danes malo širše, ampak odbor oziroma komisija je temu tudi konec koncu tudi namenjena in mogoče predsednik si lahko dovolim, da eno sejo namenimo tudi zadolževanju, razdolževanju in vsemu povezano s tem pa bomo videli zakaj bo ta milijarda, ki nas, kako že zgodovinsko uspešnega zadolževanja, zakaj bo porabljena. Če je trajnostna prav gotovo ne za poplačilo dolgov, kar je neka logika tudi. Pa mogoča čisto na koncu samo še en podatek iz sporočila fiskalnega sveta, da ne ostane v zraku. Bom citirala poročilo: »V Sloveniji je bilo poslabšanje salda sektorja država predvsem zaradi velikega obsega diskrecijskih ukrepov za omejevanje posledic epidemije v 2020 med večjimi v EU. Saldo sektorja država v Sloveniji se je iz presežka v višini 0,4 % BDP v 2019, lani prevesil v primanjkljaj v višini -0,4 % BDP.« To je bilo četrto najobčutnejše poslabšanje med državami članicami EU, ker je prej nekdo rekel, da smo v povprečju. Ne, smo globoko, globoko spodaj.</font><br/>
<br/>
<font size="4">	</font><b><font size="4">PREDSEDNIK IGOR PEČEK</font></b><font size="4">: Hvala lepa.</font><br/>
<font size="4">	Zaključujem razpravo. Prehajamo na odločanje o spremenjenem predlogu sklepa predlagatelja seje pod številko ena, ki se glasi. Komisija za nadzor javnih financ ugotavlja, da bo ob sprejeti maksimalni višini odhodkov Zavoda za pokojninsko in invalidsko zavarovanje za leto 2022, kot je trenutno določena v odloku o okviru za pripravo proračuna sektorja države za obdobje od 2022-2024 potrebno nižanje pokojnin. Želi kdo razpravljati o predlogu sklepa? Mag. Dejan Židan, izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala gospod predsednik.</font><br/>
<font size="4">	Tukaj bom obrazložil zakaj bom glasoval za. Če odmislimo vse močne besede, ki so bile danes tukaj izrečene, kakor da smo v predvolilnem obdobju, pa bi bilo tudi dobro in koristno za državo, da bi čez tri mesece bile v državi volitve, na koncu moramo ugotoviti, da o vsebini je bila pa prisotna soglasnost. Torej v kolikor sem slišal spoštovane poslanke in poslance, vsi podpiramo izredni dvig 3,5 %, ki se mora zgoditi in je zakon v proceduri, to mislim da je zdaj jasno. Drugo, vsi podpiramo tudi dvig, ki se mora zgoditi v letu 2022 in v resnici potem, če to drži eno in drugo in to je soglasje, če sem dobro razumel, mi moramo pošteno ugotoviti, da ni dovolj denarja načrtovanega. In zdaj, če na hitro pogledamo, verjetno je luknja, ki je trenutno načrtovana nekje v velikosti četrt milijarde evrov, plus, minus 50 milijonov verjetno. In to je tako zelo jasno, da je povsem jasen tudi verjetno potem sklep, dajmo to za kar se zavzemamo, sedaj tudi potrditi. Potrdimo pa lahko samo takole, da ta sklep sprejmemo in da potem v bistvu na ta način pozovemo vlado, da čimprej pošlje spremembo odloka o načrtovanju proračuna za naslednje leto in potem </font><br/>
<br/>
<b><font size="4">39. TRAK: (ŠZ) – 12.10</font></b><br/>
<br/>
<font size="4">	(nadaljevanje) smo točno tam. Vse kar smo govorili, da podpiramo, damo na razpolago materialne osnove, da ne bo težav, da bi potem to tudi izpeljali. Tako na kratko, zato v bistvu bom oba predloga v bistvu podprl. Pa še enkrat, iz vseh razprav danes prisotnih sem jaz zaznal, da podpiramo torej dvig izredne 3,5 %, dvig tudi v letu 2022 in če A in B poveš, na koncu sledi C. Potrebno je zagotoviti denar, ki pa sedaj v odloku še ni zagotovljen. Torej brez politike, ampak enotno naprej.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Želi besedo še kdo? Ne. Zaključujem razpravo o sklepu številka ena. Prehajamo na glasovanje o predlogu sklepa. Želi kdo obrazložiti svoj glas? Ne. Potem začenjam za glasovanjem. Glasujemo.</font><br/>
<font size="4">	Kdo je za? (7 članov.) Kdo je proti? (4 člani.)</font><br/>
<font size="4">	Ugotavljam, da je sklep sprejet.</font><br/>
<font size="4">	Prehajamo na odločanje o spremenjenem predlogu sklepa predlagatelja seje pod številko dva, ki se glasi. Komisija za nadzor javnih financ poziva vlado in Ministrstvo za finance, da v izogib vnovičnem znižanju pokojnin pripravi spremembo odloka o okviru za pripravo proračunov sektorja država za obdobje 2022-2024 ter tako v najkrajšem možnem času zagotovi manjkajoča sredstva. Želi kdo razpravljati o predlogu sklepa? Ugotavljam, da ne. Zaključujem. Prehajamo na glasovanje o predlogu sklepa. Želi kdo obrazložiti svoj glas? Kolega Franc Breznik, izvolite.</font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Poglejte jaz bom glasoval proti, ker gre za popolno zavajanje. Ponovno ponavljam, popolno zavajanje, češ da bo vlada znižala pokojnine drugo leto. Ponovno predvidevanje iz čarovniške steklene krogle gospe Alenke Bratušek. In zato bom glasoval proti.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala.</font><br/>
<font size="4">	Mag. Bratušek, želite obrazložiti svoj. Izvolite.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Jaz bom seveda glasovala za, ampak jaz mislim, da kolega slabo poslušal ali pa ni prebral sklepa, tako da mogoče ga predsednik še enkrat preberete, tako da ni nobene čarovniške krogle, pa nič, ampak zdaj pa prosim, če lahko dobro posluša.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Ja, se strinjam. Hvala za vaš predlog. Bom sklep prebral še enkrat in mislim pa, da je mag. Židan že povedal svoje. To kar ni bilo čutiti dovolj natančno glede na to, da ste si vsi razpravljalci ali tudi sebe štejem sem, zelo odmikali od teme, je pa na koncu razbrati, da smo si o vsebini enotni. Torej če želimo zagotoviti sredstva, bo potrebno spremeniti odlok. Zdaj sem malo poenostavil, bom pa sklep prebral še enkrat. Komisija za nadzor javnih financ poziva vlado in Ministrstvo za finance, da v izogib vnovičnem znižanju pokojnin pripravi spremembo odloka o okviru za pripravo proračunov sektorja država za obdobje 2022-2024, ter tako v najkrajšem možnem času zagotovi manjkajoča sredstva. Kolega Trček, ste želeli obrazložiti svoj glas? Izvolite.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, seveda, ker ne živim v stekleni krogli bom to podprl. V bistvu me pa malo čudi. Ne čudi me, če nek poslanec, ki je prvi mandat, pa mu malo dogaja, pa so zdaj na vladi, tega ne razume, ampak če poslanci, ki so že dolgo časa tukaj, ki se radi hvalijo s svojimi mednarodnimi izkušnjami ne razumejo te osnovne parametrov proračunskih zadev in povezanosti blagajn, potem pa ne vem. Ampak dobro, mogoče je vzhičenost pred tem velikim praznikom, ki je pred nami, pa vzamem to v zakup. Podprl bom tudi ta sklep.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">	Želi še kdo obrazložiti svoj glas? Ugotavljam, da ne. Začenjam za glasovanjem. Glasujemo.</font><br/>
<font size="4">	Kdo je za? (7 članov.) Kdo je proti? (4 člani.)</font><br/>
<font size="4">		</font><br/>
<b><font size="4">40. TRAK: (ŠZ) – 12.15</font></b><br/>
<br/>
<font size="4">	(nadaljevanje) Ugotavljam, da je sklep sprejet.</font><br/>
<font size="4">	S tem zaključujem to točko dnevnega reda in 29. nujno sejo komisije. Hvala lepa in lepo pozdravljeni.</font><br/>
<br/>
<b><font size="4">Seja se je končala 24. junija 2021 ob 12.15.</font></b>
</root>