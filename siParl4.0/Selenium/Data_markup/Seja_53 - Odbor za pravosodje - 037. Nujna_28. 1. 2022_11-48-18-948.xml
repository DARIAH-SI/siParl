<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA PRAVOSODJE</font></b><br/>
<b><font size="4">37. nujna seja</font></b><br/>
<br/>
<b><font size="4">(28. januar 2022)</font></b></p></div><br/>
<b><font size="4">Sejo je vodil Blaž Pavlin, predsednik odbora.</font></b><br/>
<b><font size="4">Seja se je začela ob 10.02.</font></b><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Vse članice in člane odbora, vabljene ter ostale prisotne lepo pozdravljam. Pričenjam 37. nujno sejo Odbora za pravosodje. V začetku seje vas naprošam, da tekom celotne seje vzdržujete in spoštujete predpisano medsebojno razdaljo ter nosite zaščitno masko. Prav tako članice in člane odbora prosim, da preverite tudi ali imate s seboj svoje prenosne identifikacijske kartice za glasovanje. Obveščam vas, da so zadržani in se seje ne morejo udeležiti naslednje članice in člani odbora: Predrag Baković ter dr. Matej T. Vatovec. Na tej seji kot nadomestne članice in člani odbora s pooblastilom sodelujejo Edvard Pavlič s PS LMŠ, ki nadomešča gospoda Rudija Medveda ter Monika Gregorčič iz kvote Konkretno. </font><br/>
<font size="4">	Ker k dnevnemu redu seje ni bilo predlogov za razširitev oziroma za umik katere od predlaganih točk je določen dnevni red seje kot je bil predlagan s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA, </font></b><b><font size="4">TO JE NA</font></b><font size="4"> </font><b><font size="4">OBRAVNAVO ZAHTEVE VIŠJEGA SODIŠČA V MARIBORU ZA OCENO USTAVNOSTI TRETJEGA ODSTAVKA 169. ČLENA ZAKONA O IZVRŽBI O ZAVAROVANJU, </font></b><font size="4">ki jo bomo obravnavali na podlagi drugega odstavka 265. člena Poslovnika Državnega zbora. </font><br/>
<font size="4">	Na voljo imamo naslednje gradivo, zahtevo z dne 6. 9. 2021, mnenje Zakonodajno-pravne službe z 20. 1. 2022 in mnenje Vlade z 14. 10. 2021. K tej točki dnevnega reda so bili vabljeni Zakonodajno-pravna služba in Ministrstvo za pravosodje. Želi besedo predstavnica Zakonodajno-pravne službe?</font><br/>
<font size="4">	Besedo ima mag. Maja Briški. Izvolite. </font><br/>
<br/>
<font size="4">	</font><b><font size="4">MAG. MAJA BRIŠKI</font></b><font size="4">: Predsednik, hvala za besedo. Na podlagi 13. člena Zakona o Državnem zboru in 1. odstavka 265. člena Poslovnika Državnega zbora je Zakonodajno-pravna služba pripravila mnenje k omenjeni zahtevi in zdaj jaz bi ga mogoče predstavila čisto na kratko, glede na to, da je mnenje precej obširno in ste ga tudi vsi prejeli že v pisni obliki. Višje sodišče v Mariboru je na podlagi prvega odstavka 23. člena Zakona o Ustavnem sodišču s sklepom prekinilo pritožbeni postopek v izvršilni zadevi do odločitve Ustavnega sodišča in vložilo zahtevo za oceno ustavnosti tretjega odstavka 169. člena Zakona o izvršbi in zavarovanju. Predlaga, da Ustavno sodišče navedeno določbo v delu, da zoper sklep ni pritožbe razveljavi iz razloga neskladnosti z Ustavo Republike Slovenije. Vlagatelj zahteve namreč meni, da ureditev iz tretjega odstavka 169. člena Zakona v delu, ki dolžniku odvzema pravico do pritožbe prekomerno posega v njegovo ustavno pravico </font><br/>
<br/>
<b><font size="4">2. TRAK (HK)- 10.05</font></b><br/>
<br/>
<font size="4">	(nadaljevanje) do pravnega sredstva iz 25. člena ustave. Zakonodajno-pravna služba meni, da ureditev iz 3. odstavka 169. člena ni v neskladju z Ustavo, saj ne predstavlja posega v dolžnikov pravico do pravnega sredstva iz 25. člena Ustave in jo je treba obravnavati v  povezavi z drugimi ustavnimi pravicami, zlasti s pravico do učinkovitega sodnega varstva brez nepotrebnega odlašanja iz 23. člena Ustave, ki v skladu z načeli pravne države iz 2. člena Ustave zagotavlja izvrševanje pravnomočnih sodnih odločb. Posebno pravno sredstvo, ki ga omogoča zakon je že sama pravica dolžnika, da lahko na podlagi prvega odstavka 169. člena tega zakona predlaga drugo izvršilno sredstvo ali drugo nepremičnino, ki jo dolžnik lahko uveljavlja v 8 dneh po vročitvi sklepa o izvršbi skladno s sodno prakso pa lahko še naknadno po ugotovitvi vrednosti nepremičnine do oprave naroka za prodajo stvari, sodna praksa pa dopušča tudi ugovore zoper sklep o izročitvi nepremičnine kupca. Po našem mnenju dodatna presoja višjega sodišča niti ni potrebna, saj ureditev v zakonu z vgrajenimi še dodatnimi varovalkami v postopku izvršbe  zagotavlja ustrezno pravno varstvo nepremičnine, ki dolžnikov dom v smislu ustavno sodnega varstva dolžnika v postopku izvršbe. Tukaj bi mogoče samo še omenila, da je bil ta osnovni zakon že večkrat noveliran in še posebej sta pomembni noveli iz leta 2018, ko je šlo za uresničitev odločbe Evropskega sodišča za človekove pravice v zadevi Vaskrsić proti Sloveniji, kjer so bile vgrajene v zakonsko materijo še dodatne določbe, ki varujejo dolžnikov položaj. Zadnja novela pa je bila sprejeta leta 2021, ki prav tako zagotavlja še dodatno varovanje dolžnikovega položaja v primeru izvršbe na njegovo nepremičnino, ki je njegov dom. Glede na vse navedeno Zakonodajno-pravna služba meni, da izpodbijana ureditev ni v neskladju z ustavo. Hvala. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Besedo dajem predstavniku vlade, ministru za pravosodje Marjanu Dikaučiču, za obrazložitev mnenja vlade. Izvolite. </font><br/>
<br/>
<font size="4">	</font><b><font size="4">MARJAN DIKAUČIČ</font></b><font size="4">: Spoštovani, hvala za besedo. Višje sodišče v Mariboru je prekinilo postopek izvršbe in zahtevalo presojo ustavnosti tretjega odstavka 169. člena Zakona o izvršbi in zavarovanju, saj meni, da navedena določba v delu v katerem izključuje možnost pritožbe prekomerno posega v dolžnikov ustavno zagotovljeno pravico do pravnega sredstva. Tako, kot zakonodajno pravna služba Državnega zbora tudi Vlada Republike Slovenije meni, da je zahteva za oceno ustavnosti neutemeljena in pa da veljavna ureditev tretjega odstavka 169. člena ZIS ni v neskladju z Ustavo. Dolžnik lahko namreč v skladu  z prvim odstavkom 169. člena Zakona o izvršbi in zavarovanju predlaga, da naj sodišče namesto izvršbe na nepremičnine dovoli drugo sredstvo izvršbe ali pa naj opravi izvršbo na drugi nepremičnini, kot je bila določena v samem sklepu o izvršbi. Tretji odstavek 169. člena v izpodbijanem delu tudi določa zoper sklep, ki ga sodišče po določenem postopku izda o navedenem dolžnikovem predlogu ni pritožbe. Ustavno sodišče je že presodilo, da v izvršilnem pravu, drugače kot v materialnem civilnem pravu ne gre za to, da bi moral zakon pri vsebinski ureditvi tega  pravnega področja zagotoviti ravnovesje položajev stran. Namen izvršilnega postopka je, skladno seveda za ustavno zahtevo po učinkovitosti pravice do sodnega varstva, zagotoviti, to izpolnitev obveznosti, ki praviloma izhaja iz pravnomočne sodbe. Glede na to, pa je nujno, da mora zakon prvenstveno upoštevati interes upnika, da se zagotovi učinkovitost izvršbe in s tem dokončna uresničitev upnikove ustavne pravice do sodnega varstva. V postopku izvršbe mora sodišče postopati hitro, na podlagi vlog in tudi drugih </font><br/>
<br/>
<b><font size="4">3. TRAK (HK)- 10.10</font></b><br/>
<br/>
<font size="4">	(nadaljevanje) pisanj, narok pa, kot vemo, opravi le izjemoma. Izvršba mora biti učinkovita in opravljena brez zavlačevanja. Zaradi drugačne narave postopka in pa nesimetričnega položaja strank se tako same odločitve sodišča, kot tudi pravna sredstva v izvršilnem postopku močno razlikujejo od pravnih sredstev v pravdnem postopku. Vlada meni, da je z veljavno ureditvijo varstvo dolžnika, ki izhaja iz ustavnega načela socialne države tudi ustrezno zagotovljeno. V zvezi z opozorili vlagatelja v zahtevi za oceno ustavnosti o varstvu nepremičnine, ki je dolžnikov dom, pa je treba upoštevati tudi, da je bil ZIS z zadnjima dvema novelama dodatno dopolnjen z številnimi varovalkami ravno na tem področju. Tako z novelo ZIS-L v letu 2018, kakor tudi z zadnjo novelo ZIS-N v letu 2021. Konkretno gre pri noveli ZIS-L za določbe, ki omogočajo dodatno varstvo dolžnika v primerih, ko teče izvršilni postopek na nepremičnino, ki je torej dolžnikov dom zaradi izterjave očitno nesorazmerne terjatve. Novela ZIS-N pa je olajšala položaj dolžnika še v naslednji fazi postopka pri izvršbi za izpraznitev in pa izročitev stanovanja ali stanovanjske hiše, ki je dolžnikov dom. Vlada meni, da je treba pravico do pravnega sredstva obravnavati skupaj z ostalimi ustavnimi procesnimi jamstvi, zlasti pa z zahtevo po učinkovitem sodnem varstvu brez nepotrebnega odlašanja in da ni treba dodatno vključevati presoje višjega sodišča za vse primere nepremičninske izvršbe ob tem, da zakon že zagotavlja osebno varstvo nepremičnine, ki predstavlja dolžnikov dom, tako v primerih, ko bi bilo izvršbo mogoče preprečiti zaradi razmeroma nizke vrednosti terjatve, kot tudi v nadaljnjih korakih izvršilnega postopka. Dejstvo, da zoper sklep o določitvi drugega sredstva izvršbe ni pritožbe tako ne predstavlja posega v dolžnikovo pravico do pravnega sredstva, saj dolžnikov predlog dovolitev drugega sredstva izvršbe že sam po sebi predstavlja posebno pravno sredstvo. Dolžnik lahko namreč navedeni predlog poleg tega v skladu s sodno prakso uveljavlja tudi še naknadno, do oprave naroka za prodajo stvari, sodna praksa pa tudi dopušča, da se tovrstni ugovori in pa tehtanje uveljavlja tudi zoper sklep o izročitvi nepremičnine kupcu. Veljavna ureditev, ki torej ne dopušča še samostojne pritožbe zoper sam sklep o določitvi drugega sredstva oziroma predmeta izvršbe ni v neskladju z ustavo, saj bi se s tem še dodatno podaljšalo in s tem poseglo v upnikovo ustavno pravico do sodnega varstva v fazi postopka v kateri še ne pride do unovčenja premoženja in s tem posledično še pred samim potencialnim prisilnim posegom v položaj dolžnika. Hvala. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN</font></b><font size="4">: Hvala lepa. Želi kdo od članic in članov obora razpravljati o mnenju Zakonodajno-pravne službe o navedeni pobudi? Želi, besedo ima mag. Dušan Verbič, izvolite. </font><br/>
<br/>
<font size="4">	</font><b><font size="4">MAG. DUŠAN VERBIČ (PS Konkretno): </font></b><font size="4">Hvala lepa predsednik, vsem prisotnim prav lep pozdrav. Bom zelo kratek, vendar je prav za stavek ali dva. S strani predstavnice Zakonodajno-pravne službe in spoštovanega ministra je po vsebini ali vezano na vsebino bilo kar veliko povedanega in tudi prav, da je to povedano. Vendar bi samo izpostavil z enim stavkom tudi naslednje. Dejstvo je, da izvršilni postopek v tej konkretni zadevi ali pač v taki vsebini je izključno namenjen za zaščito upnikov in glede na to, da zakonodajno-pravna služba, ki je pripravila to mnenje, moram priznati, zelo pohvalno, predvsem v tem kontekstu, kajti tisti, ki smo prebrali to mnenje zakonodajno-pravne službe nesporno izhaja, da je zelo poglobljeno, obrazloženo in lahko rečem, glede na to tematiko marsikatera sodba v izvršilnih postopkih na posameznih sodiščih nima tako kvalitetne obrazložitve kot imamo pač s tem mnenjem. Ko človek prebira to mnenje se pa samo po sebi vsiljuje  </font><br/>
<br/>
<b><font size="4">4. TRAK (HK)- 10.15</font></b><br/>
<br/>
<font size="4">	(nadaljevanje) nek pomislek kar se tiče vložitve tovrstne ustavne presoje. Nesporno je in tukaj ni nobenega nasprotovanja, da je to legitimna odločitev, v tem primeru Višje sodišče Maribor, je pa tista navezna okoliščina, ki sem jo prej vseeno navedel, preprosto tak predlog pa daje vtis, da je eventualno višje sodišče v taki konkretni zadevi nekako morda zasleduje tudi neko nepisano ali v ozadju zaščita dolžnika ne pa upnika. Zaradi tega sam imam določene pomisleke na tovrstne odločitve, kajti vemo, da se tovrstni postopki potem zavlačujejo in se čaka do odločitev Ustavnega sodišča, kar pa preprosto gre v popolno nasprotje v hitrem in učinkovitem sojenju predvsem v korist upnikov. Seveda podpiram tovrstno zadevo in hvala lepa. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala tudi vam. Še kdo želi besedo? Ugotavljam, da ne, zato zaključujem razpravo in prehajamo na odločanje. Izvolite, postopkovno.</font><br/>
<br/>
<font size="4">	</font><b><font size="4">BRANE GOLUBOVIĆ (PS LMŠ): </font></b><font size="4">Hvala predsedujoči, pred odločanjem vas prosim za 40-minutno prekinitev v skladu s poslovnikom. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN</font></b><font size="4">: Na zahtevo PS LMŠ odrejam 40 minut pavze. Nadaljujemo ob 11.00 uri. </font><br/>
<br/>
<b><font size="4">	</font></b><font size="4">(Seja je bila prekinjena ob 10.17 in se je nadaljevala ob 11.00.)</font><br/>
<br/>
<b><font size="4">5. TRAK (HK)- 11.00</font></b><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Nadaljujemo z 37. nujno sejo Odbora za pravosodje. </font><br/>
<font size="4">	Smo v fazi glasovanja. Zaključili smo razpravo in prehajamo na odločanje. Preden pa bomo odločili vas bi opozoril, da ste bili opozorjeni na spremembe glede ugotavljanja navzočnosti članic in članic delovnega telesa na sejah. O tem ste bili obveščeni 27. decembra 2021. Glasovanje na sejah delovnega telesa sedaj po novem poteka tako, da morate navzoči članice in člani obvezno pritisniti eno izmed treh tip na glasovalni napravi, torej za, proti ali x kvorum, sicer se šteje, da na sami seji niste navzoči. Želi morda kdo obrazložiti svoj glas. Ugotavljam, da ne. Na podlagi 265. člena Poslovnika Državnega zbora dajem na glasovanje naslednje mnenje in sicer »Odbor za pravosodje podpira Mnenje Zakonodajno-pravne službe v zahtevi Višjega sodišča v Mariboru za oceno ustavnosti tretjega odstavka 169. člena Zakona o izvršbi in  zavarovanju. </font><br/>
<font size="4">	Glasujemo. Glasovanje poteka. Ugotavljam, da nas je navzočih 8 članic in članov odbora. </font><br/>
<font size="4">	Kdo je za? (8 članov.) Je kdo proti? (Nihče.) </font><br/>
<font size="4">	Ugotavljam, da je predlagano mnenje sprejeto.</font><br/>
<font size="4"> </font><br/>
<font size="4">	Odbor bo pripravil poročilo, v katerega bo sprejeto mnenje vključno in poslal Zakonodajno-pravni službi, ki v skladu z 266. členom Poslovnika Državnega zbora pripravi odgovor za Ustavno sodišče. S tem zaključujem to točko dnevnega reda. </font><br/>
<font size="4">	V nadaljevanju predlagam, da z vidika racionalnosti in glede na podobnost problematike in pretežno iste vabljene združimo obravnavo 2. in 3. točke dnevnega reda. Se s tem mojim predlogom strinjate? Ugotavljam, da se. </font><br/>
<br/>
<font size="4">	S tem prehajamo na </font><b><font size="4">2. IN 3. TOČKO DNEVNEGA REDA, TO JE NA ZAHTEVO ZA SKLIC NUJNE SEJE Z NASLOVOM »IZVAJANJE NAČELA PRAVNE DRŽAVE Z VIDIKA UČINKOVITOSTI, NEPRISTRANSKOTI IN NEODVISNOSTI PRAVOSODJA V REPUBLIKI SLOVENIJI </font></b><font size="4">ter </font><b><font size="4">PROBLEMATIKA TVEGANJA ZA ZNIŽANJE RAVNI ZAUPANJA JAVNOSTI V SODSTVO KOT POSLEDICA NEJASNOSTI V ZVEZI Z IZPOLNJEVANJE POGOJEV VRHOVNEGA SODNIKA BRANKA MASLEŠE ZA OPRAVLJANJE FUNKCIJE SODNIKA VRHOVNEGA SODIŠČA REPUBLIKE SLOVENIJE. </font></b><br/>
<b><font size="4">	</font></b><font size="4">Zahteva PS SDS, NSi in SNS za sklic nujne seje Odbora za pravosodje iz dne 19. 1. 2022 je objavljen na spletnih straneh Državnega zbora s sklicem. Tretjo točko pa sem samo uvrstil, kot predsednik Odbora za pravosodje. Na sejo so bili s sklicem vabljeni v imenu predlagatelja poslanec mag. Branko Grims, Marjan Dikaučič, minister za pravosodje, mag. Damijan Florjančič, predsednik Vrhovnega sodišča, ki se je opravičil, Vladimir Horvat, predsednik Sodnega sveta, Drago Šketa, generalni državni tožilec, ki je prav tako opravičil. Dodatno so bili vabljeni na predlog PS SDS Aleksander Pevec, odvetnik in Jan Zobec, vrhovni sodnik. </font><br/>
<font size="4">	Prehajamo na obravnavo predloga za sklic nujne seje in tretjo točko besedo dajem mag. Dejanu Kalohu, kot predstavniku predlagatelja 2. točke. Predsednik najlepša hvala za točko. Z moje strani najprej pozdrav spoštovanim kolegom, kolegicam, spoštovanim gostom, ki so bili omenjeni in seveda državljanom in državljankam, ki nas morebiti gledajo pred televizijskimi sprejemniki. Zdaj, na današnjem odboru za pravosodje imamo točko z naslovom »Izvajanje načela pravne države z vidika učinkovitosti, nepristranskosti, neodvisnost pravosodja v Republiki Sloveniji«</font><b><font size="4">. </font></b><font size="4">Pozdravljam odločitev predsednika, da smo združili s 3. točko, se pravi s problematiko vrhovnega sodnika Branka Masleše. Dovolite mi, jaz bom zdaj to predstavitev uvodno probal čimbolj strniti, ker smo pač imeli zdaj </font><br/>
<br/>
<b><font size="4">6. TRAK (HK)- 11.05</font></b><br/>
<br/>
<font size="4">	(nadaljevanje) že 40 minut zamika, predvsem zaradi spoštovanih gostov, ki imajo svoje obveznosti in nimajo tukaj verjetno ves dan časa na voljo. Čeprav se jim še enkrat zahvaljujem, da so res  prišli v takem številu. Zdaj, jaz bi to uvodno predstavitev razdelil na tri sklope, učinkovitost sodstva v kontekstu doseganja časovnih standardov, reševanja zadev. Pod točko 2. - nepristranskost in neodvisnost pravosodja na poudarku na notranji avtonomiji sodnikov, ter seveda problematika tveganja za znižanje ravni javnosti v sodstvu kot posledica nejasnosti, še vedno nejasnosti v zvezi z neizpolnjevanjem pogojev vrhovnega sodnika Branka Masleše za opravljanje funkcije sodnika vrhovnega sodišča. Naj zdaj takoj, uvodoma, izpostavim, da se seveda predvsem razumemo s spoštovanimi opozicijskimi poslanci, da ni vsaka kritika druge veje oblasti že tudi avtomatično nedopusten poseg, bog ne daj grožnja, v neodvisnosti druge, gre za čisto normalno razpravo. Zdaj ločenost oblasti tudi ne pomeni, da gre neko de facto izoliranost druge veje oblasti ampak seveda predpostavlja seveda neko sodelovanje, nek dialog in to bo tudi danes moja intenca, da se v nekem spoštljivem konstruktivnem dialogu pomenimo pač o topiki, ki izhaja iz naslova zahteve našega sklica. Zdaj, dovolite mi, da še vedno v tem uvodu izpostavim to zadnjo, 2020 EU justic scoreboard, ki primerja to stopnjo zaupanja posameznih držav članic v seveda /nerazumljivo/ domače pravosodne sisteme. Zdaj nekaj statističnih podatkov, ki so pa na nek način nazorni, povedni. Slovenija je za Bolgarsko, Poljsko in Hrvaško še vedno četrta v Evropski uniji, po stroških za sodišča, kar predstavlja 0.45 % deleža bruto domačega proizvoda ter vrsto let tudi še vedno prva po številu sodnikov na 100.000 prebivalcev. Vedno imamo tu od 40 do 45 gravitira ta številka sodnikov na 100 tisoč prebivalcev. Ampak kljub temu ugotovitev, se pravi stroškovni segment in ta številčnost sodnikov v EU pa se nekako zdi, da k večjemu zaupanju državljanov v neodvisnost slovenskega pravosodja še vedno ne prispeva. Kar se tiče drugih držav Danske, Avstrije, Finske, Švedske imajo po prepričanju njihovih domačih državljanov najvišjo stopnjo neodvisnosti sodnega sistema v Evropski uniji, Slovenija je na dojemanju te stopnje še vedno precej na repu, na 20. mestu. Zanimiva pa je ta statistika, da takoj za Ciprom za to otoško državo je Slovenija v 89 % tista, kjer menijo, da je nizka stopnja neodvisnosti pravosodja, veste iz kod korenini, ne boste ali pa mogoče predvidevate, da je posledica vmešavanja politike, mešanja politične oblasti oziroma posameznih politiko. Vsaj tako EU justic scoreboard. Zdaj, to je sicer moj medklic, to ni zdaj iz tega justic scoreboard-a, ob lanski 30. obletnici naše spoštovane matere domovine Republike Slovenije lahko vendarle ugotovimo, da leva politična opcija bila na oblasti 23 let, ker zdaj v odstotkih pomeni 77 % vsega časa, ta desnosredinska politična opcija pa 7 let, kar znaša 23 % vsega tega časa v naši samostojni Sloveniji. En medklic, ki se mi je zdel na mestu. Zdaj na nazaj k temu justic scoreboard-u za 2020, jaz eno verjamem kot pozitiven človek, da obstaja neka svetla luč na koncu tega, še vedno rečemo temnega sodnega tunela z upanjem Slovencem, malo po malo vendarle raste, se minimalno popravlja od leta 2016 konkretno se zaupanje v pravosodni sistem dvignilo res da v veliki večini evropskih držav, v 20 državah, Sloveniji se je dvignilo v zadnjih štirih letih za 12 odstotnih točk. Pa vendarle ne glede na dvig teh odstotnih točk v smislu neodvisnosti sodnikov pa naš sistem pod postavko »zelo dober« ocenjuje zgolj 3 % vprašanih, za dobrega 39 % procentov vprašanih, za dokaj slabega 31 % vprašanih in za zelo slabega 15 % sodelujočih, 12 % pa je v raziskavi takih, ki pač ne vedo kako formulirati odgovore oziroma ne vedo kako </font><br/>
<br/>
<b><font size="4">7. TRAK (HK)- 11.10</font></b><br/>
<br/>
<font size="4">	(nadaljevanje) oceniti neodvisnost naših sodišč. Meni se osebno, še  ni sicer v zahtevi za sklic, ampak ko sem gledal ta scoreboard se mi je zdel razdelek na strani 41 poročila še posebno pomenljiv, namreč imenuje se delež stalnega usposabljanja sodnikov v različnih vrstah veščin. Zdaj, Maša kaj lahko do konca ali zdaj želiš. Hvala predsednik, tam so štiri veščine opredeljene. Sodništvo, IT veščine, vodenje sodišč in sodniška etika. Zdaj verjeli ali ne Slovenija spada med 9 držav, ki po justic scoreboard-u 2022 v veščini vodenja sodišč in pa sodniške etike teh dveh parametrov sploh ne zaznava. Niti v procentu možnosti, se  pravi med svojimi rednimi veščinami usposabljanja tega sploh ni. Vsaj tako izhaja iz tega poročila. Zdaj, zaskrbljujoča pa ostaja tudi statistično dejstvo iz našega letnega poročila o učinkovitosti in neodvisnosti oziroma uspešnosti sodišč za leto 2020, da na slovenskih sodiščih kljub zmanjšanemu pripadu novih zadev še vedno prihaja do sodnih zaostankov. Mi smo jih nekaj navedli v naši zahtevi za sklic. Ne bom jih zdaj podrobno opredeljeval, vsak ve od članov pravosodja, o čem govorim, zdaj kar se pa tiče neposredne povezave z nepristranskostjo in neodvisnostjo pravosodja. Ravno na poudarku na notranji avtonomiji sodnikov, to bi zdaj rad malo bolj elaboliral, ker se mi zdi ta drugi sklop, ki ga bomo danes obravnavali združen s tisto tretjo problematiko. Koliko so dejansko naši slovenski sodniki neodvisni pri svojem odločanju, kakšna je njihova soodvisnost ali pa neodvisnost napram sodniškim šefom? Tukaj mislim, da je tudi vprašanje na mestu. Zdaj, ne bom sicer zelo podrobno, pa vendarle, to so vse bili medijski primeri. Gre za ta medsebojna razmerja in kot sem prej omenil, ravno tisto politično konotacijo. Mi imamo tukaj v Ljubljani okrožno sodišče, kjer je aktualni predsednik Višjega sodišča, gospod Pogačnik, on je imel že recimo pred dvema desetletjema zamrznjen sodniški mandat. Takrat vemo, da je delal pri ministru takratnem Bandlju iz kvote LDS kot funkcionar na vrhu kriminalistične službe. Se pravi ta preplet, pa vračanje s politike v sodno vejo oblasti je pri nas neka stalnica. Zdaj, jaz bi samo na nekaj res takih primerov spomnil, ki so se zgodili v zadnjih, recimo časovno dobi dveh let. So medijsko znani, so bili tudi obravnavani na Sodnem svetu, zato verjamem, da bomo od gospod Hrovata tudi dobili kakšne polnokrvne odgovore na to temo. </font><br/>
<font size="4">	Zdaj, naj začnem s to ljubljansko okrožno sodnico Ano Testen, kar z ustno odredbo, z ustno odredbo je bila kazensko premeščena na sodišče v Kamnik. Vzeti so ji bili vsi spisi. Zdaj, takrat jaz vem, da je to sodnica sama prerazporeditev, kazensko, izpodbijala na ljubljanskem višjem sodišču. Prvič s pritožbo ni bila uspešna, je pa bila v drugo uspešna, po mojem tudi zaradi intervencije Sodnega sveta, zaradi njihove dobre argumentacije, ker je pač zavzela neko kritično stališče do tega dejanja predsednika Okrožnega sodišča in jaz mislim, da je bila vaša dikcija, da je pravno dejansko ustavno nedopustno, da predsedniki sodišč kazensko razporedijo na druga sodišča. Potem je bil tudi postopek za zahtevo ustavnosti. Ne vem, kaj se je s tistim sicer zgodilo. </font><br/>
<font size="4">	Potem, naj se premaknem k naslednjemu primeru, se pravi, tudi medijski primeri, mislim, da je bil letos v tedniku Demokracija, pa v nekih drugih medijih še omenjen. Se pravi, spet predsednik Okrožnega sodišča Pogačnik in sodnica Turukova. Ker naj bi ta spoštovana sodnica, gre spet za neki preplet poklicnih in medosebnih razmerij, kjer je namesto običajnega pripora se odločila, pa je šlo tam za kaznivo dejanje ogroženega ropa, se je odločila za hišni pripor. Naj bi to celo bil neki ožji sorodnik predsednika okrožnega sodišča. Zdaj, jaz ne vem, če se je že do zdaj zgodil kakšen pregled predmetnega spisa, kjer bi se dejansko ugotavljalo ali je ta gospa sodnica, glede na takšno, res šlamastiko, po moji oceni, še sploh primerna za sodnico. Ampak zgodilo se je nasprotno. Gospa Turukova, kolikor smo videli, je potem bila na nek način</font><br/>
<br/>
<b><font size="4">8. TRAK (HK)- 11.15</font></b><br/>
<br/>
<font size="4">	(nadaljevanje) diametralno nasprotno Testenove nagrajena, se pravi za dve leti je bila prestavljena na specializirani oddelek okrožnega sodišča. Potem so ta dogovor še podaljšali za dve leti brez vsakršnega izpisa, vsaj kakor sledi iz poročanja medijev. Zdaj, če ta medijska navajanja držijo je po moji oceni gospod Pogačnik storil zelo hudo zlorabo svojega položaja, svoje predsedniške funkcije za privilegirano, po drugi strani, obravnavo svojega sina. Tako, da upam, da bo še kdo vzel pod drobnogled od pristojnih. </font><br/>
<font size="4">	Želim še povedati en realen primer, ki pa se dogajal okrog februarja 2017. Mogoče je tudi primer sodnemu svetu poznan. Ne vem, bo mogoče gospod Horvat kaj povedal. Šlo je za zadevo, da je sodnica okrožnega sodišča v Ljubljani, neko sodno odločitev sprejela, tožilstvo se z njo ni strinjalo, je pa potem završalo ravno okrog vodstva okrožnega sodišča, da je spet bojda gospod Pogačnik z njim navezal stik takratni vodja SDT, gospod Harij Furlan in mu je predlagal, da bi se zgodil neki pogovor na to temo. Da bi se ona dva pogovarjala o sodniški konkretni odločitvi, do tega ni prišlo, ker je bil pa gospod Pogačnik, po moji oceni, vendarle toliko, da rečemo temu, v tistem danem trenutku priseben, da on ni odšel do Furlana je pa seveda tja poslal vodjo kazenskega oddelka in pa vodjo specializiranega oddelka. Zdaj, tudi če te navedbe držijo jaz še enkrat poudarjam, ne vem, če je to Sodni svet obravnaval, da se sodnike pošilja kot na neki zagovor k vodji specializiranega državnega tožilstva, to je tudi glejte, predstavlja neposreden poseg v avtonomijo posameznega sodnika. Ve se, da je tožilec zgolj stranka v postopku ne pa »pomočnik« višjega oziroma predsednika okrožnega sodišča. Kaj je še najhujše pri tej zadevi, da štiri dni kasneje po tem šolanju  je bil kolegij kazenskega oddelka, kjer so to sodnico vpričo petnajstih sodnikov tam obravnavali in kritizirali njeno odločitev. Bomo videli, če se bo danes tekom razprave pokazalo, da je bilo temu tudi tako ampak kakorkoli pravilni postopek bi definitivno bil, da bi državni tožilec, seveda kot se spodobi in kot se pritiče zakonu vložil pravno sredstvo in potem na podlagi argumentacije seveda kakšna bi pač bila doseže odločitev v svoj prid, če njegovi argumenti držijo. Zdaj, dovolite mi, sicer predsednik je povedal, da generalnega državnega tožilca Škete ni, ker je bojda nekje v tujini, to bi še rad omenil. Se tudi meni zdi zelo nenavadno, da zdaj v GDT Drago Šketa gre nekako v svojem svojstvu generalnega tožilca, da gre v Moskvo na to praznovanje 300 letnice ruskega tožilstva. Pa ravno v času, ko vemo, da se obetajo Rusiji sankcije iz Evropske unije, Nata, pa tudi njihov, oni temu rečejo »generalni prokuror« se pravi v prevodu njihov generalni tožilec, da je tudi eden izmed tistih, ki jih nekako preganja opozicija v Rusiji. Zdaj, ne vlada ne zunanje ministrstvo nista bila uradno seznanjena s tem obiskom. On je sicer res, da bojda, tako so njegovi piar-ovci sporočili, da je poklical, da je poklical veleposlanika v Moskvo. Ampak, glejte, to vseeno ni neki uradni postopek, ki bi se izpeljal korektno. Zdaj, mene osebno, kot predlagatelja, da sta Drago Šketa in tisti njihov generalni tožilec, da sta tam potem podpisala strateške sporazume, ki se nanašajo na kibernetski kriminal, na preprečevanje pranja denarja, okolijska kriminaliteta. Zdaj, vendarle državno tožilstvo ni v tem kontekstu država v državi, da se gre, mednarodnih sporazumov, mimo aktualne oblasti hodilo v Moskvo tam na srečanje z njihovimi sicer enakovrednimi predstavniki. Zdaj, jaz mislim, da to ravnanje GDT Šketa prav tako krni zaupanje v širši ta slovenski pravosodni ekosistem in mislim, da bi tudi mogli na to temo kaj reči. </font><br/>
<font size="4">	Zdaj, sem pa že pri zadnjem sklopu. Sem res pohitel zaradi spoštovanih gostov. Ta problematika znižanja ravni zaupanja v sodstvo ravno z nejasnostmi, še vedno velikimi nejasnostmi, z velikimi sivimi lisami, kar se tiče tega dokazovanja vrhovnega sodnika Branka Masleše v kontekstu opravljanja funkcije sodnika Vrhovnega sodišča. Jaz zdaj verjamem </font><br/>
<br/>
<b><font size="4">9. TRAK (HK)- 11.20</font></b><br/>
<br/>
<font size="4">	(nadaljevanje) pa si mi zdi, da vsi enako mislimo, tudi spoštovani opozicijski poslanci, čeprav kolegica tam seveda bi rekel, ji verjetno ni to všeč, ampak kakorkoli, da vrh slovenskega sodstva, mi je tudi žal, da ni danes gospoda Florjančiča z nami, vključno s Sodnim svetom, upam, da se vsi zavedamo, da je bil tisti prvi odziv vrhovnega sodnika Masleše, milo rečeno, nenavaden. Bom uporabil tako terminologijo. Mogoče je bil za koga celo tudi žaljiv, mislim, da v tem kontekstu mogoče so se počutili predvsem novinarji, ki so konkretno spraševali sodnika o diplomi, o opravljenem pravosodnem izpitu, dva meseca je bil zelo taki pregovorni molk, zelo povedni molk. Vendarle, zdaj državljani, ki se jim sodi v imenu ljudstva, so pa kot opcija, oziroma kot skupina ljudi, ki pa jih potem mediji seznanjajo s to problematiko, pa vendarle, verjetno so upravičeni, da dobijo te podatke, po drugi strani imamo tudi ene vestne delovne sodnike. Vsi so, vsaj upam, da so zakoniti sodniki in verjamem, da komu drugemu ne bi bilo težko pokazati teh dokazil o svoji izobrazbi, če bi nekdo korektno z novinarskim vprašanjem to zahteval. Zdaj, do tega trenutka smo videli tri verzije te diplome, tisto iz Sarajeva, brez žigov, potem tisto, ko je potem Vrhovno sodišče pošiljalo in kaj je sam sodnik pošiljal. Še vedno nekatere izjave ostajajo protislovne, vsaj to kar sem jaz spremljal. Glejte, to pa iz obče človeškega vidika, neka vehemenca, jaz mislim, da se ne pritiče enemu vrhovnemu sodniku, pa še potem tista besedna fraza, da je nekomu iz pod časti. Poglejte, vsi tukaj, ko sedimo notri, ki imamo diplomo univerzitetnega diplomiranega pravnika, če bi mene nekdo kot poslanca prosil novinar, pa seveda ti bom pokazal, sem predstavnik ljudstva. Isto, kot na drugi strani, ko se sodi v imenu ljudstva. Jaz tu res ne vidim smisla v tem odklonilnem začetnem razlogu Masleše. Jaz sem opazil še nekaj. Pri 24 ur je bilo najprej rečeno, da je pripravništvo opravljal zgolj na okrožnem javnem tožilstvu v Sarajevu, medtem nekaj ur kasneje na objavi RTV Slovenije pa se že pojavlja novo pojasnilo, da je tudi nekaj malega na sodišču v Sarajevu opravljal pripravništvo. Zdaj, v Sloveniji, kolikor vemo, noben pripravnik ni pripravništva opravljal na tožilstvu, temveč samo na sodiščih. Prvič slišim, da bi nekdo na tožilstvu opravljal pripravništvo. Pa tudi v Sloveniji ta naziv, diplomiran pravnik, pomeni VI. stopnjo izobrazbe in s VI. Stopnjo izobrazbe dejansko nas ne spušča na pravosodni izpit. Zdaj, kar se pa tiče samega pravosodnega izpita, pa po pregledu vseh datumov, zdaj, kdo je pač ima to veščine za osnovno matematiko je ugotovil seveda, da je pripravništvo samo oziroma pravosodni izpit opravljal pred koncem pripravništva, določenega s takratnim  zakonom. Kar pomeni, da tisto pripravništvo, o katerem govori vrhovni sodnik sploh ni bilo namenjeno pripravi na pristop k pravosodnemu izpitu. Zdaj, samo malo, če bi jaz imel isti recimo, hipotetičen primer, kaj bi on moral narediti. Jaz bi si pridobil, če bi jo seveda imel, odločbo za čas skrajšanja pripravništva, kjer bi mi pisalo, so mi skrajšali to dobo pripravništva, ker sem tako odličen, izstopajoč pravnik ali karkoli drugega. Tega, spoštovani sodnik ni pokazal, zato trdim, da še vedno obstaja upravičen dvom v pravno veljavnost tega potrdila o pravosodnem izpitu. Nismo še videli vse relevantne dokumentacije. Zdaj, Sodni svet ne vem, če je pojasnil te okoliščine v smislu kako je najvišji sodni funkcionar v Sloveniji s tem opravljenim sodnim izpitom v Bosni in Hercegovini prej kot leto dni po diplomi, ko je bil v Sloveniji zakonski pogoj dve leti, kako je dejansko postal sploh vrhovni sodnik. Zdaj, kar se tiče same diplome, glede določene kvote opravljenih izpitov. Se pravi, da si dobil VI. stopnjo, to je bilo seveda možno, da ni rabil sploh delati diplomske naloge. Se pravi, da se mu je tista kvota določenih izpitov priznala kot naziv, tu se mi ne zdi tako veliki problem. Predvsem ta zgodba o pravosodnem izpitu pa še vedno ni res za in strokovno in za širšo javnost ni izkazana. Kar se pač tiče, ampak to ni edini primer. Tudi zdaj po besedah, tega kazensko ali pa kakorkoli odstavljenega sodnika, Radonjiča, pravi da takih </font><br/>
<br/>
<b><font size="4">10. TRAK (HK)- 11.25</font></b><br/>
<br/>
<font size="4">	(nadaljevanje) spornih sodnikov naj bi bilo, je javno povedal, 50 do 60. Zdaj, mediji, SIOL, so pisali o tem drugem primeru sodnice Jaše Jasminke Trklja, ki je pravosodni izpit opravila tudi v Bosni, leta 1987, v osemdesetih letih. Zdaj, pri njej je bila pač ta mala distinkcija, da pravosodni izpit je opravljala v prejšnji skupni državi SFRJ, sodnica pa je potem postala v samostojni republiki Sloveniji. Zdaj, jaz imam tu sedem odločb je bilo s strani Vrhovnega sodišča na isto variacijo teme. Se pravi, vam bom prebral spoštovani. Ker je šlo za republiške predpise je PDI na podlagi 34. člena ZPDI izenačen le pravosodni izpit opravljen v skladu s predpisom, ki je veljal v Republiki Sloveniji, ne pa v skladu s predpisom druge Republike nekdanje SFRJ, teh zadev je bilo 7 po mojem vedenju. Zdaj, se pa postavlja vprašanje. Tukaj, v tej obrazložitvi je jasno navedeno, da vsi pravni pooblaščenci, ki so želeli predstavljati stranke pri reviziji na vrhovnem sodišču niso smeli biti zastopniki. Ravno zaradi tega obrazložitvenega dela, po drugi strani je pa Vrhovni sodnik, ki pa dejansko tudi tega pogoja nima po tej dikciji iz tega jedra, on pa lahko odloča o reviziji. Glejte, s tem se bo moral nekdo zelo zelo resno ukvarjati, ker to pa je ne samo protislovje samo o sebi, ampak gre dejansko za, da rečem, za pravi škandal, v tem kontekstu. Zdaj, dovolite še mi, že grem proti koncu, kot medklic, tudi v eni izmed teh zadev sodil, po mojem vedenju dr. Erih Kerševan, ki se potem na tisti seji Sodnega sveta tudi izločil iz razprave o sodniku Maslešu. To sem opazil, da ne boste mislili, spoštovani opozicijski kolegi, da je to zdaj spet, sem na začetku rekel, da ostajamo v tem konstruktivnem dialogu, spoštljive narave, ampak tudi tabelirani slovenski pravniki, kot je dr. Matej Avbelj, tam je pa tudi bila ost kritike uperjena zoper sodni svet. Zdaj, dr. Avblja je tam pač ne nek način zmotilo, da je Sodni svet zavzel neko stališče, da pač v te zaključene postopke izbire nekako ne more posegati niti v kontekstu preverbe tega. Zdaj Avbelj je tam potem eksplicitno napisal, da pač Sodni svet kot ustavna institucija vendarle more varovati samostojnost in neodvisnost svoje veje oblasti. Mogoče bo kakšen komentar na to temo. Saj pravim, gre za res odličnega pravnika, ki ima zelo evropsko širino vsega  pravnega znanja, tako da to ni kar ena ocena, ampak res zelo, da rečem ostra kritika. </font><br/>
<font size="4">	Dovolite predsednik, da zaključim ta sklop, da dokler se res dokončno ne ugotovi zakonitost pridobljenih vseh pogojev za sodniško funkcijo, res ostajajo resni dvomi, ali so imeli državljani, ki jim je sodil sodnik Masleša dejansko zagotovljeno ustavno pravico do dostopa k zakonitemu sodniku. </font><br/>
<font size="4">	Zdaj, dovolite mi še kar se tiče samih sklepov. Jaz verjamem, jaz jih bom hitro zaradi javnosti prebral, enega smo še potem dodali. Se pravi, odboru za pravosodje predlagamo, da po končni razpravi sprejme naslednje sklepe:</font><br/>
<font size="4">	Pod točko 1: "Odbor za pravosodje ugotavlja, da so za dvig zaupanja v sodstvo ter za izboljšanje stanje potrebna usklajena prizadevanja vseh treh vej oblasti v smeri večje učinkovitosti, odprtosti in preglednosti." </font><br/>
<font size="4">	Pod točko 2: "Odbor za pravosodje ugotavlja, da je za boljše delovanje sodstva pomembno, da se sodstvo zaveda svoje odgovornosti, predvsem glede zagotavljanja človekovih pravic in temeljnih svoboščin v sodnih postopkih glede neodvisnosti sodstva in zagotavljanja videza nepristranskega odločanja v sodnih postopkih, kot tudi ugotavljanja odgovornosti za delo in odločitve v sodnih postopkih ter zagotovi njihovo primerno sankcioniranje." </font><br/>
<font size="4">	Pod točko 3: "Odbor za pravosodje Vladi Republike Slovenije in Ministrstvu za pravosodje Vrhovnemu sodišču Republike Slovenije in Sodnemu svetu predlaga, da preuči in pripravi zakonske rešitve na podlagi katerih bo mogoče omogočiti preglednost dela sodstva, njegovo večjo učinkovitost, skrajšanje postopkov, zagotoviti ustrezno obliko istančnega nadzora nad vsemi, tudi procesnimi odločitvami vseh sodišč v Republiki Sloveniji, s čimer bi povrnili zaupanje v pravosodje, predvsem z vidika zagotavljanja človekovih pravic in temeljnih svoboščin v sodnih postopkih in omogočili</font><br/>
<br/>
<b><font size="4">11. TRAK (HK)- 11.30</font></b><br/>
<br/>
<font size="4">	(nadaljevanje)neodvisno ter nepristransko odločanje v sodnih postopkih." Danes smo še v PS SDS pripravili še en sklep, se pravi, v tem kontekstu 4. sklep, ki pa se glasi, imate ga tudi spoštovani poslanci na mizah. »Odbor za pravosodje poziva Sodni svet, kot predlagatelja izvolitve kandidatov na prosta sodniška mesta, da skupaj s predsednikom Vrhovnega sodišča Republike Slovenije kot vrhom sodne uprave v luči zagotavljanja ustavnega načela pravne države in posledično ugleda sodstva v javnosti opravi analizo izpolnjevanja pogojev v trajni sodniški mandat v samostojni Republiki Sloveniji, če je bil pravosodni izpit opravljen v drugih socialističnih republikah bivše Jugoslavije v roku enega meseca.« </font><br/>
<font size="4">	Spoštovani, hvala za pozornost. Še enkrat poudarjam, upam na neko plodno razpravo, in da bi rekel, podčrtamo to sejo z nekimi konstruktivnimi zaključki. Hvala. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Postopkovno Maša Kociper, izvolite. </font><br/>
<br/>
<font size="4">	</font><b><font size="4">MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Hvala lepa predsednik. Mi v opoziciji smo bili v strašni dilemi ali se te seje sploh udeležiti. Še ena od sej, ki pomeni napad SDS, zlasti SDS na sodno vejo oblasti. Kot vidite nekateri kolegi sploh niso prišli. S kolegico Heferle se pogovarjava ali napovedati obstrukcijo takoj ali malo kasneje. Jaz osebo sem prav želela, da bi javnost videla in upam, da je videla iz te obrazložitve. Poslanec Kaloh sicer proga malo blažit stvari, pa malo bolj na fino povedati ampak mislim, da je javnost videla kaj je zopet namen te seje. Vpletanje v delovanje sodne veje oblasti, kršitev načela delitve oblati, diskretizacija  posameznih sodnikov z imenom in priimkom. Takih, ki jih ni tukaj in se ne morejo braniti. In še posebej diskretizacija enega sodnika, ki so si ga očitno kot nek sinonim in simbol vzeli na tarčo v SDS in obračunavajo in ga diskreditirajo do nezavesti. Tako, da moj prvi proceduralni predlog predsednik je, da takoj umaknete točko, ki se nanaša na vrhovnega sodnika Masleša. Ime točke bom prebrala, da bodo ljudje državljani tisti, ki nas morda gledajo videli kako je zapakirana ta diskretizacija in sicer si jo imenovali v SDS problematika tveganja za znižanje ravni zaupanja javnosti v sodstvo, kot posledica nejasnosti v zvezi z izpolnjevanjem pogojev vrhovnega sodnika Branka Masleše za opravljanje funkcije sodnika. Skratka, pazi zdaj to. Zdaj bo Državni zbor, pa ne Državni zbor, en poslanec ali pa dva tukaj razsojal ali en vrhovni sodnik, ki je moral biti imenovan, med drugim, v Državnem zboru, da je lahko vrhovni sodnik, izpolnjuje pogoje. In kot kaže  ni dovolj, da je pokazal svojo vso dokumentacijo zdaj, tudi na zahtevno Sodnega sveta, ki se je zelo hitro zbudil, moram reči. Ni dovolj, zdaj še dodatno s takimi pravniškimi izrazi, kolega Kaloh navaja, da obstaja upravičen dvom, še vedno v veljavnost teh dokazil, zdaj so se na prakso za opravljanje pravosodnega izpita spravili. Pri tem operira z besedami bojda in tako naprej.  Zahtevam, da se  ta točka umakne ali pa, da ima obrazložite kakšna je pristojnost tega Državnega zbora, da tukaj presojamo izpolnjevanje pogojev vrhovnega sodnika, ki je bil imenovan v tem Državnem zboru, ki ga je Sodni svet predlagal v imenovanje in je bil imenovan. To je prva stvar. </font><br/>
<font size="4">	Druga stvar, absolutno nasprotujem tej praksi SDS-a, da se obračunava tukaj z imeni in priimki. Vidim, da eden glavnih danes je na tapeti je sodnik Marjan Pogačnik. Slučajno je to eden od mojih šefov v času moje zaposlitve na sodišču in slučajno za njega vem, kolega Kaloh, da ni nikoli prehajal med politiko in sodniki. In da nikoli ni imel suspendiranega mandata, kot si  zdaj tukaj povedal. </font><br/>
<br/>
<font size="4">	</font><b><font size="4">MAG. DEJAN KALOH (PS SDS): </font></b><font size="4">Zamrznjenega.</font><br/>
<br/>
<font size="4">	</font><b><font size="4">MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Ne zamrznjenega. On je bil tako, kot številni sodniki dodeljen za določeno obdobje na Ministrstvo za pravosodje, kjer je opravljal neko funkcijo, tako kot številni sodniki vsa leta jo opravljajo. Bojda in tako naprej. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Kolegica, če počasi zaključite postopkovno. </font><br/>
<br/>
<font size="4">	</font><b><font size="4">MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Bom zaključila ja, tako da zahtevam, da preprečite to diskreditacijo.  Zahtevam, da preprečite to, da tukaj Državni zbor zahteva od enega sodnika in presoja njegov pravosodni izpit in tako naprej. Ker če gremo tako daleč, bomo pa tudi v opoziciji, jaz predlagam, zdaj zahtevam</font><br/>
<br/>
<b><font size="4">12. TRAK (HK)- 11.35</font></b><br/>
<br/>
<font size="4">	(nadaljevanje) da še kakšen vrhovni sodnik pokaže,  zdaj takoj, ker zdaj to mi očitno smemo, svoj pravosodni izpit in tako naprej, diplomo. Pa recimo, gospod Zobec, ko ste ravno tukaj, če dovolite, dajte vi, takoj danes, jaz zahtevam političarka, na mizo svojo diplomo, a kar zraven jo nosite, super. Na mizo svojo diplomo, pravosodni, obrazložite, povejte, točno napišite kdaj. Ali je to način? </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Tri minute je poteklo.</font><br/>
<br/>
<font size="4">	</font><b><font size="4">MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Ali je to način? A me ne štopate, zakaj pa ne? </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Saj štopam, je že poteklo.</font><br/>
<br/>
<b><font size="4">	MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Potem se pa opravičujem. Skratka, prosim na ta dva predloga prosim, če mi odgovorite in potem se bom odločila ali tudi jaz obstruiram to sejo. Hvala lepa.</font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala za vaš postopkovni predlog. Dam še najprej kolegici Tini Heferle, izvolite postopkovno.</font><br/>
<br/>
<font size="4">	</font><b><font size="4">TINA HEFERLE (PS LMŠ): </font></b><font size="4">Hvala lepa, predsednik. Lep pozdrav vsem. Jaz sem se pa že odločila, na podlagi zdajšnjega izvajanja predlagatelja, praktično je nemogoče v neki dobri veri sodelovati na takšni seji, kot ste si jo spoštovani kolegi s koalicije zamislili. Pravite, da si nadejate plodno razpravo. Zdaj, po fiasku, ki ste si ga privoščili s Kazenskim zakonikom prejšnji teden, vam jaz praktično ničesar več ne verjamem. Očitno delate, vsaj kar se tiče zadev glede pravosodja s figo v žepu in jaz osebno, pa v LMŠ-ju in z vsem spoštovanjem spoštovani kolegi, tako s konkretnega dela koalicije, kot s tistega večinskega SDS-vega dela koalicije, jaz osebno z vami o izvajanju načela pravne države ali pa o nižanju ravni zaupanja javnosti v sodstvo pač ne bom razpravljala. Ker niste nekako sogovornik, ki si bi ga pri teh temah želela. Ker, če zaradi vas, zaradi vaših odločitev, zaradi vaših predlogov evropska glavna tožilka poziva komisijo, evropsko komisijo, na Uredbo o pogojevanju evropskih sredstev v zvezi s spoštovanjem vladavine prava, še enkrat, zaradi vašega predloga Kazenskega zakonika, ki ste ga potrdili prejšnji teden. Mimogrede, spoštovani, gospod minister, vam izrekam dobrodošlico na današnjem odboru, ker ste prvič tukaj, premierno, me veseli, da ste našel vhod v našo hišo, ampak vendarle bi bilo fino, da bi ob kakšni drugi bolj pomembni temi prisostvoval Odboru za pravosodje. Končujem predsednik. Kot rečeno, izvajate nek pritisk, političen pritisk, diskreditacijo, na sodstvo, na sodnike, na temelje naše pravne države in ne mislimo vsi isto kolega Kaloh. Med tem ko vi sodstvo zmerjate s krivosodjem, ko vam sodne odločitve niso všeč ali pa medtem, ko vi na Twitterju in še kje zmerjate sodnike, sodstvo, sodišča, mi na drugi strani v LMŠ-ju in opoziciji se v naši državi borimo, da vendarle ohranimo nek nivo pravne države in da ohranimo nek nivo zakonodaje, v zadnjem tednu, predvsem kazensko-procesne  zakonodaje. Tako, da spoštovani predsednik tega odbora, jaz v imenu PS LMŠ napovedujem v skladu s Poslovnikom obstrukcijo te seje oziroma 2. in 3. točke te 37. nujne seje Odbora za pravosodje. Se pa  hkrati opravičujem vsem vabljenim, zunanjim deležnikom oziroma vabljenim strokovnjakom, z izjemo seveda predstavnika vlade, da pač ne bom sodelovala v razpravi. Bi bilo še kako potrebno, ampak kot rečeno na drugi strani so sogovorci, ki zame osebno ne predstavljajo nekega sinonima za pravno državo, načelo pravne države, kaj šele zaupanja v sodstvo. Tako, da napovedujem obstrukcijo v imenu LMŠ. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Mogoče odgovor </font><br/>
<br/>
<b><font size="4">13. TRAK (HK)- 11.40</font></b><br/>
<br/>
<font size="4">	(nadaljevanje) na prvi postopkovni predlog. Točke 3. ne mislim umikati, ker smo že začeli samo obravnavo. Pa tudi sam mislim, da tukaj ni na nas to, da ugotavljamo ali je diploma prava ali ne, ampak predvsem odziv vseh deležnikov v teh zadnjih dveh mesecih in vpliv tega samega postopka na zaupanje v sodstvo. Ker mislim, da je prav, da javnost si zasluži preglednost delovanja v vseh vejah oblasti, tudi v sodni. </font><br/>
<font size="4">	V nadaljevanju bi še sam predstavil nekaj razmišljanj, kot predlagatelj 3. točke. Naj tukaj poudarim, ko je šel sklic ven, v ponedeljek dopoldne, še niso bila jasna nekatera dejstva, ki so se tekom ponedeljka in potem tekom tedna v javnosti pojavila, zato mislim, da je prav, da to točko danes obravnavamo. Drugače pa mislim, da je nizka raven zaupanja javnosti v slovensko sodstvo ena od težav s katero se soočamo že dolgo časa. Glede na raziskavo Evropske unije, komisije, ki je bila danes že tukaj omenjena, se stanje v zadnjem obdobju, sicer nekoliko izboljšuje. Ocenjeno zaupanje javnosti v neodvisno sodstvo je namreč v letu 2021 na višji ravni kot v zadnjih petih letih. Zaupanja državljanov ni lahko pridobiti niti ohraniti, vsak dvom v transparentnost, izpolnjevanja pogojev za opravljanje funkcije sodnikov, predvsem tistih na najvišjih ravneh, lahko v javnosti povzroči upad zaupanja javnosti v strokovnost in neodvisnost celotne sodne veje oblasti. Zato je ključno, da se vsak dvom glede ustreznosti pogojev za opravljanje funkcije sodnika v javnosti čim prej razčisti. Posebej je to pomembno, če gre za tako izpostavljeno osebo, kot je vrhovni sodnik, ki je v preteklosti opravljal celo vlogo predsednika Vrhovnega sodišča Republike Slovenije. Kmalu po pojavu dvomov o izpolnjevanju pogojev Branka Masleša za opravljanje funkcije vrhovnega sodnika se je na navedbe javnosti odzvalo Vrhovno sodišče z zapisom »Vprašanje obstoja diplom sodnikov je upoštevajoč zakonsko predpisan postopek izvolitve v katerem se presoja izpolnjevanje pogojev za zasedbo sodniškega mesta odveč. Vrhovni sodnik bo glede zapisanih neresnic vložil tožbo, znesek odškodnine bo nakazal v dobrodelne namene.« Vrhovno sodišče si s takim odzivom ni pripomoglo k pomiritvi javnosti. Lahko bi ocenili, da je ta odziv povzročil celo nasproten učinek. Vrhovno sodišče bi moralo biti pri komuniciranju, tako občutljive vsebine veliko bolj previdno. To je nenazadnje ugotovil tudi Sodni svet v svojem sklepu z dne 16. 12. 2021, v katerem je zapisal, navajam »Način komunikacije sodne uprave Vrhovnega sodišča Republike Slovenije v objavi na Twitter računu z dne 6. 12. 2021 Sodni svet ocenjuje kot neustrezen in neprimeren. Sodni svet pa se o tem sklepu še ni opredelil  glede svoje pristojnosti pri presoji izpolnjevanja pogojev za opravljanje funkcije že imenovanega sodnika.« 20. 12. 2021 je predsednik Vrhovnega sodišča pojasnil, da so podatki o stopnji izobrazbe ter drugi podatki o strokovni usposobljenosti zaupne narave in zato diplome in potrdila o opravljenem pravniškem državnem izpitu v primeru vrhovnega sodnika Branka Masleše niso posredovali javnosti dokler sodnik ni dal soglasja. Tukaj se postavlja vprašanje ali ta navedba drži. Če je temu tako, se lahko vprašamo ali je taka ureditev ustrezna ter ali bi veljalo razmisliti o njeni spremembi. Sodni svet je šele 24. 1. 2022, to je v ponedeljek tega tedna, sprejel stališče, da za presojo veljavnosti listin v primeru, ko je izbirni postopek že pravnomočno zaključen ni pristojen ter da kljub temu od sodnika Masleše pričakuje, da celovito pojasni nejasnosti, saj prihaja zaradi nadaljevanja nejasnosti v tej zadevi do krnitve ugleda sodnika in sodstva v javnosti. Stališče Sodnega sveta je potrdilo, da so v slovenski javnosti obstajale nejasnosti s tako težo, da so povzročale krnitev ugleda sodnika in sodstva v javnosti.</font><br/>
<br/>
<b><font size="4">14. TRAK (HK)- 11.45</font></b><br/>
<br/>
<font size="4">	(nadaljevanje) Povprečen državljan težko razume, kako lahko traja skoraj dva meseca, da se razjasni tako enostavno in pomembno vprašanje ali vrhovni sodnik in nekdanji predsednik vrhovnega sodišča sploh izpolnjuje osnovne pogoje za opravljanje funkcije. Ker tako stvar nedvomno povzroča znižanje ravni zaupanja državljank in državljanov, celotno pravosodje, sam obžalujem, da je vrhovni sodnik Branko Masleša šele pred dnevi po tako dolgem času odzval ter pokazal potrdilo o diplomiranju. Zastavlja se vprašanje zakaj je v tem primeru dvom glede izpolnjevanja pogojev za opravljanje funkcije sodnika v javnosti obstajal tako dolgo. Tako dolgo obdobje negotovosti pri razmeroma enostavnem problemu, ki bi ga bilo mogoče razrešiti veliko hitreje, odpira tudi ponovno vprašanje o ustreznosti sistemske ureditve za postopanje pri razreševanju tovrstnih zadev. Očitno ni mogoče računati zgolj na pripravljenost sodnika ali drugega funkcionarja, da bo vprašanja razčistil sam, kolikor hitro je to le mogoče. Postavlja se vprašanje ali so postopki prisojnosti ter dolžnosti organov ustrezno urejene ter ali je mogoče pripraviti in sprejeti zakonske ali druge spremembe, ki bi to ureditev izboljšale. Ali so vloga ter pristojnosti personalnih svetov pri sodiščih ustrezna. Ta vprašanja so vsekakor izziv za vse udeležene nenazadnje pa tudi za Ministrstvo za pravosodje. Toliko z moje strani. Sedaj pa dajem besedo ministru za pravosodje Marjanu Dikaučiču. Izvolite. </font><br/>
<br/>
<font size="4">	</font><b><font size="4">MARJAN DIKAUČIČ</font></b><font size="4">: Hvala lepa za besedo. Spoštovane poslanke, poslanci, ostali prisotni. </font><br/>
<font size="4">	K spoštovanju načela pravne države smo zavezani vsi državljani. Še posebej pa predstavniki in zaposleni v institucijah, ki neposredno izvajajo oziroma izvajamo vsebino tega načela. Namreč odgovorno delovanje pravosodnih funkcionarjev in pa drugih zaposlenih v teh organih nedvomno prispeva k večanju zaupanja državljanov v pravno državo in delovanja vseh pravosodnih institucij. Ministrstvo za  pravosodje, kot resorno ministrstvo pristojno za, torej za pravosodje vseskozi spremlja delo sodstva, se odziva na potrebe in si tudi na vseh področjih prizadeva za večjo učinkovitost, odprtost in pa preglednost delovanja sodstva. Naša vloga je predvsem na področju koherentnosti pravnega reda in pa regulativne  in prostorskih ter pogojev sodstva. Ustrezne zakonodajne rešitve smo omogočali v sodelovanju z vami spoštovane poslanke in poslanci. Nekateri predlogi zakona predlagani s strani Ministrstva za pravosodje v tem mandatu so prejeli večinsko podporo vseh poslank in poslancev, če to posebej še  izpostavim, in glede izboljšanja pogojev za delovanje sodstva omenjam ukrep, ki ima direkten učinek na učinkovitost sodstva, sploh v času epidemije, to je torej razširitev možnosti uporabe videokonferenčnih sistemov v postopkih in torej sistematično opremljanje sodišč z novimi kompleti videokonferenčne opreme, ki smo ga pričeli v tem mandatu. In do konca mandata bo na novo opremljenih 60 razpravnih dvoran, s čimer smo početverili kapacitete. Tudi v zadnji polovici lanskega leta, ko je Slovenija predsedovala Svetu EU je bila naša ključna prednostna naloga na področju pravosodja varovanje človekovih pravic v luči izzivov, ki jih torej predstavljajo nove tehnologije in pa uporaba interneta. Osredotočili smo se tudi na zaščito otrok in otrokovih pravic v sodnih postopkih. Ne smemo pozabiti tudi na  področje zakonodajnih sprememb v tem mandatu, ki so predvsem v kazenski postopek prinesle širok nabor rešitev, ki lahko pripomorejo k </font><br/>
<br/>
<b><font size="4">15. TRAK (HK)- 11.50</font></b><br/>
<br/>
<font size="4">	(nadaljevanje) bolj učinkovitemu sojenju v kazenskih zadevah. Pripravljene so tudi spremembe zakona o upravnem sporu, ki bodo omogočile pohitritev postopkov ob nespremenjenem standardu pravne varnosti, saj zgolj z organizacijskimi ukrepi upravno sodišče ne more več zagotavljati tekoče in pa pravočasne obravnave zadev, na kar predlagatelji sklica te seje tudi opozarjajo. V strokovnem usklajevanju s sodstvom je tudi paket sodniške zakonodaje, ki bo omogočila učinkovitejša dela, predvsem na prvostopenjskih sodiščih. V sistemu zavor in ravnovesij so kritike in pa opozorila med vejami oblastmi nujen del napredka. Vendar pa morajo le-te temeljiti na preverjenih in utemeljenih dejstvih. Številke v poslovanju sodstva, ki so jih nanizali predlagatelji v gradivu so nesporne, vendar pa je treba vedno pogledati širšo sliko delovanja celotnega sistema ter pogledati tudi področja, kjer je bil opazen  napredek in sodišča kljub izzivom, ki so prizadeli celotno družbo dejansko poslujejo tekoče. Torej, če zaključim, za povečanje ugleda sodstva lahko veliko naredi sodstvo samo. Na drugi strani pa tudi odločevalci preostalih dveh vej oblasti, ki lahko preko zagotavljanja ustreznih zakonsko organizacijskih ter tehničnih pogojev za njegove delovanje dejansko pripomoremo k uspešnejšemu delu sodstva. Hvala. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Želi besedo predsednik Sodnega sveta. Želi. Besedo ima gospod Vladimir Horvat. Izvolite.</font><br/>
<br/>
<font size="4">	</font><b><font size="4">VLADIMIR HORVAT</font></b><font size="4">: Hvala lepa gospod predsednik za besedo. </font><br/>
<font size="4">	Spoštovani gospe poslanke, gospodje poslanci, ostali navzoči, lepo pozdravljeni. </font><br/>
<font size="4">	Torej, kot sem ugotovil že na podlagi vabila je današnja nujna seja večplastna, kompleksna, obravnava več tematik, ki so lahko seveda tudi povezane, lahko pa tudi ne. Za  začetek pa bi vendarle izpostavil, čeprav ne bom začel pri tej točki, nekako sem razumel, da bomo obravnavali tri sklope. Eden od teh sklopov je tudi zadeva v zvezi z vrhovnim sodnikom Brankom Masleša. Oprostite, ampak moram reči, da čutim neko nelagodje pri tem. Namreč, kot sodnik, sem nekako navajen, da tisti o katerem se razpravlja, ki je udeleženec v nekem postopku, ki se ga ocenjuje konec koncev, se ga vabi. Gospod Branko Masleša, torej vrhovni sodnik na ta odbor ni bil povabljen. Bili smo povabljeni predstavniki institucij, pravosodnih, seveda, kar je prav. Bila sta povabljena tudi kolega vrhovni sodnik Jan Zobec in odvetnik Pevec. Sodnik, o katerem naj bi se danes razpravljalo pa ni bil povabljen. To pomeni, torej, ne vem kako bi si to razlagal, ampak zame to pomeni neko nelagodje. Vendar pa menim, da sem povabljen v vlogi predsednika Sodnega sveta in tudi moja razmišljanja oziroma razglabljanja bodo seveda lahko samo v teh okvirjih. </font><br/>
<font size="4">	Pa naj vendarle potem začnem s tem prvim sklopom, kot je bil napovedan. Torej, učinkovitost dela sodišč v letu 2020. Če sem prav razumel. Seveda, sodni svet v okviru drugega člena Zakona o sodnem svetu skrbi za  ugled, varstvo neodvisnosti in seveda tudi za učinkovitost delovanja sodstva. Ker so bili očitki oziroma neke objektivne ugotovitve osredotočene na leto 2020, vsi vemo, da je to covid obdobje, kjer so bili sprejeti različni ukrepi, odredbe na podlagi varovanja zdravja v obdobju pandemije in ki so seveda, kot je že pred mano  gospod minister za pravosodje tudi to omenil, povzročile omejeno poslovanje sodišč. </font><br/>
<br/>
<b><font size="4">16. TRAK (HK)- 11.55</font></b><br/>
<br/>
<font size="4">	(nadaljevanje) Spomnimo se samo na to, da v določenem obdobju, v tem obdobju sodišča so reševala lahko zgolj nujne zadeve. To se je seveda posledično poznalo na objektivnih podatkih o učinkovitosti sodišč in sicer na vseh ravneh, ne samo prvostopenjski, seveda na prvostopenjski najbolj, ker tam so udeleženci in tudi sodniki sami, strojepiske in tako naprej, najbolj izpostavljeni medsebojnim stikom in tam so morale biti zagotovljene največje omejitve. Najbolj ostri varnostni ukrepi. Posledično se je pa seveda to poznalo tudi pri manjšem številu rešenih zadev na instantnih sodiščih in seveda tudi na vrhovnem sodišču. Tako, da je bilo torej v tej verigi rešeno manj zadev na vseh stopnjah sodišč, ne samo na prvi stopnji. Zdaj drugi razlogi za manjšo učinkovitost po teh objektivnih podatkih, pa morda se to ne nanaša zgolj na leto 2020 pa jaz kot predsednik sodnega sveta, ki je seveda tudi kadrovski organ in seveda tudi spremlja gibanje zadev, promptno, vidim, še v drugih razlogih. Če bi šel mogoče samo na covid obdobje, ampak to je bolj prospektivna pripomba. Vi se še dobro spomnite, da je vrhovno sodišče predlagalo povečanje proračunskih sredstev v višini, mislim, da 660 tisoč eur za zaposlitev 35 strokovnih sodelavcev, ki bi ravno prišli v ta namen, da bi te zaostanke, ki so se pojavili v tem covid obdobju sodstvo lahko čimprej odpravilo oziroma vsaj  zmanjšalo. Vendar  pa je bil odziv izvršilne veje oblasti tak, da se ta sredstva niso odobrila. Podobne težave smo imeli tudi in jih še imamo seveda na Sodnem svetu, kjer smo si komaj s pomočjo vrhovnega sodišča sedaj zagotovili vsaj to, da bo lahko Sodni svet funkcioniral normalno, izvajal kandidacijske postopke, ki bodo pripomogli k temu, da bodo pripomogli k temu, da bodo izvoljeni lahko novi sodniki, ki bodo nadomestili veliko število sodnikov starejše generacije, ki se upokojujejo. Pa teh sredstev nismo dobili od izvršilne veje oblasti in smo si morali, kot rečeno, pomagati z sredstvi vrhovnega sodišča. Na srečo je vendarle tu prevladal razum tudi v okviru izvršilne veje oblasti, da je vsaj to odobrila, ker je ta prenos sredstev iz vrhovnega sodišča na Sodni svet, da smo lahko zagotovili še nadaljnjo delovanje delo štirih dodeljenih sodnikov. Če tega ne bi bilo Sodni svet v mesecu aprilu oziroma mogoče že v marcu ne bi mogel več opravljati svoje funkcije, torej, tudi kadrovske ne, kar bi seveda posledično pomenilo še slabše rezultate pri poslovanju sodišč v prehodnem obdobju. Ampak pustimo to že zelo znano zgodbo v zvezi s sredstvi za sodstvo in za Sodni svet. Torej, mimogrede še to, Vrhovno sodišče, kot sem izvedel tudi nima zadostnih sredstev za letošnje leto, za 2020, tudi na račun tega, da nam je sedaj moralo odstopiti, da je lahko rešilo obstoj Sodnega sveta, teh 50.000 eur, zelo majhen znesek. Jaz sem bil že večkrat, nekateri se boste spomnili, ko sem  zagovarjal tudi proračun Vrhovnega sodišča, njegovo minimalno povečanje in tudi minimalno povečanje sredstev za delo Sodnega sveta. To govorim vse v kontekstu tega učinkovitosti poslovanja sodišč. </font><br/>
<font size="4">	Zdaj, drugo kar bi rekel lahko v zvezi s to točko je tudi to, po posameznih področjih, tudi Evropska komisija je v svojem poročilu vladavine prava to opazila. Torej slabše rezultate na področju sojenja gospodarskega kriminala in pa v upravnem sodstvu. Zdaj, pred mano Minister za pravosodje že nekaj je tudi o tem povedal. Jaz tudi vidim razloge v spreminjajoči se zakonodaji v potrebnih dodatnih morda procesnih zakonskih spremembah</font><br/>
<br/>
<b><font size="4">17. TRAK (HK)- 12.00</font></b><br/>
<br/>
<font size="4">	(nadaljevanje) ampak zdaj govorim seveda samo  za upravno področje. Mimogrede, predsednica upravnega sodišča je po drugi strani napravila nek rezime in seveda tudi nek program ukrepov kako zaradi dveh razlogov. Prvi razlog je ta, da je zakonodaja upravnemu sodstvu naložila dodatne pristojnosti, veliko število dodatnih pristojnosti, kar seveda povečuje število zadev. Spomnimo pa se tudi lahko na sodbo Evropskega sodišča za človekove pravice v zadevi Mirovni institut, kasneje je sledila še sodba Ustavnega sodišča v tej smeri. Torej, obvezno opravljanje glavnih obravnav, tudi v postopkih upravnih sporov, kar je pa seveda tudi upočasnilo posledično, ker je upravno sodišče in tudi vrhovno sodišče to v nadaljevanju moralo upoštevati, kar je seveda upočasnilo delo v upravnem sodstvu, kar se  posledično pozna seveda tudi na o učinkovitosti upravnega sodstva. Kar zadeva kazensko področje na Sodnem svetu že dalj časa ugotavljamo, da se na mesta kazenskih okrožnih sodnikov, ki rešujejo najtežje zadeve ne prijavljajo okrajni sodniki. Torej, tisti, ki so najbolj usposobljeni in izkušeni, ki bi lahko prevzeli na okrožnem sodišču tudi reševanje težjih kazenskih zadev. Ampak v bistvu strokovni sodelavci, tudi odvetniki, tudi drugi, ki pa takšnih izkušenj, kot si jih lahko pridobi seveda sodnik nimajo. In to se posledično seveda pozna tudi pri reševanju kazenski zadev. Tako, da lahko bi naštel še kakšen razlog, podrobneje so razlogi, ki jih je ugotovil Sodni svet tudi v letnem poročilu za leto 2020 Sodnega sveta, morda sem kaj pozabil, ampak to si lahko preberete v tem poročilu. Je tudi objavljeno na spletni strani Sodnega sveta. Torej, obstajajo prav gotovo, tudi objektivni ali pa pretežno objektivni razlogi za to, da je bila učinkovitost v tem obdobju sodišč seveda razumljivo manjša. Jaz pa sem  prepričan, da z vsemi ukrepi in tu bi pa pozdravil to idejo, torej skupne napore, vseh treh vej oblasti pri reševanju te problematike, vsaj seveda v okviru svojih pristojnosti, vendarle imamo to načelo delitve oblasti in to načelo je treba spoštovati. Pozdravljam tudi idejo spoštljive komunikacije med deležniki vseh treh vej oblasti, ker to je predpogoj za krepitev vsake od teh vej oblasti in seveda za graditev utrjevanja državotvornosti in obstoja naše države, če sem lahko malo bolj celo patetičen. Ampak to nekako drži. </font><br/>
<font size="4">	Zdaj bi morda prešel, ker sem že pri besedi, da preveč tudi ne zavlačujem za tole, sicer po moje koristno razpravo, torej ugled. Tu je bilo omenjenih nekaj zadev. Seveda si Sodni svet ves čas prizadeva, da izbira kandidate za katere oceni, da so pokončni, da so avtonomni, da so seveda strokovni. Ker seveda zdrav sodni sistem demokracija, vladavina prava se gradi na posameznikih. Na sodnikih in seveda na to pazi in ocenjuje v tem pogledu kandidate tudi Sodni svet. Vsakokrat, ko je pred dilemo koga od kandidatov predlagati Državnem zboru v izvolitev. Zdaj, kar zadeva teh omenjenih treh primerov. Jaz sem naštel tri, je bilo že povedano v zadevi predsednika Okrožnega sodišča v Ljubljani, tisti prvi zadevi, v zvezi s sodnico Testen, je Sodni svet sprejel že danes povedano stališče. Jaz ga ne bi ponavljal, glede ostalih dveh pa Sodni svet se z njimi še ni soočil, tudi ni prišel noben glas. </font><br/>
<br/>
<b><font size="4">18. TRAK (HK)- 12.05</font></b><br/>
<br/>
<font size="4">	(nadaljevanje) Danes ste omenjali Demokracijo, časopis. Moram reči, da za zadnji primer niti nisem vedel. Ampak kar je pomembno je to, da Sodni svet ni do sedaj imel niti možnosti, da bi se s tema dvema zadevama ukvarjal. Še to mogoče v pojasnilo. Tako kot je bilo v zadevi Testen, predsednik Okrožnega sodišča v Ljubljani, po navadi Sodni svet oziroma običajno Sodni svet to obravnava v primeru, ko posamezen sodnik vloži, torej pritožbo zahtevo zaradi posega v njegovo neodvisnost. Takrat se Sodni svet kar jaz vem, od kar sem član, zdaj tudi predsednik Sodnega sveta, se je Sodni svet vedno začel in tudi ukvarjal z konkretnimi primeri in tudi večinoma sprejel določena stališča. Je pa tu seveda še Komisija Sodnega sveta za etiko in integriteto, ki se včasih tudi vzporedno ukvarja z določenimi tovrstnimi problemi oziroma vprašanji. Seveda, kar zadeva očitka o morda preveč hierarhičnem  administrativnem vodenju slovenskega sodstva. Sodni svet se te problematike tudi zaveda. Zdaj koliko je ta problematika res realna je drugo vprašanje, jaz se o tem ne bom danes izrekal, ker tudi nekako za to bi bila  potrebna, po moje, bolj poglobljena analiza, ampak vendarle to je nevarnost v vsakem sodnem sitemu, ostaja vedno lahko. Ampak tudi v tem pogledu je Sodni svet nekako razmišljal tudi o pri imenovanju predsednikov sodišč in seveda tudi pri dodeljevanju sodnikov na določena področja, ki predstavljajo projekte in ne sojenje. Tako, da je delo Sodnega sveta tudi v tej smeri, vsaj po moje, lahko zaupanja vredno in pozorno in odgovorno. Kar zadeva, zdaj bom pa res prešel, pa še mogoče to o statistiki glede ugleda sodstva v javnosti. Tu bi najprej izpostavil to, kar sem že prej. Torej, spoštljiv odnos med vejami oblastmi, tudi korektno objektivno poročanje medijev, tu zdaj ne govorim o svobodi govora, sploh ne, ampak vendarle, korektno poročanje, korektna komunikacija. Kakorkoli je predpogoj tudi za oziroma en od gradnikov zaupanja javnosti v sodno vejo oblasti. Tudi to, če se širijo novice oziroma informacije, ki nimajo, za katere se kasneje včasih izkaže, da nimajo neke realne podlage, ki so skrajno žaljive včasih, potem seveda tudi javnost sčasoma te novice jemlje kot samoumevne, resnične. Se nanje navadi in se tudi na podlagi tega lahko gradi svoj vtis, svoj pogled na delovanje, ne samo sodne veje oblasti. Tudi na delovanje zakonodajne veje oblasti, na delovanje izvršilne veje oblasti oziroma politiko v celoti. Mi se moramo zavedati, da napad na katerokoli vejo oblasti pomeni seveda potrebo po reakciji drugih vej oblasti, da zaščiti to vejo oblati in da seveda na ta način pripomore k večjemu ugledu države Republike Slovenije v javnosti. Ker včasih javnost ne razmišlja o treh vejah oblasti. Zanjo, za marsikoga je vse skupaj država, oblat. In tega se moramo večkrat zavedati, da nikomur ne koristijo tri veje oblasti, če je blatena recimo ena veja oblasti. </font><br/>
<font size="4">	Ampak, morda sem zdaj tukaj malo skrenil, za zaključek te tematike bi povedal še to, da zaupanje v sodstvo vendarle tudi statistično raste. Morda ne v takem, mislim, zdaj govorim za daljše preteklo obdobje, morda ne v takem odstotku, kot bi si mi vsi želeli tudi v sodni veji oblasti, ampak vendarle tudi nedavno Evropska komisija in drugi Evropski organi, tudi ta parlamentarna skupina </font><br/>
<br/>
<b><font size="4">19. TRAK (HK)- 12.10</font></b><br/>
<br/>
<font size="4">	(nadaljevanje) Evropskega parlamenta ni našla v tem pogledu nekih očitkov oziroma nekih slabih točk slovenskega sodstva, kar pa seveda tudi ni za zanemarit. Zdaj, glede sodnika, s tem bom seveda tudi  zaključil, tu bom  zelo kratek, tudi glede na to, da niste povabili vrhovnega sodnika Branka Masleša. Tu je bilo že veliko rečeno, še več pa s strani sodnega sveta napisano. To naše stališče je zelo zelo jasno. Najprej smo seveda proučevali kje je tista podlaga, pravna, ustavna, zakonska, ki bi nam zagotavljala oziroma omogočala neko formalno procesno aktivnost, torej vodenje nekega ugotovitvenega postopka. Ta problematika ni tako enostavna, kot se zdi na prvi pogled. Zdaj tukaj so bili različni očitki, od tega da sta diploma in potrdilo o pravosodnem izpitu iz Sarajeva ponarejena. S tem se je  začelo, če se dobro spomnimo. Drug očitek je bil glede pravne neveljavnosti. Ampak skupek teh očitkov je vendarle ostal in eden in drugi. Zdaj tu bi, po našem stališču, bi moral biti predviden nek v zakonu postopek, ki bi Sodnemu svetu to omogočal, z vsemi procesnimi kavtelami, pravicami zagotovljenimi v korist seveda tudi obravnavanemu sodniku ali pa večim mogoče, ne vem. Tega nismo našli, kako postaviti izvedenca, da bom čisto se spustil na partikularno, na konkretno raven, ga postaviti, da bo on ugotavljal ali je neko potrdilo izpred štiridesetih let veljavno oziroma ne veljavno ampak pristno. Govorim o tem ali je ponarejeno, kar je bil očitek ali ni ponarejeno. Mi vseh teh pristojnosti, pooblastil v naši slovenski zakonski ureditvi, ustavni tudi, nismo  našli. Tu dopuščam seveda tudi to, da bo kdo temu ugovarjal in se je že ugovarjalo. Ste prof. dr. Avblja že omenili. Ampak jaz bi tu zaključil to debato, ker sem seveda tudi sam vezan in sem tudi sam  prispeval k temu stališče Sodnega sveta. Nismo pooblaščeni. In če nismo pooblaščeni, če nimamo teh pravic, voditi nek ugotovitveni postopek, potem se o tem ne moremo izrekati. Ne moremo tega ugotavljati in se potem odločati oziroma izreči neko kompetentno, pravno veljavno, v pravni državi veljavno odločitev. Smo pa kljub temu, v okviru 2. člena Zakona o Sodnem svetu, v okviru katerega skrbi za zagotavljanje javnega ugleda sodstva ter z namenom zaščite in krepitve zaupanja v sodno vejo oblasti rekli, ne da zahtevamo, tudi tu je bila v medijih do zdaj ta teden napačna interpretacija. Nismo rekli zahtevamo, rekli smo pričakujemo od vrhovnega sodnika, da Sodnemu svetu in javnosti celovito pojasni nejasnosti in dvome glede veljavnosti potrdil o diplomiranju in pravosodnemu izpitu, ki se pojavljajo v medijih, saj prihaja zaradi nejasnosti v tej zvezi do krnitev ugleda sodnika in sodstva v javnosti. Sodnik se je na to odzval, tako kot smo ga vsi slišali. Vendarle se je odzval. Ampak, še enkrat rečem, nismo ga pozvali, samo pričakovali smo od njega. In ta izraz smo uporabili ravno zaradi tega prvega odstavka, da nismo pooblaščeni kogarkoli pozivati k temu, da nekaj predloži. </font><br/>
<font size="4">	Na to navezujem tudi današnjo tretjo, predlog te točke, ki smo ga danes dobili na mizo oziroma ste ga dobili. Da zberemo te podatke. Seveda Sodni svet se bo morda že na prihodnji seji ali pa na potem naslednji, ker morate vedeti, da so seje zelo natrpane. Zadnjič smo končali ob pol enajstih zvečer, pa ne zato, ker bi bili počasni, ampak zato, ker je res veliko točk vselej in zahtevnih točk na seji. Ampak bomo to seveda obravnavali. Kakšna bo naša odločitev tu, s kakšnimi resursi, arhivi sploh razpolagamo. Moram mimogrede vam pa vendarle povedati, da Sodni svet je iskal za sodnika in sodnico </font><br/>
<br/>
<b><font size="4">20. TRAK (HK)- 12.15</font></b><br/>
<br/>
<font size="4">	(nadaljevanje) podatke, vendar v arhivih jih ni. Kdo jih ima, ne vem. Morda jih ima Ministrstvo za pravosodje, Ministrstvo za pravosodje se je že izjavilo, da jih nima. Tako, da to ostaja še nekako po moje nerazčiščeno. Ampak, kot rečeno s tem se bo Sodni svet soočil in potem ugotovil kaj lahko, na kakšen način, če bo sploh lahko ukrepal, ampak pustimo to za sejo Sodnega sveta. 	</font><br/>
<font size="4">	Zaenkrat toliko, če sem kaj izpustil, pozabil, že prej sem rekel, lahko si ogledate letno poročilo za leto 2020, tudi uvodnik v to poročilo. Tam so razloženi tudi širši pogledi Sodnega sveta na vso to problematiko, ki je danes na dnevnem redu vašega odbora. Hvala lepa. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Želi besedo gospod Aleksander Pevec, odvetnik, želite. Izvolite. </font><br/>
<b><font size="4">	</font></b><br/>
<b><font size="4">	ALEKSANDER PEVEC: </font></b><font size="4">Gospod predsedujoči, hvala za besedo. Bil sem nedavno vabljen na to sejo. </font><br/>
<font size="4">	O tem delu točke, ki se  nanaša na diplomo in pogoje vrhovnega sodnika se glede konkretnih dejstev ne bom opredeljeval. Bi pa komentiral tisti preostali del, ki se nanaša na zaupanje v sodstvo. Moje izhodišče bi bilo, da na tem področju vemo  opravimo primerjave s tujino. In to so primerjave glede konkretnih podobnih postopkov, kako se zadeve odvijajo v Slovenji, kako se odvijajo v Avstriji, kako se odvijajo v Nemčiji, kako se odvijajo v Franciji. To nam več pove kot kakršnakoli statistika kakšno je stanje oziroma kvaliteta v pravosodju. Statistika je namreč precej izmuzljiva reč, ko sem gledal justic scoreboard oziroma še neko drugo raziskavo Evropske komisije izpred leta ali dveh sem opazil, da je bila Slovenija sicer uvrščena na niti ne tako slabo 17. mesto, nekje v zlasti sredini, potem pa ko človek tisto poročilo podrobneje analizira vidi, da je k temu največ prispevala policija in niti ne toliko sodstvo ali tožilstvo. Če bi gledali tisti, se pravi ta dva druga deležnika bi bili tam nekje okoli predzadnjega mesta ali mogoče kakšno mesto višje. Omenil sem prenos standardov oziroma uporaba takih standardov, kot veljajo tudi v tujini. Ko gre za  pravno državo obstaja o tem nešteta judikatura našega in tujih ustavnih sodišč. Obstajajo kilometri strokovne literature, ampak če bi moral nekako na en list papirja napisati bistvo, bi izpostavil tri elemente. Prvi je, da se sploh spoštujejo odločitve sodišč predvsem tistih  najvišjih sodišč. To pomeni spoštovanje pravnega reda. Pri najvišjih sodiščih mislim, ne samo slovensko Ustavno sodišče, tudi Evropsko sodišče za človekove pravice in pa sodišče Evropske unije. Če pride do primera, ko na primer redni sodnik ne želi izvršiti judikata lastnega ustavnega sodišča, kar se je zgodilo v Turčiji leta 2017 oziroma 2019 v primeru novinarjev Alpana in Altana(?), je prišel na obisk k predsedniku Turčije Erdoganu sam takratni sekretar Sveta Evropa </font><font size="4">Thorbjřrn Jagland.</font><font size="4"> Erdogan je na srečo takrat nekako popustil in tudi Evropsko sodišče za človekove pravice je reklo, če vaša sodišča ne bodo spoštovala lastnega ustavnega sodišča potem se predpostavka izčrpanja pravnih sredstev pred vložitvijo pritožbe na ESČP niti ne zahteva. To je bilo jasno sporočilo. </font><br/>
<br/>
<b><font size="4">21. TRAK (HK)- 12.20</font></b><br/>
<br/>
<font size="4">	(nadaljevanje) Erdogan je takrat, kot rečeno, popustil. Žal je nedavno prišlo do tega v primeru novinarja Osmana Kavale, da se je odločil, da ne bo spoštoval kar samega ESČP-ja. To je zagotovo nazadovanje, vendar pa na žalost ugotavljam, da smo tudi v Sloveniji žal imeli tak primer. In sicer, vsi se spomnimo tistega slavnega zapisa oktobra leta 2018 na spletni strani Vrhovnega sodišča, da se bo spoštovalo samo tiste judikate, ki prepričajo. Takrat je predsednik Vrhovnega sodišča obiskal predsednika republike. Nastopil v javnosti in dal zagotovilo, da to je bil nek nesporazum, komunikacijski šum in da to gotovo ne more držati. Žal pa je samo kakšne tri, štiri mesece pred tem prišlo do sodbe, kjer je v kazenski zadevi Koprivnikar, kjer je žal slovensko sodišče reklo, da bo šlo proti predhodni odločitvi Evropskega sodišča za človekove pravice. Jaz zdaj ne vem kaj se je dogajalo s tem konkretnim primerom naprej, je pa to zagotovo resen problem. In pa seveda potem imamo sodišče Evropske unije, na tem področju zaenkrat v Sloveniji še ni prišlo do nekega revolta, imajo pa ta problem trenutno na Poljskem oziroma s Poljsko, problem je z Romunijo, potem so tukaj še neke odločbe nemškega Zveznega ustavnega sodišča in v zvezi s tem naj povem, da je, ko je lani, mislim, da konec maja ali junija Evropska komisija uvedla postopek proti Nemčiji  zaradi kršitve prava EU, da se je ta postopek nekako potihoma, skoraj da pod mizo, bi rekel, končal novembra ali decembra lanskega leta in sicer je dala nemška vlada neka zagotovila, da se bodo judikati sodišča evropske unije spoštovali. Naj o tem povem, ko sem spremljal nemško strokovno literaturo, da so tudi njihovi ustavni pravniki pohiteli z razlago, da tista slavna sodba v zvezi z Evropsko centralno banko niti ne pomeni nespoštovanja  konkretnih judikatov sodišča EU ampak pomeni kritiko, ker sodišče EU ni sankcioniralo pri sami Evropski centralni banki. Tu govorimo o pravnih finesah, ampak vse to nam pove, da če se Evropska komisija je spravila na svojo največjo članico oziroma na največjo članico EU, da gre tukaj za zelo, zelo resne zadeve. Če vas zanima kakšen je odziv je na to problematiko v Sloveniji. Ko je v Republiki Sloveniji prišlo do tega, da je leta 2016 ustavno sodišče ugotovilo kršitev v konkretnem postopku in je pozneje ta zadeva prišla na Vrhovno sodišče, upravni oddelek je v zadevi XIPS298/15 prišlo do neke vrste upora proti lastnemu ustavnemu sodišču. Podobno kot v Turčiji. Stvar se je potem odvijala naprej, Komisija za etiko pri Sodnem svetu je rekla, saj to gre neke vrste sodniški dialog, saj to ni taka, to ni niti nobena kršitev. S tem, da prijavo sva pa Sodnemu svetu podala jaz, kot odvetnik in pa bivši sodnik na ESČP-ju prof. Boštjan M. Zupančič. Odpravili so nas z nekaj stavki, da to pač je nek sodniški dialog in da se naj ne sekiramo. Gremo s to problematiko naprej. Jaz sem na to opozoril prav na seji odbora, bil sem pa vabljen decembra 2020. Nekaj mesecev za tem se je o tem izreklo naše Ustavno sodišče, o tem konkretnem postopku. In sicer, da povem, moram povedati, kaj pravi o tem slovenska zakonodaja oziroma  Zakon o Ustavnem sodišču. Zakon o Ustavnem sodišču v tretjem odstavku 59. člena, ki je nekako povzet iz nemške ureditve pravi tako. Če je Ustavno sodišče v nekem vprašanju že odločilo potem se take zadeve sploh ne vzame v obravnavo ampak se enostavno pritožbi ugodi in se lahko tudi obrazložitev sklicuje samo na tisti člen v tem zakonu. Se pravi, tista skrajšana,  zelo skrajšana obrazložitev. To je povzetek nemške zakonodaje, službi pa temu, da se zagotovi spoštovanje judikatov</font><br/>
<br/>
<b><font size="4">22. TRAK (HK)- 12.25</font></b><br/>
<br/>
<font size="4">	(nadaljevanje) Ustavnega sodišča. Ko je ta konkretni primer, gre za družbo Merkur, kar sem prej omenil oziroma omenil že tukaj decembra 2020. Prišel na Ustavno sodišče, je upravni senat Ustavnega sodišča rekel, da tega  ne bo vzel v obravnavo, ker očitno ne gre za pomembno pravno vprašanje. Čeprav, se v takih primerih sploh ne jemlje stvari v obravnavo ampak se že po samem zakonu mora ugoditi. Zakonodajalec tukaj ne daje nobene diskrecije ustavnemu sodniku. Zahteva, če ste že odločili, če je nekaj že pravnomočno odločeno na Ustavnem sodišču, potem varujte svojo odločitev. In v takem primeru zakonodajalec tudi predvideva, da se Ustavnemu sodišču niti ni treba truditi z obrazložitvijo, lahko samo navede številko člena, pošlje nazaj na nižjo stopnjo in zahteva, da se njegova odločitev spoštuje. Naj ob tem še povem, ko gre za judikate Evropskega sodišča za človekove pravice oziroma lastnega Ustavnega sodišča, da je pred, zdaj bo že kar dvanajstimi, trinajstimi oziroma bo že štirinajstimi leti, v Nemčiji prišlo zaradi tega celo do kazenskega postopka. Tisti sodniki, ki niso hoteli spoštovati v zadevi / nerazumljivo/ judikati Evropskega sodišča so jo srečno odnesli zaradi nekih procesnih razlogov. Ampak stališče glede materialnega prava je pa obveljalo. V takem primeru, če ne spoštujete lasnega ustavnega sodišča oziroma evropskega sodišča je to po njihovem pravu kaznivo dejanje. Toliko glede spoštovanja judikatov najvišjih sodišč. </font><br/>
<font size="4">	Ravno to namreč tudi presoja Evropska komisija, ko se ukvarja z državami, ki jim pravi, da so problematične ampak glede na povedano, zna biti včasih problematična največja država, se pravi Nemčija. In tudi Nemčija sama ni tukaj vztrajala, čeprav, ko so dali s strani nemške vlade to zagotovilo, jaz ko sem tisto bral, nisem naletel na to, da bi Nemško zvezno ustavno sodišče tudi dalo kakšno  zagotovilo. Tako, da ta zadeva utegne biti še v prihodnje odprta. </font><br/>
<font size="4">	Drugi element, ki nam pove o stanju pravne države je neodvisnost sodstva. Neodvisnost sodstva pa je lahko tako zunanja ali pa notranja. Zunanja pomeni, da druge veje oblasti ne morejo vplivati na delovanje sodišč v konkretnih postopkih. Ne more se zgoditi, da bi na primer minister kar zahteval kako naj se  v določenem primeru odloči ali predsednik republike ali kaj podobnega. Ko smo prej omenili oziroma ste omenili tudi večkrat spoštljivo komunikacijo. S tem se absolutno strinjam, vendar pa bi rekel tako. V posameznih primerih lahko tudi politiki komentirajo kakšne sodbe. To je bil primer pred davnimi leti v Nemčiji, v nekem delovnem sporu, ko je neka blagajničarka, ki si je  prisvojila nek bon v vrednosti eura ali dveh izgubila službo. Prvostopenjsko sodišče je potrdilo odločitev delodajalca, da se pač tej gospe odpove delovno razmerje. Ko je to prišlo v javnost, je bil takratni podpredsednik Bundestaga socialdemokrat Wolfgang Thierse ogorčen in je povedal nekaj krepkih na račun te sodbe, omenil je, da gre  za sramoto in tako naprej. Zoper tega parlamentarca oziroma celo podpredsednika so potem mislim, da celo odvetniki vložili kazensko ovadbo. Postopek se je končal na ta način, da je že pred samim tem kazenskim postopkom nemško vrhovno sodišče reklo, da izjemoma lahko tudi politik komentira kakšne sodbe, lahko je tudi oster ampak naj bodo pri tem zmerni. Te stvari so kot začimbe, to se uporablja res izjemoma, se  pravi enkrat na leto ali pa še to mogoče ne. Potem imamo pa tukaj notranjo neodvisnost sodnika. Notranja neodvisnost pomeni pa varstvo posameznega sodnika pred pritiski znotraj samega sodstva in to je trenutno v Sloveniji izredno aktualna tema. To lahko povem kot odvetnik, ki je zastopal in še zastopa v upravnem sporu oziroma pred Ustavnim sodiščem Zvjezdana Radonjića. O pritiskih so mi dali vedeti tudi drugi sodniki, seveda imen ne bom navajal v javnosti</font><br/>
<br/>
<b><font size="4">23. TRAK (HK)- 12.30</font></b><br/>
<br/>
<font size="4">	(nadaljevanje) in ko gre za tovrstne pritiske, ki pa niso samo stvar Slovenije, to se recimo trenutno na Poljskem, pa se dogaja tudi recimo v Romuniji. V Romuniji ste imeli celo primer leta 2011 ali 2012, ko so pri neki sodnici naredili hišno preiskavo, po naključju je bila pa ta sodnica poročena s takratnim sodnikom na Evropskem sodišču za človekove pravice Birsanom in potem je moralo o tem odločati tudi še ESČP. Temu se sicer po francosko z eno tako lepo besedo reče »pravna vojna«. Ko se uporabi pravosodje za politične spopade bodisi znotraj države, lahko pa tudi za spopade med državami. Tudi to je/ nerazumljivo/. Recimo, vam dam konkreten primer, ko recimo bivši francoski minister Mombur omenja, da Amerika vodi proti Franciji tako ekonomsko kot tudi pravno vojno, in potem omenja neke kazenske postopke proti francoskim managerjem na primer iz Astona v Ameriki. O tem so tudi intervjuji dolgi posnetki na Youtubu, to lahko sami najdete. In ko gre za te notranje pritiske naj omenim še to, da je leto ali dve, bo že tega sodnik iz Nemčije podal predlog za predhodno vprašanje na sodišče Evropske unije v Luxembourgu. Ko sem pred nekaj meseci na zadnje tole gledal  ni bilo še nič odločenega. Moram pa reči, da nisem na tekočem s to konkretno zadevo. Bili so tudi primeri drugih sodnikov, recimo poljski sodniki, ki so pod pritiskom trenutne vladajoče garniture. So se tudi obrnili na sodišče Evropske  unije in so sodišče Evropske unije se je ukvarjalo s temi vprašanji. Naj potem omenim še sodbo sodišča za človekove pravice v Strasbourgu, v zadevi Kodeškina(?), iz leta 2009. Zadeva Kodeškina se nanaša na rusko sodnico Olgo Borisono Kodeškino(?). Ta sodnica, če sem malce hudomušen in karikiram, bi bila lahko poročena z našim Zvjezdanom Radonjićem. Bom povedal zakaj. Ko je ona bila deležna tovrstnih pritiskov je Evropsko sodišče za človekove pravice jasno izreklo. Če sodnik o teh pritiskih javno spregovori potem je takega sodnika kvečjemu potrebno zaščititi, nikakor se ga pa ne sme disciplinsko obravnavati. Evropsko sodišče za človekove pravice je bilo tukaj nedvoumno. Ko se je pri nas pojavila ta zadeva glede konkretnega sodnika je bil tudi sklic na to sodbo Evropskega sodišča za človekove pravice  in odgovor je bil, ja, tam je šlo za disciplinske postopke, v tem primeru gre pa samo za suspenz. Temu bi lahko rekli, da gre za nekako nezvesto aplikacijo višjih judikatov oziroma judikatov nadrejenih sodišč. In potem je tukaj še tretji element, ki pa mogoče običajnemu človeku največ pomeni, to je pa zakoniti oziroma nepristranski sodnik. O tem, o zakonitem sodniku že danes poteka glede te diplome, v kar se jaz ne bom spuščal, ker o tem ne vem prav dosti. </font><br/>
<font size="4">	Bi pa nekaj omenil glede nepristranskega sodnika. Največja kršitev nepristranskosti, do katere lahko pride je takrat, ko pride med samim sodnim postopkom do komunikacije konkretnega sodnika z zunanjimi deležniki, lahko celo z eno od strank v postopku. V Sloveniji smo imeli tako izkušnjo s tisto slavno mednarodno arbitražo leta 2015, ko sta komunicirala arbiter ter slovenska pooblaščenka. Nekaj bistveno manj resnega se je zgodilo lani v Avstriji, približno maja oziroma junija lanskega leta, ko so v neke prisluhe ujeli takratnega bivšega pravosodnega ministra in takratnega ustavnega sodnika Wolfganga Brandstetterja. S svojim nekdanjim kolegom na pravosodnem ministrstvu sta komentirala konkretne sodnike, šlo je za tako komunikacijo na dokaj osebni ravni, po domače povedano obrekovanje. Ampak to niti ni bilo tisto glavno. Čeprav je to razburilo avstrijsko javnost. Tu je ta ustavni sodnik celo komentiral</font><br/>
<br/>
<b><font size="4">24. TRAK (HK)- 12.35</font></b><br/>
<br/>
<font size="4">	(nadaljevanje) stanje tekočih postopkov na avstrijskem ustavnem sodišču. Avstrijska javnost je bila ogorčena, zahtevali so odstop. Sodnik Brandstetter je sprva rekel, da bo še razmislil, predsednik avstrijskega ustavnega sodišča ga je poklical na pogovor in takoj po tem pogovoru je Brandstetterja odstopil. To nam recimo pokaže kako lahko tudi posameznik, ki se znajde v takem položaju sanira škodo, ki sicer nastane ne samo njemu ampak tudi sami instituciji. </font><br/>
<font size="4">	Naj ob tem omenil slovensko zadevo, ko je treba izpostaviti tako konkretno ravnanje in sicer gre za nekdanjo vrhovno sodnico Miroslavo Belič, sodnico upravnega oddelka. Ona se je znašla v neki aferi oziroma v neki zadevi, ko je njen sin napravil prizidek k družinski hiši in je šele naknadno pridobil gradbeno dovoljenje. Sodnica sama ničesar ni storila narobe. Ona ni storila kršitve, ampak ker je bil odmev v javnosti tak se je potem sama odločila, ker je izpolnjevala pogoje za upokojitev, da se bo raje upokojila in s tem ne bo škodovala instituciji, se pravi Vrhovnemu sodišču. Jaz, kot odvetnik, lahko v takem primeru samo rečem, gospa sodnica poklon. Tako se ravna v tujini, tako ste ravnali vi, žal pa ne ravnajo vsi tako. Imamo tudi številne primere, ko se ljudje oklepajo položaja, ko pravijo, da ni nič narobe, ko pa je ja jasno, če upoštevamo mednarodne standarde, da je pa še hudičevo narobe. </font><br/>
<font size="4">	Bom zaključil, samo še stavek. Ko sem omenil te mednarodne primerjave in mednarodne standarde, bi samo položil na srce zakonodajalcu, da bi v primeru takih zapletov, ko se pojavi dvom v iskreno oziroma pošteno delovanje posameznih institucij se lahko tudi obrnili na Beneško komisijo, ki je prav ustanovljena za ta namen. Lahko navedem samo en primer iz leta 2020, decembra, ko je šlo za ukrajinsko ustavno sodišče, ki je izvajalo  / nerazumljivo/. Beneška komisija se je dvakrat glede teh vprašanj tudi opredelila. Opredelila se je tudi glede nekih drugih držav. Tako, da to bi bila pot v prihodnje, da se izognemo morebitnim napačnim korakom. Hvala gospod predsedujoči za besedo. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala lepa. Ste želeli postopkovno, izvolite. </font><br/>
<br/>
<font size="4">	</font><b><font size="4">MAŠA KOCIPER (PS SAB):</font></b><font size="4"> Spoštovani predsednik, uveljavljena parlamentarna praksa je in to vi verjetno veste, da predsedujoči, vedno ko da besedo vabljenim in z vsem spoštovanjem, da vabljenim omeji razpravo. In predlaga, da se držijo razprave nekje 5 do 10 minut, posamezni poslanci lahko potem v skladu z našim poslovnikom predlagajo celo, da se razprava omeji na 5 minut. Vi tega navodila seveda niste dali in mislim, da vsi skupaj vemo, da so bile te razprave precej daljše. Mi vemo, kaj po našem poslovniku pomeni vabljeni gost, kaj lahko pove, kaj mi poslanci želimo slišati, njegovo stališče v zvezi z omenjeno zadevo. Mislim, da je ta razprava, zlasti zadnja, šla veliko, veliko čez ta okvir. Spoštujem vse, ki pridejo ampak mi imamo ob dveh dalje odbore in jaz prosim, da se tako kot je vedno omeji razprava in zdaj glede na to, koliko je že ura, predlagam, da se nadaljnji razpravljavci, ne vem koliko jih sploh še je, kdo še namerava priti ali je prisoten, omeji na 5 minut, kot to omogoča poslovnik. Hvala lepa. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Do neke mere se strinjam z vami, ampak glede na število vabljenih gostov sem ocenil, da ni potrebe, da bi jih omejeval. Tako, da bi kar nadaljevali z razpravo in dajem kot zadnjemu od vabljenih, gospodu Janu Zobcu, besedo.</font><br/>
<br/>
<font size="4">	</font><b><font size="4">JAN ZOBEC</font></b><font size="4">: Hvala predsedujoči za besedo. Spoštovane poslanke in poslanci, dame in gospodje. Preden bi karkoli začel govoriti bi vprašal predsedujočega</font><br/>
<br/>
<b><font size="4">25. TRAK (HK)- 12.40</font></b><br/>
<br/>
<font size="4">	(nadaljevanje) naj mi zastavi vprašanja na katera naj bi odgovoril, da bom lahko izpolnil pet minutno predviden čas za odgovor. Kaj je tu tisto jedro, bistvo, o čemer bi zdaj povedal v petih minutah?</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Besedo je želel predlagatelj. Drugače pa teh pet minut je instruktivne narave, vsi predsedujoči vemo, da glede na število vabljenih se to omejuje navzdol, ampak sam sem ocenil, da glede na to, da sta dodatno vabljena samo dva, da ni potrebe, da vaju bi omejeval. Mislim, da je neka smiselna samoomejitev med 10 in 15 minut, taka racionalna. Hvala. </font><br/>
<font size="4">Predlagatelj je želel besedo. Izvolite.</font><br/>
<br/>
<font size="4">	</font><b><font size="4">MAG. DEJAN KALOH (PS SDS):</font></b><font size="4"> Predsednik, hvala, spoštovanje do vrhovnega sodnika Jana Zobca, kot zgolj sugestijo, da morda, ker smo mogoče le časovno, nismo zdaj ravno, ta razprava ni na voljo do večera. Morda, spoštovani vrhovni sodnik Zobec, v tem kontekstu vaše participacije tukaj na seji, predvsem to kar je bilo rečeno, nepristranskost in neodvisnost pravosodja, kot sem izpostavil na notranji avtonomiji sodnikov, ne vem pa koliko vam, ta vaša poklicna pozicija tudi omogoča določenih opredelitev na tisti tretji sklop, ki sem ga izpostavil, vendarle na to problematiko tveganja zaupanja javnosti glede nejasnosti še vedno, ne samo enega sodnika, najmanj še ena sodnica je v tem kontekstu za opravljanje funkcije sodnikov. Pa naj bo na vrhovnem sodišču ali na višjem sodišču. Zdaj, tukaj bi želel povedati, da jaz vseeno mislim, da Vrhovno sodišče je, delodajalec konkretno pri sodniku Masleši mora vseskozi nekako skrbeti za to, da zaposleni pač izpolnjuje vse pogoje za zasedbo delovnega mesta, ves čas. Mogoče te uvide, jaz kot predlagatelj, vi pa seveda po vaši presoji. Hvala.</font><br/>
<br/>
<font size="4">	</font><b><font size="4">JAN ZOBEC:</font></b><font size="4"> Hvala. Bom skušal biti kratek in koncizen kar se da. </font><br/>
<font size="4">Sodišča so seveda temeljni garant vladavine prava in da sodišča lahko delujejo jim moramo zaupati. Ni tako kot pri vas, izvoljenih poslancih, kjer vas je ljudska volja pooblastila. Nas sodnike legitimira neodvisnost in znanje. Kvalifikacija. Strokovna kvalifikacija, sposobnost reševati spore z uporabo prepričljivih pravnih argumentov. In zato je ključna za sodnika, drugače kot za vas, izobrazba, zahtevana pravna izobrazba. Ni isto ali se zahteva od poslanca predložitev diplome ali od sodnika, ki mu daje ta legitimacijo. Vam jo daje volja ljudstva. No, zato je prav to nevralgična točka pravice do sojenja pred z zakonom ustanovljenim sodiščem. Namreč, ta pravica pade že če je en od sodnikov imenovan nezakonito zaradi takšnih ali drugačnih nepravilnosti pri imenovanju. O tem se je judikatura Evropskega sodišča za človekove pravice že kar nekajkrat izrekla. Merila za presojo zakonitosti sodnika,  zakonitosti njegovega imenovanja je zalo zaostrila. Predvsem zaradi Poljske, tudi Madžarske, ampak predvsem zaradi Poljske. Nekakšna, recimo zdaj, kolateralna škoda, vsaj v literaturi se tako označuje je bila tu Islandija. In sicer ta znamenita zadeva /nerazumljivo/ proti Islandiji iz 1. 12. 2020. Tu je šlo za nek manjši spodrsljaj pri </font><br/>
<br/>
<b><font size="4">26. TRAK (HK)- 12.45</font></b><br/>
<br/>
<font size="4">	(nadaljevanje) imenovanju štirih sodnikov, ki jih je ministrica uvrstila na listo iz svojega žepa, vendar je za to morala imeti soglasje parlamenta. In ga je tudi dobila. Ampak obrazložitev zakaj je dodala te štiri v seznam petnajstih, ki jih je predlagala ocenjevalna komisija je obrazložila skupno. Morala bi pa za vsakega posebej. No in ko je zadeva prišla pred evropsko sodišče je veliki senat ugotovil kršitev pravice do zakonitega sodnika. Že zaradi tega napake. Čeprav v tem trostopenjskem testu, ki najprej zahteva manifestativno jasno flagrantno kršitev domačega prava, ta ni bila tako očitna ampak je potem na drugi stopnici tega testa zadeva padla, ker je šlo za kršitev sposobnosti sodišča, da svoje dolžnosti opravlja brez kakršnihkoli pritiskov in zavaruje vladavino prava. Namreč, tudi to je v drugih zadevah evropsko sodišče poudarilo, da nezakonito imenovan sodnik je lahko predmet izsiljevanj in ostaja večni dolžnik tistemu, ki ga je nezakonito imenoval. Zato je ta element pravice do sodnega varstva tako zelo pomemben. No in Slovenija se pa zdaj sooča s problemom imenovanja sodnikov, ki so opravili pravosodni izpit v drugih republikah bivše države, za sodnika so bili pa imenovani v času neodvisne samostojne Slovenije. Glede tega vprašanja se je Vrhovno sodišče že izreklo. Ni se izreklo o samem imenovanju sodnikov ampak izreklo se je o veljavnosti pravosodnih izpita opravljenega po zakonih drugih republik. Reklo je pač tako v teh judikatih, da so s PDI-jem, pravosodnim državnim izpitom in pravosodnimi izpiti, ki so bili opravljeni po določbah Zakona o pravosodnem izpitu in pripravništva strokovnih izpitih in tako dalje, veljavni samo nekateri izpiti vendar ne tudi izpiti pravosodni izpiti iz drugih republik. Zakaj ne je pa seveda logično. Zato ker pravna izobrazba pridobljena na pravni fakultetah širom Jugoslavije je bila seveda povsod veljavna. Vendar za opravljanje pravosodne funkcije je moral kandidat poznati ustroj in delovanje republiškega prava, ker so bila številna pravna področja urejena drugače in je bila že sama organizacija pravosodja je bila v republiški pristojnosti. Dedno pravo, družinsko pravo, posebni del kazenskega prava, lastninsko-pravna razmerja, razen temeljnih lastninsko-pravnih razmerij, nepravdni postopki in tako dalje. Vse to je bilo v republiški pristojnosti. Nekje so imeli sistem »TAPI« v Sloveniji smo imeli zemljiško knjigo in tako dalje. No in zato so kot pravi Vrhovno sodišče tudi po določbah predhodnih predpisov, to so ti, Zakon o pravosodnem izpitu, o pripravništvu in strokovnih izpitih iz leta 1972 in 1980 pravosodni izpiti opravljeni v drugih jugoslovanskih republikah</font><br/>
<br/>
<b><font size="4">27. TRAK (HK)- 12.50</font></b><br/>
<br/>
<font size="4">	(nadaljevanje) niso neposredno veljali v Republiki Sloveniji, tako da se tu soočamo s problemom tega hibnega imenovanja nekaterih sodnikov, zaenkrat sta dva taka menda odkrita, ki sta s tega vidika problematična v času samostojne in neodvisne Slovenije, pa tudi že v času bivše države. Ker za izvolitev za sodnika je bil že v prejšnji ureditvi potreben pravosodni izpit, ki je bil opravljen v skladu z Zakonom o pripravništvu, strokovnih izpitih in tako dalje iz leta 1980 ali pa že prej Zakon o pravosodnem izpitu. In to seveda je ključni problem. In s tem problemom bi se seveda moral ukvarjati Sodni svet. Žal se ni. Razumem, da so v zadregi, ker v Zakonu o sodnem svetu in Zakonu o sodniški službi ni določbe, ki bi predvidevala ravnanje sodnega sveta ali kateregakoli organa v primeru, ko se odkrije denimo, da sodnik ne izpolnjuje pogojev za imenovanje na sodniško funkcijo. Denimo, da je diploma plagiat, da mu jo fakulteta odvzame naslov. Kaj v tem primeru, te določbe res da ni. Puščati takega sodnika na funkciji in reči, to se nas ne tiče, ne najdemo odločbe je seveda kršitev evropske konvencije. Kršitev ustave in kršitev tudi listine o človekovih temeljnih pravicah Evropske unije. Sodni svet mislim, da tu tako ne more ravnati. Nimamo orodja. Če Zakona o sodnem svetu in o sodniških službi ne morejo razložiti tako, da bi z uporabo v pravu uveljavljenih metod razlage našli rešitev z analogijo denimo, kar morda res težko, ker analogija bi bila tudi zelo problematična. Namreč, ker ima odločitev o prenehanju sodniške funkcije v takem primeru lahko daljnosežne posledice glede za zagotovljeno neodvisnost sodnika in nepremakljivost. Se pravi, morala bi biti neka določba, ki je pa v slovenski zakonodaji ni, ki bi urejala take sicer redke ampak zdaj so priplavale na površje težave kakršne so te in Sodni svet tako kot je odločil. Mislim, da ni  pravilno odločil. V tej zadregi se bi seveda moral obrniti na Ustavno sodišče. Potem reči, v pravu, v zakonu tem, onem, tretjem, skratka v pravni ureditvi je pravna praznina, ki ne omogoča rešitev situacije, ko imamo opraviti z morebiti, jaz pravim morebiti, nezakonitim sodnikom. In umikanje češ, to se pa ne tiče, za to nismo pooblaščeni, pomeni dopuščanje kršitev človekove pravice v vseh nadaljnjih postopkih, ko bi tak problematičen sodnik, problematična sodnica delila pravico. V vseh teh primerih so sodbe izpodbojne. Zaradi seveda kršitve te človekove pravice. In tega sodni svet, ki skrbi za kvaliteto dela sodišč, javni ugled sodstva in kadre v sodstvu ne sme dopustiti. Vezan je na spoštovanje in varovanje človekovih pravic, zlasti še do zakonitega sodnika in moral bi začeti postopek za  presojo ustavnosti in opozoriti seveda v tej zahtevi, bi moral opozoriti na proti ustavno pravno praznino, ker tega položaja, ki bi odstranila možnosti</font><br/>
<br/>
<b><font size="4">28. TRAK (HK)- 12.55</font></b><br/>
<br/>
<font size="4">	(nadaljevanje) še za nadaljnje kršitve te  pravice odstraniti. Da predvidi nek postopek. Ta postopek bi verjetno bil pred sodnim svetom, potem še sodno varstvo, ker bi imel prizadeti sodnik vso možnost braniti se in varovati svoj položaj. Tako, da v tem vidim jaz en problem. Drug problem, ki je pa najbrž do neke mere vzrok tega s katerim se zdaj soočamo je pa pomanjkljiva javnost. Slovensko sodstvo je premalo transparentno. Za začetek bi prvi korak moral bi že javne seje Sodnega sveta. Seje Sodnega sveta bi morale biti odprte za javnost. Tako, kot v Gruziji, kjer celo televizija prenaša seje Sodnega sveta. Nadalje, v Sodnem svetu se dogajajo konflikti interesov. V Sodnem svetu sedi odvetnik, ki mu v času opravljanja funkcije člana Sodnega sveta ne miruje odvetniška služba. On je hkrati kadrovik in odvetnik in s tem izvaja precejšen pritisk na sodnike. Ko se pojavi v sodni dvorani, ko vlaga pravna sredstva, je sodnik, ki je denimo zdaj na prepihu na sodnem svetu, ki želi napredovati, skratka, ki je odvisen od njegovega glasu v Sodnem svetu pod močnim pritiskom. Tega se ne sme dovoliti. Odvetnik ne more biti član Sodnega sveta. Je lahko, samo v tem času, ko je Sodni svet ne sme opravljati odvetniške službe. Treba mu je zagotoviti nadomestilo, tako kot je v drugih primerljivih ureditvah. In toliko, upam, nisem preveč prekoračil. Hvala lepa. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Najlepša hvala. Postopkovno je želela mag. Meira Hot. Izvolite.</font><br/>
<br/>
<font size="4">	</font><b><font size="4">MAG. MEIRA HOT (PS SD):</font></b><font size="4"> Hvala lepa gospod predsednik. Torej, jaz preden sem stopila notri, sem mislila, da sem stopila v veliko dvorano Državnega zbora, ne pa v sodno dvorano. Kar zdaj poslušam se mi zdi, kot neke vrste sojenje in obsencija zoper določenega sodnika, ki nima niti možnost zagovarjati se tukaj. Če je vsebina današnje seje neka konstruktivna kritika pravosodja, pa da se razumemo, če sem bila v dvajsetih letih nek idealist v pogledu na sodstvo, sem danes realist, jaz ne rečem vnaprej, da je kakršnakoli kritika nemogoča ali preprečena. V resnici je razprava v kontekstu stanja v sodstvu tudi dobrodošla lahko, če temelji na strokovnih izhodiščih. Če ne temelji na nekih malverzacijah. Na temu, da nekdo vrže eno bombico in dvom v enega sodnika, s točno določenimi cilji in interesi. Če je temu tako, dajmo pogledati vse sodnike in vse tožilce in tako dalje, ne pa da so nekateri pripadni določeni politični stranki ali pa opciji in so dobrodošli, drugi pa ne. To je nesprejemljivo. Ta seja ne bo pripomogla k temu, da se bo stanje in zaupanje pravosodja se izboljšalo. Ta seja je v resnici po uvodnih besedah in slišanem izključno farsa in namenjena samo enemu in diskretizaciji osebe, ki tega ni zaslužila in ki na ta način samo poglablja nezaupanje v sodstvu, absolutno nezaupanje v sodstvo. In to ni primerno. Sklepi, ki ste jih predlagali so nekako blagi, odbor za pravosodje ugotavlja, da so za dvig zaupanja v sodstvo ter za izboljšanje stanja potrebna usklajena prizadevanja vseh treh vej oblasti v smeri večje učinkovitosti, odprtosti in preglednosti. Zdi pa se, da si prizadevate samo za popolno nespoštovanje, uničenje ene veje oblasti in pri tem Socialni demokrati nikakor ne bomo sodelovali in napovedujem obstrukcijo današnje seje. Hvala.</font><br/>
<br/>
<b><font size="4">	PREDSEDNIK BLAŽ PAVLIN:</font></b><font size="4"> Hvala lepa. Sedaj pa prehajamo na razpravo članic in članov odbora. Kot prva dobi besedo Maša Kociper. Izvolite. </font><br/>
<font size="4">	</font><br/>
<font size="4">	</font><b><font size="4">MAŠA KOCIPER</font></b><font size="4"> </font><b><font size="4">(PS SAB): </font></b><font size="4">Hvala lepa. Jaz sem tudi, moram reči, in sem že omenila v silni osebni dilemi ali naj tu sedim in to poslušam. Mislim, da kot se nekaj takega dogaja, mora nekdo z druge strani političnega prostora vsaj odgovoriti. Če ne drugega </font><br/>
<br/>
<b><font size="4">29. TRAK (HK)- 13.00</font></b><br/>
<br/>
<font size="4">	(nadaljevanje) zato, da volivci vidijo, da nismo vsi enaki in da ne razmišljamo vsi enako. In da ko tudi sodstvo včasih zelo krivično reče, politika nas napada, politika nas obtožuje, politika nas diskreditira, da spomnim, da ne vsa politika. Ampak samo del politike. In moram reči, da sem prej naredila veliko krivico SDS, ko sem rekla, da so samo oni predlagatelji, ker vidim predsednik, da si ponovno povedal in predstavil svoj del tega sklica, tako da tudi NSi je ponosni predlagatelj takšne seje. Seje, katere edini namen je diskretizacija sodstva, poseganje v načelo delitve oblasti, sojenje enemu sodniku v odsotnosti, če prevedem latinščino kolegice Hot, pa še kaj bom zdaj razložila v nadaljevanju. To kar se tukaj dogaja je sramota. Jaz sem mislila kaj je to en vabljen odvetnik Pevec. Kdo je to? Zakaj glih ta odvetnik? Zakaj je glih on vabljen? Sem se spraševala, saj so vabljeni različni ljudje, seveda, na takšne seje. Nič narobe. Na koncu ugotovim, da je vabljen nekdo, ki zagovarja sodnika Radonjiča, ki seveda vemo, da je v konfliktu z sodno vejo oblasti zato, ker je moral od tam oditi. Jaz sem bila 10 let zaposlena na sodišču, kjer je delal sodnik Radonjič in vsi smo vedeli, vsi, da je to izjemno problematična oseba. Izjemno problematični sodnik, ki se ga je ves  čas izločalo, ki je imel ves čas ene težave, mi pa v tem državnem zboru na pobudo SDS že leta in leta branimo tega sodnika. Imamo neke seje s tem ali drugačnim imenom, danes spet z drugim imenom. Ampak vidim, da je tudi tu danes del te seje namenjen obrambi lika in dela gospoda bivšega sodnika Radonjiča, ki je zdaj, glej ga zlomka, kot bi rekel, odvetnik Pevec, mislim, da je prej uporabil besedo, sem si jo napisala, slučajno, kako je rekel »po naključju zaposlen na Ministrstvu za kulturo«. Pod sedanjo vlado. Glej to naključje. Ampak, jaz sem se tako odločila. Ne da mi miru, da bi s takšne seje šla ne da povem svoje mnenje. Jaz bom povedala svoje mnenje, potem bom pa tudi v imenu PS SAB to sejo v nadaljevanju obstruirala. Sicer vidim, da ni ta hudih kategornikov, najbolj tistih nesramnih od SDS, samo tisti malo bolj prijazni, no, eden je, no. Tako, da tega  pač ne bom poslušala, ampak mislim, da je prav, da nekdo nekaj pove in da pove, da ne mislimo vsi v tem Državnem zboru enako.</font><br/>
<font size="4">	Prvič, to kar se dogaja glede sodnika Masleše. Mislim, da take zadeve še nismo videli. In to kar si je upal narediti njegov kolega, vrhovni sodnik Zobec, ravnokar, vreči to bombico, to ni bila bomba, to je bila jedrska bomba, s katero je pod vprašaj postavil vse sodbe in vse zadeve v katerih je Masleša kadarkoli sodil in seveda to je namen te seje, če kdo ni razumel do zdaj. To je glavni namen te seje. Ne pozabimo, da je gospod Masleša sodil tudi v zadevi Janez Janša, upam, da ni kdo to pozabil. Je bil takrat v senatu, ki je odločal, občni zbor ali kaj je že bil on član. Skratka namen te seje je vreči to jedrsko bombo, postaviti pod vprašaj vse postopke v katerih je sodeloval gospod Masleša in to je zame katastrofa. Kaj se tukaj greste, kolegi poslanci upam, da veste. Koliko je to enih postopkov, koliko je to enih usod ljudi, ki jih boste zdaj postavili od vprašanje, ker je določen vrhovni sodnik bivši ustavni sodnik si drznil reči, da je to lahko grozovita kršitev človekovih pravic, ki lahko povzroči izpodbojne sodbe, da gre za morebitnega nezakonitega sodnika in da bi moral sodni svet začeti postopek za presojo ustavnosti. Jaz moram reči, da sem šokirana. Mi imamo tukaj, prvič slišim neko situacijo, oziroma prvič slišim, da obstaja neka judikatura neka sodna praksa po kateri določeni PDI, se pravi pravniški državni izpiti opravljeni v državah bivše Jugoslavije, takrat ko smo bili še skupna država, da se razumemo, </font><br/>
<br/>
<b><font size="4">30. TRAK (HK)- 13.05</font></b><br/>
<br/>
<font size="4">	(nadaljevanje) niso veljavni. To prvič slišim. Ali to velja tudi za vse tehnične poklice? Ali naziv inženirja za nekoga, ki ga je pridobil na neki tehnični fakulteti v Beogradu, kjer je bil program nekoliko drugačen, kot je bil v Ljubljani tudi ne velja več. Ali bomo še to začeli preverjati. Da ne omenjam še druge možnosti, za vse druge možne načine izobraževanja, ki so bili takrat. Potem kaj je z, sem sicer že dolgo ven iz praktičnega prava, kaj pa pridobljene pravice teh ljudi. Oni so bili preverjeni, ko so bili zaposleni, predvidevam na prvostopenjskem sodišču, na drugo, potem kot Vrhovni sodniki tudi še enkrat imenovani v Državnem zboru. Kdo je pa takrat njihove kvalifikacije preverjal? In če jih je nekdo preverjal, kako je možno, da bomo zdaj za nazaj ugotovili, da ne veljajo. Kaj pa poseg v človekove pravice teh ljudi, Dejan. Za nazaj, ali bomo tudi inženirje za nazaj gledali, če so imeli pravi program v Beogradu ali Sarajevu? To, kar se je danes tukaj zgodilo, da tako veliko število postopkov date pod vprašanje. Upam, da se zavedate kaj delate. In še enkrat povem, nek vrhovni sodnik, tudi če je to gospod Masleša, ki ga osebno sploh ne poznam, je najprej imel, običajno je tako zaposlitev na kakšnem višjem sodišču, drugače vrhovni sodnik ne bi mogel postati. Nekdo ga je vzel v neko delovno razmerje nekoč. In že takrat je moral biti imenovan za sodnika. Imenoval ga je sodni svet, ki je predvidevam, pogledal njegove kvalifikacije. Kako se lahko zdaj sploh Sodni svet sprašuje ali ima res prave kvalifikacije in jih pokaže. Ja kdo je pa potem gledal te kvalifikacije. Sodni svet, ki ga sestavljajo te osebe je seveda drugačen, kot je bil Sodni svet nekoč. Ampak institucija je ista. Se pravi, zdaj mi naenkrat postavljamo pod vprašanja vsa imenovanja sodnikov, ker vedno je nekdo moral pregledati ali izpolnjujejo pogoje. In ko je to pregledal je poslal predlog v Državni zbor. V Državnem zboru imamo Mandatno-volilno komisijo, ki je še enkrat pregledala, če nekdo izpolnjuje pogoje, pogledala mnenje Sodnega sveta in potem predlagala v imenovanje sodnika. In potem je ta Državni zbor tega sodnika izvolil ali pač ne. In zdaj se mi sprašujemo, po štiridesetih letih nekoga, ki je bil vsaj dvakrat imenovan na funkcijo ali on izpolnjuje pogoje. Pa se  hecate. Kam vse skupaj pelje in kdo in kam ste pripeljali kaže že to, da dva vrhovna sodnika v tem letu nista bila imenovana, ker se je levi del SDS in NSi spomnil, da pa sta vsak od njiju v svoji tridesetletni karieri, nekaj pa imela, če ne z zadevo Radonjič, pa z zadevo Kangler. Ali pa če ne z zadevo Kangler, pa s kakšno drugo zadevo in zato ne moreta biti vrhovna sodnika. Pri čemer en revež, kakor razumem, ni imel nič drugega s tem, kot o eni izločitvi sodnika je senatno odločal. Zato ni mogel postati vrhovni sodnik. Ti imaš trideset let kariere, nekdo odloči, vsa napredovanja narediš. Nekdo odloči, da si primeren za vrhovnega sodnika, potem pa prideš v politično hišo, kjer pa par poslancev reče, ne, tam  nekaj, pa ne vemo, to Kangler pa to, ne more biti vrhovni sodnik. A si vi to zamišljate. In danes ta ista poslancev zahteva od nekega drugega vrhovnega sodnika gospoda Masleše, da pokaže dokumente, pri čemer sem naštela kdaj vse jih je moral v preteklosti pokazati. In jaz sem se malo pošalila, ko sem nagovorila gospoda Zobca, naj pokaže dokumente. On je takoj začel po torbi brskati, saj ste videli, ampak naj mi jih pokaže prosim. Zdaj pa vztrajam. Naj s tem  pokaže, da se on strinja s takim načinom, da lahko vsak tukaj, kar reče, daj pokaži dokumente. Pa naj mi jih pokaže in s tem pove, da se s tem strinja. Da ne omenjam teh njegovih navajanj, da v času funkcije v Sodnem svetu odvetnik ne sme opravljati odvetniške službe. Jaz včasih ne vem ali sem z lune padla, me lahko predsednik Sodnega sveta popravite ali ni že vsa leta v Sodnem svetu, vsaj kakšen odvetnik, ki seveda ob tem opravlja še svojo odvetniško službo. </font><br/>
<br/>
<b><font size="4">31. TRAK (HK)- 13.10</font></b><br/>
<br/>
<font size="4">	(nadaljevanje) Saj kdo pa bo bil sicer član Sodnega sveta, če bo moral pustiti odvetništvo, zato da bo član Sodnega sveta. Pa saj je namen, da si ti aktivni odvetnik, zato da tam sodeluješ in zastopaš stališče ene poklicne skupine, ki je pomembna v pravosodju, ne pa da so tam sami sodniki, ki sami sebe imenujejo in nagrajujejo. To je namen, da so poleg petih sodnikov, še štirje drugi. In pride vrhovni sodnik, bivši ustavni sodnik in reče, da je to pa skrajno problematično in da obstaja v Sodnem svetu konflikt interesov, ker je eden od članov odvetnik, ki mu ne miruje odvetniška funkcija in da bi se morali tukaj zgledovati po Gruziji. Mislim, res. </font><br/>
<font size="4">	In potem seveda še vse druge navedbe danes. Odvetnik Pevec je mimogrede, mislim, da v enem stavku omenil zunanjo neodvisnost sodnika, se pravi, problem ko na sodnika od zunaj se pritiska. To ni problem, ta seja danes ni problem. Omenjanje imen in priimkov sodnikov, ki se ne morejo braniti, napačne navedbe, to ni problem. Problem pa je, je povedal, to pa je problem, notranja neodvisnost sodnika, ker sodstvo pa res zelo pritiska na njih in so sodniki bogi. Jaz še enkrat povem, tako kot v vsaki instituciji in v vsaki organizaciji vedno obstajajo povprečni ljudje, podpovprečni, nadpovprečni. Tako je tudi v sodstvu in tako kot v vsaki organizaciji, tako kot v tem Državnem zboru točno vejo kdo so dobri in kdo so slabi. Mi točno tukaj vemo kdo so poslanci, ki ne delajo nič, ki se nikoli ne javijo k besedi, ki ne znajo razpravljati, ki ne vedo o čem, mi točno vemo. Tako, v sodstvu točno vejo, kdo so problematični sodniki. V šolstvu, v vsaki osnovni šoli točno vejo katere tri učiteljice, ki se skozi pritožujejo starši, kjer imajo otroci največ težave. To se ve. No, tak sodnik je bil sodnik Radonjič. Če se že tako pogovarjamo, odkrito. Ni naključje, da so ga skoz izločali odvetniki pri vsaki zadevi, ni naključje, da je imel skoz težave, ni naključje, da je na koncu bil  predlagan v disciplinski postopek. Zdaj se pa hoče tukaj diskreditirati predsednika sodišča, ki je seveda to predlagal, edino pravilno. Potem odvetnik pove, da vzor nam je lahko sodnica, ki je sama sanirala škodo, ki je nastala  zaradi dejanj njenega sina in šla iz sodstva sama, pustimo to malenkost, da je imela pogoje za upokojitev, a ne. Jaz moram reči, da je meni samo zelo žal, da kaj takega ni naredil sodnik Radonjič pravočasno in odšel in razbremenil sodstvo. Jaz bi si to zelo želela. Te »ger de la drua«, to je »ger de la drua«, danes odvetnik. Kako? Tu »dra« malo sem že pozabila, samo v srednji šoli sem imela »La Gurre du dra«, evo me. Skratka, jaz bom zdaj zaključila, potem bom šla, se preveč razburim pri takih zadevah, vem. Jaz mislim, da ta seja danes je ena žalostna seja, minister namesto, da bi rekel, da je to diskretizacija sodnikov in poseganje v sodno vejo oblati in tako naprej je nekaj malo reklame probal samo za delo pravosodnega ministrstva narediti in pa povedal, da k povečanju ugleda pravosodja lahko prispevamo vsi, tudi minister, ki ni v kazenskem postopku verjetno, ne, si mislim jaz, ampak kdo sem jaz da sodim. Potem Sodni svet, oprostite, bi tudi pričakovala, da boste rekli, da kakšne postopke morajo vse sodniki dati skozi, da so imenovani, da se takole potem dvomi v njih. Ne vem. In bom s tem zaključila. </font><br/>
<font size="4">	Dva mandata sem v tem Državnem zboru in vedno, to zdaj že vsi, ki me poznajo vedo, se borim za to, da se ne obračunava z ljudmi ad persona, ki jih ni in se ne morejo braniti. Da se ne diskreditira sodstva, da se ne diskreditira sodnikov. Absolutno se strinjam, da je spoštovanje pravosodja odgovornost vseh nas, tudi medijev, ki nekritično povzemajo kaj kdaj politika reče in nekoga obtožijo brez da bi preverili pri tej osebi ali je to res kar je bilo rečeno, niti ta minimalni standard. </font><br/>
<br/>
<b><font size="4">32. TRAK (HK)- 13.15</font></b><br/>
<br/>
<font size="4">	(nadaljevanje) se ne spoštuje. Ampak jaz bom še naprej vedno branila sodstvo in sodnike, ker druge izbire nimamo. Ker ne moremo iti nazaj v čase, ko smo se s pestmi spopadali in ker ne moremo iti nazaj v čase, ko smo se streljali, ko se nismo strinjali. Smo v časih, ko sodstvo odloči o tem kdo ima prav in o tem ali je nekdo storil kaznivo dejanje ali ne. In enkrat na MVK, ne dolgo nazaj, sem celo v zadevi, ko je en jezni odvetnik, tako sem jaz presodila in to je bilo tudi razvidno iz dokumentacije se spravil na enega sodnika, češ, da bi se moral izločiti, pa se ni. Pa je bila njegova izločitev predlagana, pa ga predsednik ni odločil. Skratka, postavila za tega sodnika, kljub temu, da niti Sodni svet ni zanj postavil. Zato, ker mislim, da kadar ne gre res za neko osebno odgovornost nekoga, da je naredil napako, kaznivo dejanje, kadar gre samo za  presojo, imamo mi višje sodišče, vrhovno sodišče in tako naprej, ki o tej napaki presoja. Ne moremo pa obračunavati z sodniki. In to kar se danes dogaja, še enkrat povem, vsi skupaj, ki v tem sodelujete razmislite kaj delamo s tem naši državi, zaupanju v sodstvo, zaupanju v sodni sistem, zaupanje v delo sodnikov, kako se bodo počutili ljudje, ki so bili kdaj pred tem sodnikom, ko je bil v senatu, pa so bili obsojeni za kakšno kaznivo dejanje. In kaj sporočamo o tem kakšen naj imajo občutek, ko so povabljeni pred sodišče, ki se jim sodi. </font><br/>
<font size="4">	Jaz bom zdaj v imenu PS Stranke Alenke Bratušek napovedala obstrukcijo, zapustila to sejo, apeliram pa na vse vas in na vaš premislek, da čim prej tole zaključimo. Čim prej in se potem posvetimo razmisleku kako bomo, kako boste škodo, ki ste jo povzročili sanirali. Hvala lepa.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala lepa. Besedo želi predlagatelj, izvolite. </font><br/>
<br/>
<font size="4">	</font><b><font size="4">MAG. DEJAN KALOH (PS SDS):</font></b><font size="4"> Predsednik hvala. Jaz moram kot predlagatelj odreagirati, zdaj upam, da bo spoštovana kolegica ostala par teh nekaj minut samo, da sliši moje kontra argumente. Zdaj, za diplomo in potrdilo o opravljenem pravosodnem izpitu, so konkretno prosili novinarji, da so slovenski javnosti odkrili, ne pa mi poslanci. To so bila novinarska vprašanja, novinarske prošnje. Zdaj, jaz, spoštovana Maša nisem kriv, če ne poznaš teh sedem judikatov. Na sodni praksi so dostopni, vsak si jih lahko sprinta in vse dikcije so podobne, se pravi, še enkrat preberem, ker je šlo za republiške predpise je PDI na podlagi 34. člena ZPDI izenačen le pravosodni izpit opravljen v skladu s predpisom, ki je veljal v Republiki Sloveniji, ne pa v skladu s predpisom druge republike nekdanje SFRJ. Kar pomeni, da vsi tisti pooblaščenci, ki so imeli te pravosodne izpite, tudi ni bila samo sarajevska zgodba, tudi iz Novega Sada, fakulteta, da enostavno ne morejo vlagati izrednih pravnih sredstev pred vrhovnim sodiščem. Revizije, jaz sem se pa danes spraševal potem, kako pa je možno, da vrhovni sodnik, ki ga ista tozadevna zadeva se dotika, on pa potem lahko odloča pri teh revizijah. To je, glejte, totalno kontradiktorno. Zdaj, ker ste že omenjali Zvjezdana Radonjić jaz seveda nisem njegov advokat, kot je spoštovani odvetnik Pevec, je pa res, da pa jaz ocenjujem, pa iz svojih  izkušenj ocenjujem, da gre za korektnega pravičnega sodnika. Jaz sem bil celo enkrat sam pred njegovim sodnim obličjem, da se tako izrazim. En bloger nas je vrsto desnih politikov označeval z najbolj zavrženimi izrazi in sem videl kako vodi obravnave. Res mora biti njegova prezenca, pojava tudi dikcija bila mogoče za nekoga nenavadna. Ampak poglejte, ima vso pravico, da se pač v tem svojstvu karakternih značilnosti obnaša, ampak jaz mislim, da ne moremo pa mu očitati nestrokovnosti, da bi bila oporečna. Tu pa mu res delate krivico. Zdaj, vi ste tudi bili sodelavka s Pogačnikom, oziroma sta se poznala, tako da niste danes spoštovana kolegica nobene </font><br/>
<br/>
<b><font size="4">33. TRAK (HK)- 13.20</font></b><br/>
<b><font size="4">	</font></b><br/>
<b><font size="4">	</font></b><font size="4">(nadaljevanje)</font><b><font size="4"> </font></b><font size="4">komentarja ni bilo z vaše strani na tiste njegove, s strani Sodnega sveta opravičeno izražene kritike. Nič ni niste komentirali, ne v  zvezi s sodnico Testenovo,  ne s komerkoli drugim, o čemer sem govori. Pa še to, ta politična konotacija, mogoče je to koga zmotilo. Dajmo spomniti, da je Testenova bila takrat poročevalka po spominu zunaj obravnavnega senata, ki je odločil o pritožbi mislim, da enega izmed Jankovičevih izmed Jankovičevih sinov o zavrnitvi ugovora obrambe zoper sodno preiskavo, nekaj takega. Ne, in zdaj, kar je mene pri tej zadevi precej začudilo, da potem se je sestalo, ker so njo dali kazensko tam v Kamnik, je bil drugi senat, zdaj glejte, kaj se je zgodilo s tisto prvo odločitvijo, to se moramo vprašati. Katera odločitev je seda velja, seveda po mojem mnenju velja tista prva odločitev. Tam, ko je bila poročevalka sodnica Testenova in ta odločitev senata je tudi vpisana, hvala bogu, da se to vpisuje v vpisnik senata in tudi zapisnik se je vodil. Zapisnik pa je javna listina. Jaz srčno upam, da se ta javna listina izpisa ni izgubila, če pa se slučajno je izgubila se pravi, zakaj je ni. Na pobudo koga se je izgubila. To bi se še veljalo vprašati. Tudi, glejte spoštovana kolegica izvajanja do našega vabljenega gosta gospoda Zobca. On je samo, če ste pozorno poslušali je referiral na to, da je ta argumentacija sodnega sveta, da se oni nimajo zdaj pravice spuščati v te zaključene postopke izbire posameznih sodnikov, da je tukaj pač soglašal z dr. Avbljem, ki je rekel, da gre dejansko za kršitev EKČP-ja, tudi ostale Republike Slovenije, tudi jaz temu pritrjujem. Vi očitno ne, ampak glejte, to je vaš problem. Zdaj, je pa on predvsem referiral, če sta ga pozorno poslušali na to pravno praznino, da bi se tukaj moglo Sodni svet obrnit na Ustavno sodišče in je seveda potem pogojno povedal, da bi lahko bile hipotetično te sodbe tudi izpodbijane, kaj je s to oceno narobe. Zdaj, Sodni svet tega začetka postopka za oceno ustavnosti ni naredil, zdaj mogoče bo gospod Horvat povedal, če še bo v zvezi s tem kaj aktivnosti s strani Sodnega sveta, da pa je, tukaj se pa jaz tudi strinja, na izvajanje vrhovnega sodnika Zobca, da pa je dejansko naše sodstvo oziroma Sodni svet na nek način premalo transparenten, jaz bi tudi bil za to, da bi bile seje Sodnega sveta javne, ne pa da se zaklepajo, pa ne vem, potem pri zadnjih vratih bežijo pred novinarji. Saj pa res nismo nekje na Kubi. Tudi to, da odvetnik lahko v morebitnem konfliktu interesov, je bilo zelo dobro argumentirano, tako da tukaj res spoštovana poslanka, vas cenim iz tega pravnega vidika, ker ste pravnica, kot nas je tu nekaj v tem Državnem zboru. Ampak vseeno pa tu pa ne vem, bodite toliko konstruktivni pa korektni do vabljenih gostov, jaz mislim, da so bila njihova izvajanja čisto korektno. Hvala. </font><br/>
<br/>
<b><font size="4">PREDSEDNIK BLAŽ PAVLIN</font></b><font size="4">: Se opravičujem, niste vi napovedali obstrukcijo? Izjemoma vam dam tri minute besedo.</font><br/>
<br/>
<b><font size="4">MAŠA KOCIPER (PS SAB): </font></b><font size="4">Kolega Kaloh, ki ga osebno tudi čisto spoštujem je prosil, da počakam. Se v svojem izvajanju je nanašal izključno name, meni se je zdelo spoštljivo, da počakam in da odgovorim. In zdaj bom potem seveda, po svoji presoji, ko bom jaz ocenila, da je to primerno, zapustila dvorano. </font><br/>
<font size="4">	Kolega poslanec Kaloh. Niste me razumeli. Jaz izrecno se nisem, kot ste tudi ugotovil hotela opredeljevati do zadev Testen in tako  naprej, ki ste jih navajali, ker menim, da mi politiki nimamo ne pristojnosti, ne dovolj informacij, konec koncev nepotrebnega znanja, da bi se do teh zadev opredeljevali. Tukaj so bili izvedeni neki postopki, izpeljali so jih organi in pristojni za to, kaj zdaj jaz in vi tukaj modrujeva in misliva je čisto brez veze. Tako, kot je čisto brez veze, da vi kolega menite, da je bil sodnik Radonjić zelo dober in profesionalen in super strokoven sodnik. Jaz lahko mislim drugače. Važno je to, kar so neki disciplinski organi in neke institucije, ki so za to poklicane, da presojajo delo sodnikov rekle. In </font><br/>
<br/>
<b><font size="4">34. TRAK (HK)- 13.25</font></b><br/>
<br/>
<font size="4">	(nadaljevanje) samo še to povem in to je tudi bistvo  zakaj sem se odločila za repliko. Na začetku te debate oziroma izvajanje dr. Zobca sem eno od strokovnih sodelavk prosila, da na hitro preveri te navedbe glede tega, da PDI drugih republik niso veljavni. Dopuščam seveda, da v tem kratkem času se je kaj zmotila, vi seveda dopuščate, da jaz na pamet ne poznam vseh judikatov, tako kot jih vi ne. Ti judikati, kot ste izrecno povedali so se nanašali na pooblaščence oziroma odvetnike. Meni pa sporočijo, da so prehodne določbe v Zakonu o sodniški službi PDI-je opravljene v drugih republikah izenačile z našimi. Tako so naredile tudi prehodne določbe z PDI, to je Zakon o pravniškem državnem izpitu. Če je to res, potem je lagal sodnik Zobec, ki bi pa to verjetno glede na to, da je njegovo področje, o katerem je danes govoril, ki je rekel, da obstaja pravna praznina in da bi moral Sodni svet to nagovorit. Tako, da glejte, hvala lepa in uspešno razpravo še naprej. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala, naslednji ima besedo Dušan Verbič, izvolite. </font><br/>
<br/>
<font size="4">	</font><b><font size="4">MAG. DUŠAN VERBIČ (PS Konkretno): </font></b><font size="4">Hvala lepa za besedo. Še enkrat lep pozdrav vsem, ki smo ostali v tej dvorani. Predno se bom sam na vsebino dotaknil vseeno nekaj besed. Dejstvo je, da do sedaj, vsaj meni je žal da kolegi in predvsem kolegic iz strani opozicije, ki so članice Odbora za pravosodje, nekako so obstruirale in je zame samo dokaz, da so teme, ki preprosto se ne želi o njih razpravljati. Kaj šele javno tudi izpostavljati. In če sem konkreten še v tem delu ne razumem glede na to, da je v uvodnih besedah, pa ne bom v imenih govoril bil dan komentar ali opomba glede na vabljene. Mislim, da je to popolna zloraba besed in stališč tistih, ki so to izjavili kajti vsak član odbora za pravosodje ima vedno možnost predlagati katerokoli osebo, da se jo vabi. To pomeni, če želiš razpravljati o neki vsebini imaš možnost tudi vabiti osebo, ki ali meniš, da je tebi po nekem strokovnem ali političnem prepričanju bližje, kot tisti, ki so uradno vabljeni. Dejstvo je, da dotaknjeno je bilo še kar se tiče  kazenskega predloga, ki se je pred nekaj dnevi tudi v tem matičnem odboru razpravljalo. Moram priznati, da tako opozicijski poslanci ali  člani odbora, kot tudi na strani tožilstva, si upam trditi, da nekako kar zavajajo javnost in sem dolžan tudi v tem kontekstu tudi nekaj besed nameniti. Kazenski zakon, ki je bil vložen in obravnavan na tem matičnem odboru je bil zgolj v drugem branju. Se pravi, daleč od tega, da bi lahko govorili o zadevi, ki je nekako odločeno in se potem transparentno prikazuje kako je to škodljivo in podobno. Ampak vsi tisti, ki smo bili na odboru, vključno z vabljenimi, vključno s tožilstvom in sodno vejo oblasti so priznali v svojih razpravah, da vsebinska tema je še kako potrebna da se razpravlja na matičnem odboru, da bi bilo potrebno s teoretičnega in analitičnega pogleda resnično te teme bolj podrobno se praktično iz tega strokovnega vidika bolj poglobiti in prav gotovo tudi nekoliko posežti. Dobro, zgodilo se je kar se je zgodilo ampak ne pomeni, da je ta zakon ali predlog novele zakona o kazenskem zakoniku tudi v stanju, še posebno, ker so bili potem odzivi poslanskih skupin zelo jasni. Ampak, to se zanemarja in se samo prikazuje kako želi trenutna koalicija določena področja zgolj urejati sebi v prid. Popolno zavajanje. Preprosto se ne dopušča, </font><br/>
<br/>
<b><font size="4">35. TRAK (HK)- 13.30</font></b><br/>
<br/>
<font size="4">	(nadaljevanje) da se posamezne teme obelodanijo in da se o njih tudi na političnem nivoju razpravlja. </font><br/>
<font size="4">	Tisto kar je bilo ravno s strani spoštovane poslanke pred menoj v razpravi kar je potrebno reči, govora je bilo nekako ogorčenje pregleda iz strani predlagatelja raznih izobrazbenih struktur in podobno in je celo potem navedla ja, pa kaj inženirske in podobne diplome in podobno. Ampak kako se to zavestno zavaja recimo temu javnost. Inženirji ali vsi, ki so kakorkoli izobraženi, nekaj delujejo, oni ne odločajo v imenu ljudstva v konkretnih zadevah. Tako kot smo priča in je tudi prav sodniki. In že tukaj se bomo samo dotaknil kar se tiče gospoda Masleša. Dejstvo je, da on je bil predsednik Vrhovnega sodišča. On je bil predsednik Sodnega sveta. Pa ne zanemarjam zaradi tega drugih sodnikov. Ampak ravno zaradi pozicije moči, vpliva, stroke in vse kar je v tem kontekstu glede na take pozicije, je popolnoma logično, da je v javnosti in tukaj sedaj tudi delu politike, praviloma bi moralo biti vse politike bolj pod očmi javnosti. Da se ta zadeva razreši. Ampak nekaj besed bom potem še v nadaljevanju. Moram priznati, da saj me niti ne preseneča neka ta obstrukcija, nepripravljenost za kakršnekoli debate na to temo, kajti vsi tisti člani odbora, ki smo tukaj in tisti, ki so pač  zapustili se zavedajo, da je to politična razprava. Praviloma v tej hiši demokracije mora biti dovoljena politična razprava, praktično v vsaki zadevi. Po drugi strani pa neka specifika, ki je vezana s tem predlogom se preprosto pa ne more izogniti z navedbo posameznih primerov. In ravno posamezni primeri se nekako izkazuje, da je lahko sporno ali pa če nekako drugače rečemo se vežejo na neka deviantna dejanja postopki v družbi in za posledico ima zaupanje v sodstvo. In ravno v tem kontekstu, moram priznati, da ko je predlagatelj vložil ta predlog, ker do sedaj še ni bilo kaj sploh izpostavljeno, moram zgolj naslov tudi sam še enkrat prebrati »Izvajanje načela pravne države z vidika učinkovitosti, nepristranosti in neodvisnosti pravosodja Republike Slovenije«. In v tem kontekstu samega naslova vsaj kar se tiče mene osebno, je eno od ključnih zadev zaupanje slovenske javnosti v sodstvo. Ne, da zdaj se sklicujejo v teh razpravah na politične kakršnekoli vplive in podobno. Dajmo se pogovarjati o zaupanju slovenske javnosti v sodstvo. Kajti očitno marsikdo ne želi slišati, da je nizko, in če se primerja to, kar je v gradivu zapisano od leta 2012 pa do danes dvignilo zgolj samo za teh 12 odstotnih točk. In ne bom zdaj navedel to, kar je v tem gradivu napisano s kom se lahko primerjamo ali celo kdo, katere države nas celo prehitevajo. To mislim, da daleč od tega, da je nam v ponos kot celi državi, pa mislim tudi sodni veji oblasti. Tisto kar smo že velikokrat v tem Državnem zboru nekateri razpravljali pa je bilo vedno odbijajoče iz strani tistih, ki vseeno zagovarjajo, da sistem je super in podobno je tudi potrebno izpostaviti podatek, ki je v teh gradivu navedeno, ki se tako radi primerjamo z vsemi, takrat kadar nam preprosto nekaj odgovarja. Dejstvo je, da po številu sodnikov na 100.000 prebivalcev smo v Sloveniji tam nekako nekaj čez 40. Če primerjamo germanske države po katerem imamo tudi naš pravni red ne bom govoril kakšno je to razmerje in glede na zgolj </font><br/>
<br/>
<b><font size="4">36. TRAK (HK)- 13.35</font></b><br/>
<br/>
<font size="4">	(nadaljevanje) že število sodnikov najverjetneje bi pač moral nek premik bit. In dejstvo je, da zaupanje in spoštovanje sodnih odločitev namreč ni mogoče predpisati zgolj z zakonom kot tudi ne s političnimi razpravami, pa so lahko tudi zelo nasprotujoče. Dejstvo pa je, da je mogoče pridobiti le z učinkovitim in nepristranskim delom ter sprejetjem, tukaj bom pa vseeno poudaril tudi odgovornostjo za delo. Prav gotovo bi se lahko dotaknil tudi to, kar so spoštovani vabljeni vseeno se dotikali ravnovesja in zapor v teh tako imenovanih procesih. Ampak tukaj menim, da ni prav, da se kakorkoli dotikam, kajti to so določene ozke specifičnosti stroke, pravne stroke in menim, da je in v bodoče bo prav gotovo še veliko tovrstnih strokovnih razprav na to temo ob zavedanju, da vse pa tudi ni kako tako dobro. Zdaj, glede na to, da se je v dosedanjo razpravo in kakorkoli, ki se je odvijala zgolj v posameznih primerih in so bile navezne okoliščine tudi imena posameznih sodnikov, se jaz od tega distanciram. Sem pa na stališču, da posamezni primeri so pa res vpijajoči in še kako vpliva to, kar sem uvodoma rekel, na tako imenovano javno mnenje. Jaz se bom dotaknil samo dveh primerov, pa ni vezano na imena. Preprosto, veste težko je razumeti, da v sodni veji, za katero je pač interes, želja pa verjamem tudi večji del sodnije, da ima strahotno velik ugled, da uživa avtoriteto v družbi in vse tisto kar paše vključno tudi do položaja sodnika. Pa naj si bo to tudi do izvršilne in zakonodajne veje oblasti. Ampak, ko se zgodijo primeri, kot je bilo pred leti tisoč izgubljenih sodnih oporok. Glede na to, da to ni zdaj samo stvar tisoč neke papirne odločitve, to pomeni iz teh tisoč je več tisoč ljudi dobesedno bilo prizadetih, da ne bom govoril tudi razdor družin, da ne bom govoril medsebojnih sporov in marsikateri od teh se je  po nepravičnosti zgodilo, da so tudi lahko na tistem socialnem minimumu. In je kakšna odgovornost? Kolikor mi je znano je pač sodna veja oblasti, če temu lahko temu rečemo, vodstvo ali vrh sodne veje oblasti z nekimi tehničnimi IT ali kakorkoli spremembami samo zgolj šlo v smer, da se zagotovi, da se kaj podobnega zgodilo. Mislim, da že s takim primerom je zelo jasno dano sporočilo zakaj je v javnosti malo zaupanja v sodstvo. Politika lahko govori karkoli. Tako, da tukaj se ne bi pogovarjal. Drugi primer, ki bi v tem kontekstu izpostavil pa je ne dolgo nazaj odločitev balkanski bojevnik. Pa mi lahko tukaj v Državnem zboru govorimo marsikaj, na to ne moremo vplivati. Ampak sodna veja oblasti ali tisti sodniki, ki odločijo o teh primerih so pa ključni. In ta primer, ki sem ga navedel, ne rečem, tukaj da je izključna teža ali bremena, da je to tovrstnih postopkov ali odločitev prišlo na strani sodišča ampak so tukaj tudi ti tako imenovani predkazenski postopki. In v teh predkazenskih postopkih sodelujejo sodniki z sodnimi odredbami in podobno. Hočem reči, da javnost in tudi sebe smatram v tisto kategorijo, ki pričakujemo, da nekako je sodna veja resnično učinkovita. Posebno še v primerih, kjer so zelo deviantna odstopanja, dejanja. In da se z nekimi, v javnostmi, odmevnimi primeri ne dogaja, da se storilce tovrstnih zadev celo spodbuja. Namesto, da se jih ostro</font><br/>
<br/>
<b><font size="4">37. TRAK (HK)- 13.40</font></b><br/>
<br/>
<font size="4">	(nadaljevanje) sankcionira. Kajti rezultati so, kot vemo, vsaj v teh javnih odmevnih primerih, a si predkazenski postopki zaradi procesnih napak padejo ali pa v sodnem postopku stvari zastarajo. Dejstvo pa je, da če nekako malce se odmaknem od tega si upam trditi, da politika ali poslanci moramo biti tudi v takih primerih objektivni. In sem na stališču, da kljub vsemu pa vse niti ni tako slabo v tem našem sodnem sistemu. Marsikatere zadeve ali različna področja so lahko rečem, kar vzorno delujoča in tudi z neko časovnico se praktično v razumnih tudi odloča. To omenjam predvsem zaradi tega, kajti ta matični odbor vsako leto dobi kot redno točko v obravnavo Letno poročilo sodišč, vseh sodišč v Republiki Sloveniji. In kar mene, bi človek rekel, veseli, ko obravnavamo ta  poročila, ki smo člani kritični in opozarjamo na posamezne dele ali segmente odločanja sodne veje oblasti, da se ocenjuje, da je kritično, da so slabosti, da ne grejo v smer pričakovanja tudi ljudi, davkoplačevalcev, je razveseljivo, da predstavniki vodstva sodišč in tudi Vrhovnega sodišča, dajejo, če temu lahko tako rečem, kar nekako take odločitve ali sporočila zavedanja, da preprosto določene stvari morajo znotraj sodnega sistema in sodnih procesov biti deležni določenih sprememb, da se to odpravi. Ampak, spet se bom vrnil predvsem na tisto, kar sem že tudi uvodoma zelo jasno povedal. Žal se dogaja in tudi v javnosti je znano, predvsem v tako imenovanih odmevnih primerih, ki so najbolj vpijajoči in tudi zelo škodljivi, pa naj si bo to iz področja gospodarskega kriminala, da ne bom govoril trgovanje z mamili in podobno. In tukaj bodimo realni in objektivni, da ta del rečem sodne veje oblasti v zadostni meri ni učinkovit. To kar sem tudi že omenil ali je pregon storilcev, predvsem pa njihovo sankcioniranje. In sodna veja oblasti, moram priznati, da ravno zaradi takih primerov sama povzroča zmanjšanje ugleda. In se marsikdaj, če imamo neko tovrstno razpravo neupravičeno potem etiketira politiko, da vpliva, da sodna veja oblasti nima večjega ugleda. Mislim, da to ni prav, da se nekako potem tudi na drugo vejo oblasti sklicuje, kar se tiče zadovoljstva dela sodne veje oblasti. Kar se tiče tega, kar je bilo do sedaj že marsikaj povedanega, pa tudi nekako različna mnenja in stališča članov tega odbora, primer, če temu lahko rečem, v dobri smeri ali dobronamerno, nič z zlonamernostjo gospoda Masleša. Zdaj, pričakovanje kar se tiče Sodnega sveta. Sem še vedno, to kar sem uvodoma rekel v politični razpravi in je prav, da se te zadeve tudi pove na glas. Zavedam se, da Sodni svet je ustavna institucija, ki mora varovati samostojnost in neodvisnost sodne veje oblasti, ker je v današnjem času to še kako pomembno. Skrbeti mora tudi za ugled sodstva. To je pač moje mnenje in stališče. Ampak, kako je zdaj v tem primeru. Kajti nerazumno je, da je </font><br/>
<br/>
<b><font size="4">38. TRAK (HK)- 13.45</font></b><br/>
<br/>
<font size="4">	(nadaljevanje) nekako v  začetku tega primera Sodni svet se od začetka razglasi za nepristojnega, za ugotavljanje izpolnjevanja pogojev za izpolnjevanje kar se tiče sodniške službe in se  pravi v času, ko je bil predsednik Sodnega sveta in predsednik Vrhovnega sodišča spoštovani gospod. In popolnoma logična zasluga je ali logični razmislek indic gre v smer, da Sodni svet tukaj ni odigral tiste vloge, ki bi človek, vsaj kar se tiče mene osebno nekako pričakoval. Kajti lahko rečem, da tako neažurno delovanje Sodnega sveta, da javnost pričakuje relativno hitrost tovrstnih informacij, pa kakršna koli že je. In nekako ta recimo neažurnost ali mlačni odnos do tega primera kakorkoli so razlogi, ki jih ne poznamo, daje v javnosti vtis, kot da želi nekako Sodni svet, tak in podoben primer zavlačevati in čakati, da se v javnosti nekako ugasne zanimanje v takih zadevah. Priznam, da so sila občutljivi. Vendar jih je potrebno tudi relativno hitro nekako objaviti in razjasniti in tudi to je prav, da je tako. Zadnji epilog, ki je tudi v javnosti bil nekako med Sodnim svetom in imenovanim gospodom, se pravi gospodom Masleša je vsaj iz njegove strani bilo zaznati, da obe strani sta kar precej nenaklonjeni druga do druge. In to ni dobro. In če zaključim v tem delu, prav gotovo, da neka tovrstna aktivnost preprosto ne dviguje ugled sodne veje oblasti. In vedno kadar bomo imeli podobno vsebino člani odbora bom  prav gotovo razpravljal v smeri, ne se sklicevati, da ugled sodne veje oblasti je tako nizek zaradi zakonodajne veje oblasti. Tako, da je to očitno priročni, recimo temu izgovor, ko se pa malce bolj vsebinsko dotaknemo pa vidimo, da je marsikatera zadeva v čistih rokah sodne veje oblasti, seveda in tudi Sodnega sveta. Hvala lepa. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Naslednji ima besedo Franci Breznik. Izvolite. </font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">Najlepša hvala. Jaz se nisem imel danes nekega namena oglašati ampak vseeno mislim, da nekaj zadev, nekaj takih anomalij ali pa nekih čudnih zaključkov s strani nekaterih razpravljavcev pred mano so me pripeljali do tega, da je treba nekaj povedati. Zdaj, marsikdo pred mano je govoril, pač kaj predstavlja sodnik. Jaz bom povedal samo nekaj primerov. Ko sem bil zaposlen v Slovenski vojski, mislim, da je to bilo približno 15 let nazaj, je prišlo v javnost preko nekih novinarskih vprašanj cela vrsta tem, da v vojski obstaja nekaj posameznih, ki imajo falzificirane diplome in tako naprej. V vojski je zadeva stekla, čisto vsem, ki smo bili zaposleni, od prvega vojaka, do generala so se vse lahko bi rekel, vse diplome pregledale. Takrat se je mislim, da odpustilo iz SV 66 pripadnikov. Med njimi mislim, da 2 častnika, 24 podčastnikov, vojaki in tako naprej. Največkrat je  šlo za zlorabo tako imenovane IV. Stopnje izobrazbe z V. Torej, neke ponarejen V. stopnje izobrazbe, ki so seveda dovoljevale vstop na neka nižje položaje v Slovenski vojski. Šlo je tudi za dva  primera, tudi za en  primer, kjer so pri enem diplomantu, ki je imel torej avtentično diplomo ene izmed fakultet ugotovili, da je pred tem imel ponaredek srednješolske diplome, s katero se je seveda lahko vpisal na fakulteto in je fakulteto celo končal. Želim povedati za primer, čiščenje nekega sistema. Torej, vojska je takrat, kaj lahko vojak vpliva na neko usodo</font><br/>
<br/>
<b><font size="4">39. TRAK (HK)- 13.50</font></b><br/>
<br/>
<font size="4">	(nadaljevanje) celo ameriška vojska ima ljudi zaposlene, niti osnovne šole ne. Govorim seveda za vojake, ne govorim za podčastnike ali častnike. Zdaj, poglejte si primer delovanja neke institucije, kot je Ministrstvo za obrambo, Slovenska vojska, brez kakršnikoli vprašanj za ljudi, ki nimajo velikega vpliva, kot en sodnik, ki lahko nekoga obsodi na dosmrtno ječo v Sloveniji, ki lahko nekoga v nekem pravdnem postopku glede tega uniči, da mu odvzamejo vse premoženje, da leta in leta plačuje neke odškodnine in tako naprej. Zdaj, spomnimo se na poslance, pa če začnem, čisto vsi enako od prvega do zadnjega, spomnim se potem,  ponovno, ko sem bil poslanec 2011, dobesedno klici vseh novinarjev, vsi smo morali dati diplome, takrat je bila to tema. Preverjali, če kdo, nekaj kolegov je samo zamudilo za tri dni pa so že bili v časopisu. Ali ima diplomo in tri vprašaje in tako naprej. Hočem povedati, vatli ki so veljajo za zakonodajno vejo oblasti, za sodno vejo oblasti, prav tako za izvršilno, pa tudi za institucije v slovenski vojski recimo. Mislim, da je bil podoben primer tudi v Policiji, čeprav ni bil tako znan. Zdaj, ne mislim dalje sploh širiti te razprave, na kakšen način se sama institucija zavaruje, da se izkaže zaupanje potem ljudi do te institucije in zato Slovenska vojska uživa še vedno, glede na to, da je nastala in da je vstala s samostojno slovensko državo, zato ta institucija ima v Sloveniji, med slovenskimi državljani in državljankami največje zaupanje. Ponavljam največje zaupanje od vseh institucij v Slovenski vojski. Seveda, bi lahko spet razpravljala na tej, zato ker je šlo seveda med bivšo državo, bi lahko rekel, da je ta institucija nastala na novo. Zdaj, primer ene, ki vedno pravi, da je diplomirana pravnica s pravosodnim izpitom, kolegice, mi je žal, da je zdaj ni tu, ker mi je pač težko razpravljati. Primerjava naravoslovcev ali pa inženirjev v Jugoslaviji ali pa drugje. Gre za specifičen študij, tako kot je specifičen študij prava. Imel sem srečo, da sem študiral eno in drugo. Pa vam lahko povem, pač prvo moraš, v inženirstvu je pač logika, matematika od 1 do 5, na visoko strokovnem vsaj 4, na višješolskem pa so bili 1, 2 ali 3, nekaj takega. Gre  za fondumentalne znanosti, kjer seveda študiraš, recimo v elektroniki smo študirali velike digitalne sisteme, sukcesivne in tako naprej, matematiki smo spoznali ne samo diferencialne enačbe ali pa težje enačbe, tudi tako zvane »forjerjeve« vrste, da ne razlagam. Gre za to, da pač ta študij, inženirji prehajajo, tako kot zdravniki iz ene države v drugo, ravno zaradi specifičnega načina študija, ki je pač v svetu kot naravoslovna znanost uveljavljen. Zdaj, kar se pravnega študija tiče, vi veste, da vsaka država, prvo moraš priznati primerjalno pravo ali velike pravne sisteme. In v velikih pravnih sistemih vsaj tri se študenti učijo o takozvani germanski ali pa rimsko germanski pravni družini, učijo o tako pravu, ki ga uporabljata Anglija, Amerika in te države, ki so v tem sistemu. Potem pa seveda se še deli na tako zvane, pravo daljnega vzhoda, hindujsko pravo, islamsko pravo ali pa šeriatsko pravo. Posebna skuina, ki je na najboljših pravnih fakultetah pa se predava o /nerazumljivo/ pa je takozvano socialistično pravo. Zdaj, če gremo na bivšo republiko Jugoslavijo glejte ali pa na bivšo socialistično državo, kot zvezno državo Jugoslavijo. Vi ste imeli republiške ustave, imeli ste zvezno ustavo. Zdaj zvezna ustava, kolikor vem na pamet iz magistrskega študija na pravni fakulteti je mislim, da je imela 406. členov, bila je ena izmed daljših. Naša ustava ima tudi 176. členov in seveda je morala biti kompatibilna tudi z republiškimi ustavami. Zdaj, spet v republiški ustavi je bila zaradi tega, ker so bile republike avtonomne in je imela vsaka republika neke svoje pristojnosti. Tudi v okviru socialističnega prava in socialistične ureditve kot takšne. Ravno s tega vidika, to kar je kolega minister Kaloh prej govoril, so po vsej verjetnosti, glejte jaz tega se nisem toliko posvetil, tudi bil pravosodni izpit. Pravosodni izpit v Sloveniji po vsej verjetnosti ni bil veljaven v Bosni ali Beogradu in obratno. Zdaj, ko nekdo razlaga kot diplomiran pravnik</font><br/>
<br/>
<b><font size="4">40. TRAK (HK)- 13.55</font></b><br/>
<br/>
<font size="4">	(nadaljevanje) kot kolegica Kociprova, ko govori o nekih inženirskih poklicih. Isto je bilo, glejte za očeta, ki je bil veterinar ali pa bratranci, ki so zdravniki, s to šolo je bil lahko v Nemčiji drugi dan že zdravnik. Seveda, da si samostojno deloval si marsikje moral še narediti neke nostrifikacijo izpitov, nekatere neke izpite, ki so pa bile bolj vezane na zakonodajo. In pravo, danes v Sloveniji, če pustimo tisto osnovno pravo, ki je v rimsko germanski družini, pač rimsko pravo, vsaj iz te teorije izhajamo, ampak večino se pa učite po zakonikih. Kazenski zakonik je osnova za kazensko pravo Republike Slovenije, civilni zakonik, potem pa cela vrsta zakonov, dedno pravo, in tako naprej. Seveda pa potem na višjem ali pa magistrskem študiju ali pa sedaj na drugi stopnji se pa marsikdaj še razširiš na pravo tako zvane evropske unije grejo, področja recimo mednarodnega kazenskega prava, mednarodnega civilnega prava, recimo danes sodišča Evropske unije na področju trgovinskega, gospodarskega in ostalih prav, kjer je prišlo do cele vrste judikatov in tako naprej. Zdaj, če bi pogledali pravnike in tudi prehod iz bivšega socializma. Jaz bi za vse pravnike, bi zahteval, da se naredi dopolnilni študij vsaj dve leti, zato ker iz socialistične ureditve priti v nek resen sistem demokracije, to je tako hudi prehod kot tisti moji kolegi inženirji, ki so recimo pred mano imeli znanja iz elektronike pa potem mi, ki smo imeli tranzistorje, taka razlika je bila v znanju. Jaz sam, seveda na elektroniki nisem imel dosti znanja, kljub inženirski izobrazbi in obratno. Zdaj, če zelo plastično to povem. Glejte jaz sodnika, ki ga danes ni tukaj kot gentelman nikoli ne bom imenoval. Se tudi nisem vtikal ampak želim samo nakazati neke smeri, ki so se dogajale. Z vojsko in pravosodjem. Če se institucija sama ne očisti ji mora druga veja oblasti nekako pomagati. Tu ne gre za avtonomnost nobene veje oblasti. Gre za sobivanje, gre za zavore in ravnovesja, kjer se tudi korigirata, recimo, veje oblasti med seboj. Zdaj, primer gospoda iz Sodnega sveta. Uporabili ste stavek napad na katerokoli vejo oblasti. Ko je imenovani sodnik vztrajal na sodbi proti predsedniku vlade, govoril na celo javnih dnevih slovenskih pravnikov, se vtikal v zadeve, saj poznam zelo dobro, ker sem študiral tudi glede tega, glede »bordojske deklaracije« glede ugleda sodnikov v javnosti in tudi tožilcev. In to, da nekdo obglavi predsednika največje stranke v Sloveniji, kjer v bistvu opozicijo obglavi pred prihajajočimi volitvami, to vpliva izredno lahko na demokracijo. In na obrazložitev neke sodbe. Če pustimo potem kar je, Vrhovno sodišče, tudi vse stopnje sodišča, od ustavnega sodišča torej, sodba sploh ni bila pravilno obrazložena, da je šlo za kaznivo dejanje, ki ni bilo kaznivo dejanje in tako naprej, če pustimo vse te zadeve. Ker ste imenovali predsednika vlade, ki ga danes ni tu. Glejte, to je šlo za napad na vejo oblasti, to je šlo za napad na demokracijo, /nerazumljivo/ Sodnega sveta. Pri takih ljudeh, ki so predstavniki največje stranke, kar popolnoma  zamaje kompletno slovensko politiko. To ne gre za neko minorno stranko, ki če je izvoljena ali neizvoljena, ali dobi 2 % manj, gre za stranko, ki predstavlja velik pol slovenske politike ali pa največji pol, najbolj profesionalen pol, najbolj organiziran pol, stranko, ki ima mednarodni ugled, stranko, ki ima daleč največ članov in tako naprej, ste med levico in desnico z neko sodbo zamajali kompletni politični pol. Če pustimo, da se najbolj dere poslanka, ki na volitvah ni bila niti izvoljena, in da je na račun kolega, ki je potem, ko se je vlada zamenjala, ko je odstopil iz poslanske funkcije, se vrnil in danes imamo dve poslanki najbolj glasni, ki nikoli nista bili izvoljeni, ampak sta nadomestni poslanki. Da sta najbolj glasni. Jaz sem dobil 35 %, kolega Kaloh blizu 30 % in tako naprej. Glejte, o izkrivljenem, lahko bi rekel, volilnem sistemu v Sloveniji. To, da nekdo z nekimi par procenti pride v parlament z 400 glasi, kar sem jaz dobil, v eni izmed četrti ali pa tako naprej. Glejte ima isti glas kot jaz, ali pa kot kolegi, še dva kolega sta, ki sta dobila več, mislim, sem bil tretji </font><br/>
<br/>
<b><font size="4">41. TRAK (HK)- 14.00</font></b><br/>
<br/>
<font size="4">	(nadaljevanje) ali pa četrti v Sloveniji takrat, glejte kaže na to, da imamo izkrivljen volilni sistem in da cela vrsta zakonov, ki so bili pripravljeni v zadnjih dvajsetih, tridesetih ali pa petindvajsetih letih bi bili drugačni, v kolikor bi bil bolj pravičen volilni sistem ali pa sistem, ki bi preslikal resnično voljo volivcev v parlament, ki je še to medijski prostor, če bi bil ravnotežje med levico in desnico. To, da imajo levi del ali pa radikalno levi del politike približno 90 % medijskega prostora, to je nenormalno stanje. To, da recimo dnevni časopisi, nimamo niti enega desnega časopisa. Si vi predstavljate, niti enega desnega časopisa ni dnevnega časopisa, tu kaže na popolnoma anomalijo, tega prostora, prehoda, recimo v sodnike. Kako je možno, da so sodniki, ki so bili celo v službi državne varnosti bivše Jugoslavije, katero je vrhovno sodišče v eni izmed svojih jurisdaktov razglasilo za zločinsko, ki je ponarejena, likvidirala in tako naprej so naštevali, da so še danes sodniki, kako je to možno? Kje se je tu upošteval Pučnikov amandma o Zakonu o sodniški službi? Jaz sem nad tem bolj zgrožen kot na tem ali ima spoštovani sodnik izobrazbo? Mislim, da gospod vrhovni sodnik, gospod Zobec, ki je bil prej tu, da mislim, da ni problem njemu pokazati diplomo, če mu je Maša Kociper… jaz nimam s tem nobenega problema. Vsak odloča o sebi, ampak vsi smo funkcionarji. Politiki, vsi kolegi, zdaj branim vse od Luka Mesca do kolega Horvata, že smo bili na udaru iz ene ali druge opcije, nobenemu ne pašemo, popljuvani od medijev, cela vrsta nekih neresnic se je prikradla, jaz bi s tem nekako jaz bi rekel temu, ko sem stopil v politiko sem stopil v vročo kuhinjo in imamo vem, da je toleranca z naše strani mora biti kar velika. Jaz nimam s tem problema. Ampak glejte, tudi ko si sodnik si funkcionar. S tem, da si funkcionar s trajnim mandatom. Moj mandat se bo zaključil čez dva, tri mesece. To je to, če volivci smatrajo, da sem premalo naredil za recimo Slovenske gorice, od kod, kjer sem bil izvoljen, pač več ne bom izvoljen. In s tem smo zaključili in bojo mogoče zbrali boljšega poslanca ali poslanko. Glejte tu je ta razprava, ki gre in ugled sodstva si v bistvu zmanjšuje sodstvo samo. Tako, kot si ugled neke politične opcije, si zmanjšujemo ugled sami in ker so se ta leva opcija vedno zmanjševala so si pred volitvami naredili nove stranke. Novi obraz vas bo rešil. To je kot zastava 101, vedno je bila klup od klumpa. Samo potem so vedno rekli, zdaj pa ni več to zastava 101, zdaj pa imamo mi Zastavo 101 Mediteran. To je pa čisto nekaj drugega. Kljub temu, da so eno plastiko zamenjali pa dva odbijača, spredaj, zadaj, pa ceno so malo dvignili, ker je bila regulirana cena zastave 101. Potem so prišli s specialom, potem so prišli s Kalo 55, potem so prišli s Kalo 65.Ampak imeli ste, kot so rekli nekoč, isto stanje, drugo pakovanje. Tako je recimo politika en velik del leve politike, ne rečem vse, tudi da ne bom grd do nekaterih kolegov. Niso uspeli, razočarali, potem pa s tem vejo, da ne morejo iti, pa naredijo novo, stare obraze v novo, tako kot je bilo, stari material Stoenke z istim motorjem, podvozjem in vse ostalo, Tiger zanič gumami, so potem dali novo masko z novim imenom in prodali to naprej. Žalim povedati, to so ti, v slovenski demokraciji so izkrivljene zadeve. Verjamem, jaz pravosodje poznam celo vrsto vrhunskih sodnikov v Sloveniji in glejte sem vedno, kar tako pavšalno govoriti in tu se strinjam s kolegico Kociprovo, da obstajajo v vsakem sistemu ljudje, ki so dobri, ki so ugledni in so ljudje, ki so malo gnila jabolka. Problem pa je, že na začetku tranzicije, da neka institucija gnilih jabolk ne izloči iz sistema. Ravno takim, ki padajo sodbe, kjer so ugled njihov ali tako že tudi v zasebnem življenje, to je pa vprašanje institucije. Veliko vprašanje institucije, na tem moramo graditi, si pomagati, se kritizirati, se tudi pohvaliti. Jaz mislim, da v pravosodju, ravno na ta račun neke kritike, neke politike, čeprav pravijo, da je to samo z desne, se pravosodje, tudi samo naredilo kar nekaj korakov. Spomnimo se začetek tranzicije, prva zadeva so bili zdravniki. Ceh je vedno branil celo vrsto zdravniških napak. Noben ne sme reči nič skozi zdravnike. Da bi v Jugoslaviji niti, čez politike ne, da bi kdo nekdo pisal to, kar zdaj o nas pišejo glejte, pa če to je bila res totalitarna država polovica niti en protestnik ne bi bil več na svobodi, </font><br/>
<br/>
<b><font size="4">42. TRAK (HK)- 14.05</font></b><br/>
<br/>
<font size="4">	(nadaljevanje) ampak, si jaz tega ne želim. Če sem slab naj me kritizirajo. To je demokracija. In tukaj je bilo prva zgodba v samostojni Sloveniji zdravniki in zdravniške napake, ki so se dogajale. In jih niso hoteli niti med sabo počistiti. Kritika vseh državljanov, državljank je pripeljala do tega, da se nekako zdravniški ceh očistil. Ne rečem, marsikatera zdravniška napaka se je tu zgodila v dobri veri, da nekomu rešiš življenje in tako naprej, tu bom zdaj zaključil, ampak ceh se je na ta račun očistil. In pravosodje, politika se pač očisti vsake štiri leta ali prej, pravosodje pa ta  proces čaka. Ker sama tranzicija pravosodja, glejte če pogledamo na osnovi pravosodje iz tega od kod izhaja. O tem, da je cela elita sodnikov bila po vojni dobesedno degradirana, uničena, vzeta iz javnega življenja, da so pol pismeni mesarji, trgovci, bili sodniki in da smo danes na neki točki kjer smo, je tako ali tako iz kritične mase vrhunski rezultat, od kod smo izhajali. Ampak prehod leta 1990, 1991 glejte, je, vzhodno in zahodno Nemčijo, če primerjamo. Noben profesor v vzhodni Nemčiji več ni nadaljeval svoje kariere na pravni fakulteti. Cela vrsta sodnikov nad 50 let je bila upokojena. Niso morali več, zato ker ne gre socialistično pravo brez kakršne koli preizobrazbe ljudi, nadzora nad temi sodniki ni bilo mogoče speljati. So se tega zavedali. In tu je problem tega, jaz mislim same seje danes. Ni kazanje s prstom, medijsko uničevanje, tudi če omenim vrhovnega sodnika Maslešo, jaz nisem človek, ki bi ga obtoževal, kazal na njega, verjamem, vem kako je to, ko te nekdo blati. Ampak, če na začetku poveš neke resnico, ali pa pokažeš nekaj mogoče tega bi bilo manj. Jaz v to debato se glede vrhovnega sodnika nisem spuščal. Verjamem, da mu ni lahko. Lahko bi rekel, vsaj v neki meri sočustvujem z njim. Žal si pa funkcionar kot mi vsi funkcionarji in smo dali to skozi. To pa je moj zaključek neke razprave, ki je življenjska in kjer, če želimo, da te institucije krepimo, da je zaupanje v institucije na vseh ravneh družbenega življenja in dogajanja večje, potem je pa pomembno se usesti in povedati, da pa na drugi strani na levici takoj vidijo kot napad na ustavno ureditev pa takoj tako sej obstruirajo. Čeprav, kolega, ki predstavlja predlagatelja mag. Kaloh, ni z ničemer nakazoval, obtoževal kogarkoli tu danes, to pa je ta grozljivka tega političnega prostora. Ker ko pride do razprave argumentov ta del levice vedno pobegne. To pa je tista žalost, ki jo slovenski prostor spoznava in tudi ta žalost kako dojemajo demokracijo in tako naprej. Toliko z moje strani. Najlepša hvala. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala lepa. Besedo je želel še predlagatelj. Izvolite.</font><br/>
<br/>
<font size="4">	</font><b><font size="4">MAG. DEJAN KALOH (PS SDS): </font></b><font size="4">Predsednik, hvala lepa za besedo. </font><br/>
<font size="4">	Smo zdaj že v četrti uri razprave. Jaz tudi zdaj obžalujem, da spet nekonstruktivna opozicija manjka. Njihova argumentacija je seveda bila spet za lase privlečena. Sem že na začetku dejal, da je ravno temelj te današnje seje v konstruktivnem spoštljivem vzdušju, ampak seveda njihovo izvajanja že od nastopa te vlade so res tista, ki nas utrjujejo v veri, da jih res izguba oblasti res zelo boli. Zdaj, dovolite predsednik ob zaključku, meni je bilo danes všeč izvajanje spoštovanega gospoda Horvata, predsednika Sodnega sveta, on je uporabil en izraz, mi je bilo zelo zanimivo, ker zelo ima rad slovenski jezik, zelo berem, bi rekel, da imam nekaj nabor besednega zaklada, in on je uporabil besedo »patetičnost«, ko je opisoval pač današnjo temo, pa odločitve tega sodnega sveta v kontekstu tega kar smo razpravljali. Jaz sem razumel ta, bilo je zelo korektno, konkretno, jaz bi samo ta patetičnost bi tu zamenjal z besedo državotvornost in pa z besedami ponos in zanos. Tukaj se mi zdi, da vedno premalo apeliramo na to državotvornost vseh nas, ki </font><br/>
<br/>
<b><font size="4">43. TRAK (HK)- 14.10</font></b><br/>
<br/>
<font size="4">	(nadaljevanje) delujemo v teh treh vejah oblasti. Nas zakonodajalcev, kot pravosodja, ter izvršilne veje oblasti, da ta mogoče ponos in zanos zavedanje, da moramo krepiti te institucije ravno s tem spoštljivim odnosom, se mi danes zdi, tudi vsi gostje so bili na nivoju. Sam minister Dikaučič zelo korektno podal pojasnila, kot pravosodni minister kaj lahko kaj ne morejo, v kontekstu njihovega resorja, tudi vrhovni sodnik Zobec, zelo, to sem že prej razlagal. Je bil v svojem izvajanju zelo širok, strokoven, kakor tudi advokat Pevec, ki pa je očitno s temi svojimi res odličnimi primerjalno pravnimi pogledi kako se strže tem rečem v tujini verjamem kakemu opozicijskemu poslancu stopil tudi na žulj. Ampak, nič hudega, zdaj ob zaključku še enkrat kot predlagatelj, pozivam, naprošam, da te sklepe, ki smo jih pripravili nekako res vzamete kot tiste dobro namerne, kot tiste, ki bodo to zateklo stanje v konkretnih problematikah reševale, pospešile, jaz zdaj še ne bom teh sklepov ponovno bral, ker sem jih že na začetku seje predstavil. Tu vas res spoštovani člani prosim za podporo. Kajti zdi se mi pomembno, da premaknemo neke stvari vseeno dalje,  zlasti v luči ugleda sodstva, pravosodja, kot takega, v Sloveniji še na neko višjo točko, jaz verjetno ne nekem piedestalu, totalno neomadeževanosti tega ne bomo nikoli dosegli. Ker smo vseeno ljudje, s svojimi napakami. Slabostmi, ampak moramo pa vseeno slediti temu, da bomo primerljivi s tistimi državami iz prej citiranega EU justic scoreboard 2020, da pa tui vendarle je zaupanje slovenske javnosti v našo sodstvo večje. Zdaj, tu bi samo, ker sem gospoda Horvata nekajkrat referiral, bi samo za zaključek dejal, da sem si tudi pridobil, ker sem prej govoril o teh določenih strokovnih napakah predsednika Okrožnega sodišča v Ljubljani. Sem temu posvetil ves teden in sem našel iz Sodnega sveta namreč obrazložitev iz leta 2010, to je bila odločba 2/10–32. je pa zanimiva odločba. Šlo se je za razrešitev nekdanjega predsednika ljubljanskega okrožnega sodišča Andreja Barage. To je zelo zanimiva zadeva, ker se mu je očitalo, da je zaradi preverjanja izpiskov telefonskih klicev določenih sodnikov na kazenskem oddelku sodišča pač prestopil okvirje 37. člena Ustavnega sodišča, 38. člena se pravi tajnost pisem in pa 38. varstva osebnih podatkov. Potem njega ga je Sodni svet v skladu s 64. členom zakona o sodiščih ga je razrešil s funkcije predsednika Okrožnega sodišča, to pa govorim, Zakaj govorim. Glede na to, da smo govorili o teh aktualnih primerih v katere je bil vpleten gospod Pogačnik jaz želim povedati, da v bistvu Sodni svet kot tak, ne rabi imeti predloge ministra ali predsednika vrhovnega sodišča, če bi že kdaj takšen predlog o razrešitvi podal. Ne rabi to čisto je podlaga tega v zakonu. Se pravi, ne rabite čakati na predsednika vrhovnega sodišča, ker je taka podlaga že v samem zakonu. Zdaj seveda govorim hipotetično. Ne vem koliko so hude te kršitve očitane, ko so bile tudi v javnosti prezentirane v skladu z to domnevno kršitvijo pač njegove funkcije oziroma položaja. Samo toliko kot zaključno podčrtanje v zvezi s tem. Tako, da še enkrat kolegi hvala, bili smo dolgi, verjamem, da je vsaj naš pol bil konstruktiven. Spoštljiv, tako da še enkrat prosim za podporo sklepov in predsednik zaključujem. </font><br/>
<font size="4">	</font><br/>
<b><font size="4">	PREDSEDNIK BLAŽ PAVLIN</font></b><font size="4">: Hvala. Besedo je želel še poslanec Jure Ferjan. </font><br/>
<br/>
<font size="4">	</font><b><font size="4">JURE FERJAN (PS SDS): </font></b><font size="4">Gospod predsednik najlepša hvala za besedo. Poslanke in poslanci, cenjeni gostje in vsi, ki spremljate današnjo razpravo lepo pozdravljeni. Dovolite mi, da v tem sklepnem delu lahko že rečem, </font><br/>
<br/>
<b><font size="4">44. TRAK (HK)- 14.15</font></b><br/>
<br/>
<font size="4">	(nadaljevanje) današnje poglobljene razprave, še sam delim z vami nekaj misli. In uvodoma pozdravim oceno predsednika Sodnega sveta glede današnje razprave, če se ne motim, ste dejali, da je večplastna, kompleksna in koristna. Tudi sam se s tem strinjam in veseli me, da smo jo opravili, ne morem pa seveda mimo dejstva, da razprava s poslankami in poslanci, predsednikom Sodnega sveta z vrhovnim sodnikom, z odvetnikom, z ministrom za pravosodje, po mnenju Liste Marjana Šarca je to razprava z ljudmi, ki očitno nismo kompetentni za razpravo o tej tematiki s čimer se absolutno ne morem strinjati in me po eni strani čudi takšno stališče zlasti, da je to stališče izrekla oseba, ki ima neko pravno znanje. Pa vendarle, vsak ima seveda pravico do svojega stališča in če je takšna politika kul, naj pač bo. V nadaljevanju pa bi želel postaviti in morda ponuditi odgovore oziroma navesti nekaj dogajanja v zadnjih dneh ali pa tednih, ki nekako jih odkriva današnja seja in sicer kakšno je stanje v slovenskem pravosodnem sistemu. Kaj se da popraviti, kaj se da izboljšati, kje so morebitne napake, po drugi strani kdo krni ugled slovenskega pravosodja in v nadaljevanju seveda tudi kdo je konec koncev komu, če že povzročil največ škode, in po drugi strani seveda se lahko vprašamo tudi ali je sodstvo pripravljeno sprejeti kritiko in ali je slovenski pravosodni izpit kot tak zmožen samokritike in samorefleksije. Meni je bilo recimo, ko sem se pripravljal na današnjo sejo zanimivo nekako pogledati kaj se je dogajalo tudi okrog konkretnega primera, ki je bil danes večkrat izpostavljen, ki ga jaz sicer neposredno ne bom komentiral, bom pa navedel neke stvari, ki so se odvile v tem kontekstu. Najprej je bil odziv vrhovnega sodišča na Twitterju 6. decembra lanskega leta ko so  zapisali, citiram: »Vprašanje obstoja diplom sodnikov je, upoštevajoč zakonsko predpisan postopek izvolitve, v katerem se presoja izpolnjevanje pogojev, za zasedbo sodniškega mesta odveč. Vrhovni sodnik bo glede zapisanih neresnic vložil tožbo, znesek odškodnine bo nakazal v dobrodelne namene.« Zapis na profilu Twitter 6. decembra 2021, na katerega se je odzval tudi Sodni svet in ne bom bral celotnega sklepa. Bom pa prebral stavek, ki se konkretno na to nanaša in sicer način komunikacije sodne uprave Vrhovnega sodišča Republike Slovenije v objavi na Twitter računu z dne 6. 12. 2021 Sodni svet ocenjuje kot neustrezen in neprimeren. In tretja točka v tej zgodbi je potem odziv vrhovnega sodišča na sklep Sodnega sveta. Tam je predsednik Vrhovnega sodišča dejal v smislu, da je šlo za objavo, kot izjava gospoda Vrhovnega sodišča Masleše in da pač zaradi omejenosti števila znakov to iz samega zapisa ni razvidno. Zanimivo pa je oziroma nekoliko kontradiktorno, da je bila enaka izjava bila zapisna tudi v elektronskem sporočilu, kjer pa ni omejenosti števila znakov pri samem  zapisu. In kontradiktorno tej izjavi je tudi to, kar smo prebrali 26. januarju prebrali na intervjuju na 24ur.com, kjer je vrhovni sodnik gospod Branko Masleša med drugim tudi dejal oziroma avtor tega pogovora, tega intervjuja zapiše, da gospod vrhovni sodnik ne razmišlja o kakršnikoli tožbi oziroma da se bo, nekaj v tem smislu, da se bo z mislijo o morebitni tožbi ukvarjal po upokojitvi njegovi, sodniški, ki pa naj bi se zgodila jeseni. Tako, piše v tem intervjuju. Skratka, tu informacije v samem zapisu, v samem odzivu ne držijo. In kaj sem jaz pravzaprav sedaj v zadnjih trenutkih želel s temi štirimi točkami povedati je, da ravno to je tisto kar ne vliva ljudem  zaupanja v slovenski pravosodni sistem. Ravno to je tisto, takšno odzivanje, kazanje s prstom konec koncev eden na drugega in moja osebna ocena je, da to krni ugled slovenskega pravosodja. In to niža zaupanje slovenske javnosti v pravosodni sistem, ki kot sodna veja oblasti mora predstavljati steber neodvisnosti in nek steber na katerega se lahko vsak posameznik ali pa tudi institucija zanese, da bo odločalo nepristransko, objektivno in v skladu z zakonom </font><br/>
<br/>
<b><font size="4">45. TRAK (HK)- 14.20</font></b><br/>
<br/>
<font size="4">	(nadaljevanje) in na tej točki bi želel izpostaviti, da kakor se tiče sporočila današnje seje, kot na splošno, da kadarkoli se pogovarjamo ali pa kadar jaz osebno govorim o sodni veji oblasti, govoriti o pravosodju, o sodni veji oblasti ni pritisk, niti ni nujno kritika. Govoriti o sodni veji oblasti je nek način kako sodstvo  približati ljudem, nenazadnje sodišča in sodniki sodijo v imenu ljudstva. In kako na nek način tudi odpreti določene točke, določene dileme, določena pereča vprašanja in na tak način spoznati neka izhodišča za nadaljnjo razpravo na strokovnem nivoju, torej strokovne javnosti in seveda za konkretne predloge za izboljšave, ki se potem konec koncev vrnejo v Državni zbor oziroma pridejo v Državni zbor, kjer jih obravnavamo in nenazadnje tudi sprejemamo. In to je tista rdeča nit, ki jo predlagatelji, tisti, ki smo se podpisali pod sklic današnje seje oziroma teh dveh točk, ki sta  zdaj združeni, želimo slovenski javnosti in nenazadnje tudi politiki in sodni veji oblasti predočiti. Tu ni noben pritisk. To je diskusija. In žal pa, to kar je bilo navedeno pred nekaj trenutki, se pravi ti odzivi, in to sosledje ne pričajo  k temu, da bi bila vzpostavljena neka naklonjenost. Čeprav, jaz sem osebno zelo prepričan, da velika večina sodnikov svojo funkcijo čuti kot poslanstvo, ne zgolj kot službo, in da to je neko zavedanje, ki je prevladujoče. Prepričan pa sem, da tudi tisti, ki predstavljate sodno vejo oblasti se zavedate, da s takšnimi potezami in z določenimi vidnimi izpostavljenimi primeri, ki so na nek način problematični splošno zavedanje o sodni veji oblasti in zaupanju krnijo, pa je to lahko na področju sodstva, na področju politike, zdravstva, kjer koli konec koncev. Ampak, to so dejstva in to vpliva na javno mnenje. Danes smo že slišali, da Slovenija po statistikah se lahko uvršča na nek način na vrh koliko sodnikov imamo na število prebivalcev in tako dalje. Tudi recimo, ko pogledamo posamezna poročila vidimo, da se določeni kriteriji, da se določeni dosežki izboljšujejo. Ampak spet se vrnem na tisto, kar sem dejal, Takšne situacije, kot smo ji konec koncev priča v zadnjih tednih pa ta ugled krnijo in moj občutek je, da si javnost, veliko bolj kot izboljšave v poročilih zapomni takšne dogodke. Ali je to prav ali to ni prav, stvar debate oziroma kaj je bolj pomembno in kaj ne. Zagotovo je oboje pomembno, pomembno je, da se trudimo in stvari izboljšujemo, pomembno pa je seveda tudi kako se reagira in kakšen epilog imajo zgodbe, ki lahko rečemo na nek način odpirajo neke Pandorine skrinjice in številna vprašanja. </font><br/>
<font size="4">	Želel bi nekak skleniti s tem, da mislim, da smo danes pa vendarle narediti nek tak premik, da nas konec koncev ni strah govoriti ne o pravosodju, ne o čemerkoli drugem. In ravno to je tisto sporočilo. Pogovarjati se moramo o stvareh, dati na mizo argumente in priti do nekega zaključka. Jaz nisem sodnik, ne bom sodil ne o konkretnem primeru, ne o kakšni drugi zadevi o kateri smo se danes pogovarjali, prepričan pa sem, da je na nas vseh zlasti na zakonodajni veji oblasti, kar verjamem, da bomo v nadaljevanju s sklepi tudi naredili, da pozove tiste, ki ste odgovorni, ki ste pristojni na tem področju, da pripravite potrebne izboljšave, da se bodo stvari spremenile  in seveda tudi na zakonodajnem področju uredile. To je tudi eden izmed sklepov, to zadevo konkretno ubeseduje. Veseli me, da je v sklepu konkretno zapisano tudi to, da je za razvoj, konec koncev tudi slovenske družbe in pa za večjo učinkovitosti slovenskega sodnega sistema potrebno usklajeno delovanje vseh vej oblasti. To je, mislim, da zelo pomembno sporočilo. Tudi s tega vidika, da pogovor zakonodajne veje oblasti o sodni veji razprava, diskusija, konkretni predlogi niso pritisk. Ampak so v smeri tega,  da se dosežejo neki konkretni premiki, da se stvari premaknejo naprej. In še ena pomembna točka, ki jo vsebujejo tudi sklepi o katerih bomo kmalu glasovali, pa je to, da se sodstvo, da se sodna veja kot taka, </font><br/>
<br/>
<b><font size="4">46. TRAK (HK)- 14.25</font></b><br/>
<br/>
<font size="4">	(nadaljevanje) kot sama zaveda lastne odgovornosti, ki jo ima pri sprejemanju svojih odločitev in številnih posledic, ki seveda so posledica te odločitve oziroma odraz posamezne odločitve. </font><br/>
<font size="4">	Spoštovane in spoštovani, osebno bom predlagane sklepe podprl in verjamem, da smo z današnjo razpravo, kljub temu, da so nekateri želeli tok razprave usmeriti nekam povsem drugam, kot je bil zamišljen in kot jih je uvodoma tudi predstavil predlagatelj, da smo vendarle prišli do zaključka, da je ključni namen, ključno sporočilo današnje seje konstruktivna kritika, predvsem pa konstruktiven pogovor in kako lahko skupaj, kako lahko vse veje oblasti pripeljejo do skupnih rešitev, do izboljšav in s tem seveda posledično tako večjega zaupanja v politiko in seveda tudi večjega zaupanja v sodno vejo oblasti. In naj zaključim samo s tem še, ker rad povem kar moje osebno prepričanje, da pravica, ki pride pozno ni več pravica. In zato, da bo sodstvo delovalo hitro, učinkovito in skladno zakonom je tisto kar je konec koncev cilj vsakega, verjamem, ki sedi v tej dvorani in nenazadnje vsakega, ki spremlja današnjo sejo. Hvala lepa. </font><br/>
<br/>
<b><font size="4">	PREDSEDNIK BLAŽ PAVLIN</font></b><font size="4">: Hvala tudi vam. Morda želi še kdo besedo. Predsednik Sodnega sveta.</font><br/>
<br/>
<font size="4">	</font><b><font size="4">VLADIMIR HORVAT</font></b><font size="4">: Hvala lepa gospod predsednik. Torej, kratek bom. </font><br/>
<font size="4">	Kar se tiče vsebinskega dela sem povedal tisto, kar sem nameraval povedati, kot povabljeni predsednik Sodnega sveta. Dodal bi morda še to, da seveda naša stališča, ki so objavljena vselej v zapisnikih in na naši spletni strani pa tudi v vsakokratnem letnem poročilu govorijo sama po sebi. Tu, po moje ni kaj dodati. Tudi glede konkretnih primerov sem že v začetku povedal, da seveda ne morem komentirati, še posebej teh odprtih. Se pa Sodni svet seveda ob ustreznih odzivih tudi samih sodnikov vselej poglobi in seveda sprejme tudi določena stališča, katera ste tudi vi sami v razpravi citirali. Zdaj, morda samo to, se opravičujem, ampak ne morem mimo tega, torej gospod Kaloh, vi ste nekako omenil, da smo bežali. Saj, jaz se ne bi s tem preveč ukvarjal danes, ampak to, da smo zbežali je bilo v medijih profiliranih, če lahko temu tako rečem, precej izpostavljeno in ponavljano. Mi nismo bežali, to se lahko sami prepričate, na podlagi čisto logičnega sklepanja seja na vabilu jasno piše, da je bila videokonferenčna in če ti nekako iz oddaljenega dostopa sodeluješ v seji ne moreš pobegniti skozi stranski vhod neke zgradbe, kjer se pa sicer v živo po navadi odvijajo seje Sodnega sveta in seveda še to mogoče v zvezi s tem. Videokonferenčno bomo izvajali sodne seje še vnaprej dokler bodo takšne zdravstvene razmere kakršne so sedaj. Mi si ne moremo, glede na velikost sejne sobe privoščiti, da bi imeli sejo v živo in seveda še posebej za to, ker vabimo tudi povabljene kandidate in je potem, skratka še v tem prostoru več oseb. Toliko, nismo bežali, to je bistvo. Potem, bil je tudi očitek, da se nismo hitro odzvali. Zdaj, »engro« teh kritik v zvezi z diplomo in pravosodnim izpitom se je zgodil v drugi polovici decembra. Pa je stopnjevalo v začetku januarja. Mi smo to problematiko obravnavali na prvi januarski seji, na prvi  naši seji, dokaj hitro, bi jo že prej, ampak zaradi poslabšanih pandemičnih razmer smo jo prestavili iz prvega tedna na drugi, toliko v pojasnilo, ker tudi tukaj so bila neka sumničenja, zakaj smo to storili. In pa seveda nadaljevali na drugi seji in sprejeli še v istem mesecu. Tako, da ta očitek moram kar tudi v imenu Sodnega sveta zavrniti. Sedaj je ura 14.30, začeli smo ob 10 uri </font><br/>
<br/>
<b><font size="4">47. TRAK (HK)- 14.30</font></b><br/>
<br/>
<font size="4">	(nadaljevanje) torej, zadeva se več ali manj vrti okrog sodnika Branka Masleše, ne samo v zvezi s tem, ampak predvsem. Kar izračunajte koliko časa smo potrebovali za to, da smo to tematiko, oziroma da ste jo, vključno z nami, kot povabljenimi tudi zaključili. Seveda, zadeva je kompleksna, pravno je bila tudi zahtevna, tudi za Sodni svet in zato je bilo potrebno na podlagi skrbne presoje porabiti tudi malo več časa. Tudi po moji oceni, smo odreagirali dokaj hitro, morda še to malo za šalo, malo zares,  res sem svoj diskurz v nekem trenutku označil kot patetičen ampak to izvira iz tiste Aristotelove retorike, kjer je on razdelal govore in je seveda tudi ta »patos«, to izvira od tedaj, vključil v strukturo govora, ki jo ima govorec. In samo v tem okviru sem jaz to svoj diskurz označil za patetičen. Vi ste  pa našel še nek boljši izraz zato. Toliko. Hvala lepa.</font><br/>
<font size="4">	</font><br/>
<b><font size="4">	PREDSEDNIK BLAŽ PAVLIN</font></b><font size="4">: Hvala tudi vam. S tem zaključujem razpravo in prehajamo na glasovanje o predlaganih sklepih, ki so bili navedeni v zahtevi za sklic seje ter o sklepu k 3. točki, ki ste ga danes prejeli na klopi.</font><br/>
<font size="4">	Še prej pa bi prebral eno pooblastilo in sicer poslanec Gregor Perič je danes zastopal PS Konkretno, na današnji seji odbora za pravosodje. </font><br/>
<font size="4">	Predlagam tako, da bi najprej glasovali o vseh treh sklepih, ki so predlagani k 2. točki dnevnega reda in potem pa še o sklepu, ki je k 3. točki, če se strinjate. </font><br/>
<font size="4">	Želi kdo obrazložiti svoj glas o predlaganih sklepih k 2. točki dnevnega reda. Ugotavljam, da ne. 	</font><br/>
<font size="4">	Začenjamo z glasovanjem. Glasujemo. Glasovanje poteka. Ugotavljam, da smo nesklepčni.</font><br/>
<font size="4">	Ponavljam glasovanje. Tukaj vas bi opozoril, če bo kdo vzdržan mora stisniti tipko kvorum. Glasujemo o vseh treh sklepih k 2. točki. </font><br/>
<font size="4">	Kdo je za? (7 članov.) Je kdo proti (Nihče.)</font><br/>
<font size="4">	Ugotavljam, da so predlagani sklepi k 2. točki sprejeti. </font><br/>
<br/>
<font size="4">	Sedaj pa glasujemo še o sklepu k 3. točki dnevnega reda. Glasujemo. Glasovanje poteka. </font><br/>
<font size="4">	Kdo je za? (7 članov.) Je kdo proti? (Nihče.)</font><br/>
<font size="4">	Ugotavljam, da je tudi sklep k 3. točki dnevnega reda sprejet. </font><br/>
<font size="4">	</font><br/>
<font size="4">	S tem zaključujem 2. in 3. točko dnevnega reda ter današnjo sejo Odbora za pravosodje ter se vsem vabljenim in ostalim gostom zahvaljujem za udeležbo. Hvala in lep vikend. </font><br/>
<br/>
<b><font size="4">Seja je bila končana 28. januarja 2022 ob 14.34.</font></b>
</root>