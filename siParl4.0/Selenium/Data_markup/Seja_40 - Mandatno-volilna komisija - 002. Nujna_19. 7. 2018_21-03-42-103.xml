<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">2. nujna seja</font></b><br/>
<br/>
<b><font size="4">(19. julij 2018)</font></b></p></div><br/>
<b><font size="4">Sejo je vodil Jože Tanko, predsednik komisije.</font></b><br/>
<b><font size="4">Seja se je začela ob 10. uri. </font></b><br/>
<br/>
<b><font size="4">	PREDSEDNIK JOŽE TANKO:</font></b><font size="4"> Pričenjam 2. nujno sejo mandatno-volilne komisije. Vse članice in člane ter ostale vabljene lepo pozdravljam. </font><br/>
<font size="4">	Obveščam vas, da so zadržani in se današnje seje ne morejo udeležiti Dušan Šiško, in da na seji kot nadomestni član komisije sodeluje Nataša Sukič namesto dr. Mateja T. Vatovca. </font><br/>
<font size="4">	S sklicem seje ste prejeli naslednji dnevni red. </font><br/>
<font size="4">	1. Dodelitev službenih stanovanj Stanovanjskega sklada Državnega zbora v najem. </font><br/>
<font size="4">	2. Administrativne zadeve. </font><br/>
<font size="4">	3. Obvestilo Višjega sodišča v Celju, oddelek za kazensko sodstvo in prekrške o kazenskem postopku zoper poslanca Franca Rosca. </font><br/>
<font size="4">	V skladu s prvim odstavkom 206. člena Poslovnika, Mandatno-volilna komisija obravnava obvestilo na seji zaprti za javnost. Ker v poslovniškem roku nisem prejel predlog za spremembo dnevnega reda ugotavljam, da je dnevni red seje takšen kot ste ga sprejeli s sklicem. </font><br/>
<font size="4">	Nekatera gradiva za današnjo sejo ste prejeli v varovani predal v sistemu Udis, saj vsebujejo podatke, ki so varovani na podlagi zakona. V kolikor jih nameravate navajati oziroma v zvezi s njimi sproti vprašanja, vas prosim, da za predhodno opozorilo se moramo v takem primeru v skladu s 101. členom Poslovnika sejo zaprti za javnost. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA - NA DODELITEV SLUŽBENIH STANOVANJ STANOVANJSKEGA SKLADA DRŽAVNEGA ZBORA  NAJEM. </font></b><br/>
<font size="4">	Predlog delovne skupine Mandatno-volilne komisije za dodelitev službenih stanovanj, najem posameznim poslankam in poslancem ste članice in člani prejeli v varovani predal Udis v sistemu Udis. V skladu z 9. členom stanovanjskega pravilnika o dodelitvi službenih stanovanj v najem, poslankam in poslancem odločim Mandatno-volilna komisija. </font><br/>
<font size="4">	Mandatno-volilna komisija na podlagi razpisa za oddajo službenih stanovanj v najem določenega na 1. nujni seji prejela skupno 20 vlog poslank in poslancev za dodelitev službenih stanovanj. Mandatno-volilna komisija je na 1. nujni seji ustanovila delovno skupino, ki je vloge za dodelitev stanovanj pregledala in za odločanje Mandatno-volilne komisije pripravila predlog dodelitve službenih stanovanj v najem. Delovna skupina Mandatno-volilni komisiji še predlaga, da v skladu z uveljavljeno parlamentarno prakso skrajša rok za ugovor zoper sklep o dodelitvi iz tretjega odstavka 18. člena stanovanjskega pravilnika na tri dni. Delovno skupino za dodelitev službenih stanovanj v najem sestavlja Zvonko Černač, Tina Heferle in mag. Bojana Muršič, ki so za vodjo delovne skupini določili Zvonka Černača. Želi vodja delovne skupine, Zvonko Černač, predlog delovne skupine dodatno utemeljiti? Ne želi. </font><br/>
<font size="4">	Odpiram razpravo poslank in poslancev. Želi kdo besedo? Ne želi. Torej zaključujem razpravo. </font><br/>
<font size="4">	Na glasovanje dajem naslednja predloga sklepov.</font><br/>
<font size="4">	Prvič. »Na podlagi 17. člena stanovanjskega pravilnika dodeljuje Mandatno-volilna komisija službena stanovanja v najem dvajsetim poslankam in poslancem, tako kot izhaja iz predloga delovne skupine za dodelitev službenih stanovanj v najem.« Glasujemo. </font><br/>
<font size="4">	Kdo je za? (17 članov.) Kdo je proti? (Nihče.) </font><br/>
<br/>
<b><font size="4">2. TRAK: (NB) - 10.05</font></b><br/>
<br/>
<font size="4">	(nadaljevanje) Ugotavljam, da je predlog sklepa sprejet. </font><br/>
<font size="4">	In še drugi sklep. »Rok za odložitev ugovora zoper sklep o dodelitvi službenega stanovanja v najem je tri dni po vročitvi sklepa.« Glasujemo. </font><br/>
<font size="4">	Kdo je za? (17 članov.) Kdo je proti? (Nihče.) </font><br/>
<font size="4">	Ugotavljam, da je tudi ta predlog sklepa sprejet. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	In prehajamo na </font><b><font size="4">2. TOČKO DNEVNEGA REDA - ADMINISTRATIVNE ZADEVE.</font></b><br/>
<font size="4">	V okviru te točke bomo najprej obravnavali obvestila poslancev o opravljanju dopolnilnega dela na podlagi 13. člena Zakona o poslancih in sicer Jurij Lep z dne 3. 7. 2018, Andreja Zabret z dne 5. 7. 2018, in Andrej Rajh z dne 13. 7. 2018. Obvestila poslanke in obeh poslancev ste prejeli v sistemu Udis. Prvi odstavek 13. člena Zakona o poslancih določa, da sme poslanec po obvestilo pristojnemu delovnemu telesu Državnega zbora samostojno ali v delovnem razmerju opravljati dejavnosti, vendar največ v obsegu, ki ne presega petine polnega delovnega časa potrebnega ali določenega za redno opravljanje dejavnosti, če gre za opravljanje zahtevnejših strokovnih, znanstvenih, pedagoških ali raziskovalnih del. Na podlagi drugega odstavka prej navedenega člena Državni zbor na predlog Mandatno-volilne komisije odkloni poslancu opravljanje dejavnosti ali dela, če to vpliva na izvrševanje funkcije poslanca ali ovira objektivno in od zunanjih vplivov neodvisno opravljanje funkcije. Namen izjeme od prepovedi opravljanja pridobitve dejavnosti, ki ni združljiva s funkcijo poslanca je, da se poslancu omogoči poklicna kontinuiteta. </font><br/>
<font size="4">	Želi kdo razpravljati o predlogih? Ne želi. Zaključujem razpravo in dajem na glasovanje naslednje predloge sklepov: </font><br/>
<font size="4">	1. »Mandatno-volilna komisija se je v skladu s 13. členom Zakona o poslancih seznanila z obvestilom poslanca Jurij Lep z dne 3. 7. 2018, da bo do petine polnega delovnega časa potrebnega oziroma določenega za redno opravljanje dejavnosti opravljal zahtevnejše strokovno in pedagoško delo s področja izobraževanja učencev, dijakov in študentov lesne stroke ter na obvestilo ni imela pripomb.« Glasujemo. </font><br/>
<font size="4">	Kdo je za? (16 članov.) Kdo je proti? (Nihče.) </font><br/>
<font size="4">	Ugotavljam, da je predlog sklepa sprejet. </font><br/>
<font size="4">	2. »Mandatno-volilna komisija se je v skladu s 13. členom Zakona o poslancih seznanila z obvestilom poslanke Andreja Zabret z dne 5. 7. 2018, da bo do petine polnega delovnega časa potrebnega oziroma določenega za redno opravljanje dejavnosti opravljala zahtevnejše strokovno delo članice komisije za preverjanje in potrjevanje nacionalne poklicne kvalifikacije pri državnem izpitnem centru ter na obvestilo ni imela pripomb.« Glasujemo. </font><br/>
<font size="4">	Kdo je za? (17 članov.) Kdo je proti? (Nihče.) </font><br/>
<font size="4">	Ugotavljam, da je predlog sklepa sprejet.</font><br/>
<font size="4">	 In še tretji sklep: »Mandatno-volilna komisija se je v skladu s 13. členom Zakona o poslancih seznanila z obvestilom poslanca Andrej Rajh z dne 13. 7. 2018, da bo do petine polnega delovnega časa potrebnega oziroma določenega za redno opravljanje dejavnosti opravljal zahtevnejše strokovno in znanstveno delo in sicer ocenjevanje raziskovalnih, razvojnih in demonstracijskih projektov ter na obvestilo ni imela pripomb.«</font><br/>
<font size="4">	Kdo je za? (18 članov.) Kdo je proti? (Nihče.) </font><br/>
<font size="4">	Ugotavljam, da je predlog sklepa sprejet.</font><br/>
<font size="4">	 </font><br/>
<b><font size="4">3. TRAK: (NB) - 10.10</font></b><br/>
<br/>
<font size="4">	(nadaljevanje) V okviru te točke bomo obravnavali tudi ugovor Irene Grošelj Košnik zoper odločbo o nadomestilu plače, št. 110-04/18-1/2 z dne 28. 6. 2018. Imenovana poslanka v zakonskem roku vlaga ugovor zoper odločbo o nadomestilu plače s katero ji pravica do nadomestila plače po prenehanju opravljanja funkcije poslanke ni bila priznana. Z / nerazumljivo/ ste v varovani predal v sistem Udis sprejeli ugovor poslanke in delovno gradivo iz katere so razvidni razlogi za zavrnitev pravice ter predlog odločitve Mandatno-volilne komisije s predlogom obrazložitve. </font><br/>
<font size="4">	Odpiram razpravo. Želi kdo besedo? Ne želi. Zaključujem razpravo. Na glasovanje dajem naslednji predlog sklepa: »Ugovor Irene Grošelj Košnik zoper odločbo o nadomestilu plače se zavrne in se potrdi odločba o nadomestilu plače, št. 110-04/18-1/2 z dne 28. 6. 2018.« Glasujemo. </font><br/>
<font size="4">	Kdo je za? (16 članov.) Kdo je proti? (2 člana.) </font><br/>
<font size="4">	Ugotavljam, da je predlog sklepa sprejet. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	Ker bo točka tri oziroma 3. točka dnevnega reda potekala brez navzočnosti javnosti, v skladu s prvim odstavkom 206. člena Poslovnika Državnega zbora prekinjam sejo za 10 minut in jo bomo nadaljevali ob 10.25. </font><br/>
<br/>
<b><font size="4">Odprti del seje je končan 19. julija 2018 ob 10.12.</font></b>
</root>