<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">1. nadaljevanje 13. seje</font></b><br/>
<br/>
<b><font size="4">(11. september 2019)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je pričela ob 9.01.</font></b><br/>
<br/>
<b><font size="4">1. TRAK: (TB)</font></b><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Spoštovane gospe, cenjeni gospodje, lepo pozdravljeni.</font><br/>
<font size="4">	Začenjam 1. nadaljevanje 13. seje Odbora za finance. Za današnje nadaljevanje seje sem prejel eno opravičilo in sicer je zadržan in se seje ne more udeležiti član odbora, poslanec Franc Rosec. Na seji pa kot nadomestni članice in člani sodelujejo naslednji poslanci in poslanke: Boris Doblekar sodeluje namesto poslanke Karmen Furman iz Poslanske skupine Slovenske demokratske stranke, poslanec Jani Möderndorfer sodeluje namesto poslanke Monike Gregorčič iz Poslanske skupine Stranke modernega centra, poslanec Nik Prebil sodeluje na seji namesto poslanca Roberta Pavšiča iz Poslanske skupine Lista Marjana Šarca in Marko Koprivc sodeluje namesto poslanca Matjaža Hana iz Poslanske skupine Socialnih demokratov ter kolega poslanec Boštjan Koražija sodeluje namesto poslanca Luke Mesca iz Poslanske skupine Levica.</font><br/>
<font size="4">	</font><br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O DAVKU NA DODANO VREDNOST, DRUGA OBRAVNAVA.</font></b><font size="4"> Predlagatelj zakona je Vlada. K obravnavi te točke dnevnega reda so bili povabljeni predstavniki Ministrstva za finance in Zakonodajno-pravne službe. Dodatno vabljena je bila direktorice Javne agencije za knjigo, gospa Renata Zamida.</font><br/>
<font size="4">	Prejeli smo dodatno gradivo k predlogu zakona in sicer mnenje Komisije Državnega sveta za gospodarstvo, obrt, turizem in finance z dne 18. julija in mnenje Zakonodajno-pravne službe z dne 31. julija. Rok za vlaganje amandmajev po predlogu zakona je potekel 4. septembra. Amandmaje so vložile poslanske skupine koalicije in sicer k 2., 4., 5., 11. in 20. členu predloga zakona, dne 4. septembra.</font><br/>
<font size="4">	</font><br/>
<font size="4">Pričenjam </font><b><font size="4">drugo obravnavo</font></b><font size="4"> predloga zakona.</font><br/>
<font size="4">Predstavnica Ministrstva za finance je v tem primeru državna sekretarka Natalija Kovač Jereb.</font><br/>
<font size="4">Gospa Kovač Jereb, prosim, imate besedo.</font><br/>
<font size="4">Izvolite.</font><br/>
<br/>
<b><font size="4">NATALIJA KOVAČ JEREB:</font></b><font size="4"> Hvala lepa za besedo. Spoštovani poslanci, spoštovana poslanka, spoštovani predsednik.</font><br/>
<font size="4">V nadaljevanju bom na kratko predstavila poglavitne rešitve Predloga zakona o spremembah in dopolnitvah Zakona o davku na dodano vrednost, ki ga je Vlada predložila Državnemu zboru v obravnavo in sprejem po rednem postopku. Glavni namen tokratnih sprememb zakona je prenos dveh evropskih direktiv, ki ju je potrebno sprejeti do konca letošnjega leta, uveljaviti pa ju je potrebno s 1. 1. 2020.</font><br/>
<font size="4">Prva direktiva, št. 2018/1910, glede harmonizacije in poenostavitve nekaterih pravil, v okviru sistemu DDV, tukaj določa specifična pravila transakcij in omejitev možnosti zlorab ter izogibanja plačila davkov na dodano vrednost pri dobavah blaga med državami članicami. Z namenom izboljšanja usklajenosti nacionalnih pravil ter zagotovitve večje pravne</font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) varnosti davčnim zavezancem pri čezmejnem trgovanju se uvajajo nova pravila, pravila v okviru ureditve skladiščenja na odpoklic in pri zaporednih dobavah in verižnih, to se pravi, te verižne dobave, glede na to, da trenutna pravila po državah članicah razlikujejo in otežujejo čezmejno poslovanje, sta ta dva inštituta potrebna, da se implementirata v nacionalno zakonodajo. Potem, v zvezi z uporabo oprostitev pri dobavah blaga v drugo državo članico, pa se identifikacijska številka za DDV pridobitelja blaga določa kot vsebinski pogoj za uveljavitev oprostitev pri dobavi blaga, v trgovanju znotraj unije.</font><br/>
<font size="4">	Druga direktiva, št. 2019/475 pa določa pravila glede vključitve italijanske občine Campione d'Italia in italijanskih voda Luganskega jezera, to sta dve enklavi, ki sta na ozemlju Republike Švice. Od 1. januarja 2020, v carinsko območje unije, se pravi s to uporabo direktive, se uvaja režim trošarin, vseeno pa ostajata izključeni iz sistema uporabe sistema DDV. Zakon tudi uveljavlja možnost uporabe znižane stopnje davka na dodano vrednost za elektronske publikacije in se s tem izenačuje elektronske publikacije s tiskanimi publikacijami. Trenutna nižja stopnja se uporablja za dobavo knjig, časopisov in periodičnih publikacij na vseh fizičnih nosilcih, ne pa tudi za publikacije, ki se dobavljajo elektronsko. Med drugim se s predlogom zakona odpravlja tudi obveznost popravkov odbitka davka na dodano vrednost pri uradno izkazanih tatvinah. </font><br/>
<font size="4">	Naslednji in zadnji sklop sprememb, ki je vključen v predlog zakona, pa je posodobitev celotnega poglavja o kazenskih določbah. To poglavje sedaj zasleduje splošno usmeritev postopne prenove davčnih prekrškov in enakopravnega obravnavanja vseh storilcev prekrškov. V večini primerov se znižajo tudi maksimalno zagrožene globe in njihova višina se prilagodi ekonomski moči storilcev prekrškov, hkrati pa se na novo razporedijo prekrški na običajne in hujše davčne prekrške.</font><br/>
<font size="4">Predvideno je, da se bo zakon začel uporabljati s 1. Januarjem 2020, razen nekaterih manjših popravkov zakona, ki se bodo začeli uporabljati z uveljavitvijo zakona, se pravi, petnajsti dan po objavi v Uradnem listu Republike Slovenije.</font><br/>
<font size="4">Spoštovane poslanke, spoštovani poslanci, Vlada predlaga, da se tako podpre predlog zakona tako v drugi, kot v tretji obravnavi. Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br/>
<font size="4">V imenu Zakonodajno-pravne službe Državnega zbora, dajem besedo gospe Lenči Arko Fabjan.</font><br/>
<font size="4">Izvolite.</font><br/>
<br/>
<b><font size="4">LENČA ARKO FABJAN:</font></b><font size="4"> Hvala za besedo.</font><br/>
<font size="4">Kot izhaja že iz uvodne predstavitve predloga zakona, je glavni namen, ki ga zakon zasleduje prenos direktiv. Nekako že ustaljeno opozorilo Zakonodajno-pravne službe v takih primerih je, da je treba opraviti vsebinski prenos, ne pa dobesedni prepis direktiv in v tej smeri gredo tudi podane pripombe, se pravi, da se prouči predlagane opredelitve z vidika jasnosti določnosti in se morebiti bolj prilagodijo opredelitve že uporabljenemu in uveljavljenemu izrazoslovju v veljavnem zakonu. Hkrati smo tudi opozorili, da je potrebno preveriti nekatere sklice na posamezne določbe zakona, če so pravilne. No, podane pripombe so v predlaganih amandmajih petih poslanskih skupin upoštevane.</font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospa Arko Fabjan.</font><br/>
<font size="4">Sprašujem direktorico Javne agencije za knjigo, ali želi besedo?</font><br/>
<font size="4">Besedo ima gospa Renata Zamida, direktorica Javne agencije za knjigo.</font><br/>
<font size="4">Izvolite.</font><br/>
<br/>
<b><font size="4">RENATA ZAMIDA:</font></b><font size="4"> Hvala lepa, hvala tudi za vabilo. Lepo pozdravljeni vsi skupaj. Zelo kratka bom.</font><br/>
<font size="4">Prišla sem zato, ker smo pred nekaj meseci sedeli tudi na Odboru za kulturo, kjer je bilo na eni strani precej nasprotovanj znižanju davka na dodano vrednost za knjige in druge tiskane in elektronske publikacije, na drugi strani veliko razlogov za. Že takrat smo predstavili stanje slovenskega založništva, ne samo knjižnega, ampak tudi časopisnega. </font><br/>
<br/>
<b><font size="4">3. TRAK: (SC) - 9.10</font></b><br/>
<br/>
<b><font size="4">	</font></b><font size="4">(nadaljevanje) Tako da bi vam tukaj samo predstavila kako je norveška finančna ministrica leta 2009 utemeljila znižanje DDV stopnje na knjige in druge publikacije in sicer za naslednjim dejstvom, rekla je, citiram: »Zakonodajalec smatra za nespametno obdavčiti tiskano knjigo v tako majhni jezikovni skupnosti kot je Norveška, Slovenija je še manjša, DDV izvzetje temelji na splošni jezikovni politiki in ne na ekonomsko poslovnih vidikih politik.« Nadalje je, potem poročilo iz leta 2014 zaključilo, da je imelo znižanje DDV na knjige in revije ter drugo periodiko pozitivni učinek na obseg in raznolikost literature tako v smislu števila izdanih publikacij kot po številu knjig, ki so jih ljudje kupili in brali. Ob tem naj res poudarim, da je izjemno pomembna tehnološka nevtralna izjema, ta je najbolj učinkovita sicer slovenska e-knjiga ne more tekmovati s e-knjigami v tujih jezikih. Tuji jeziki so na slovenskem trgu in tudi med slovenskimi bralci, uporabniki knjig izjemno priljubljeni. Letošnja nacionalna raziskava »Knjiga in bralec« namreč kaže, da v starostni skupini 18 do 25 let kar 86 odstotkov mladih bere tudi v angleščini. V starostni skupini do 35 let je takih še nadaljnjih 60 %. Skratka, zelo pomembno je za javno rabo slovenščine, da se tudi z ekonomskimi ukrepi spodbuja izdajanje in branje knjig v slovenskem jeziku sicer je tudi vprašanje v kakšni slovenščini bomo govorili v slovenskem parlamentu že čez 20, 30 let, to so namreč generacije, ki trenutno odraščajo. Slovensko založništvo je ranljivo in za tako malo državo je res nujno, da aktivno izvaja torej tudi ekonomske ukrepe, če želi ohraniti raznolikost in kakovost ter dostopnost slovenske knjige. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa direktorica. Začenjamo razpravo o členih in amandmajih. Odboru predlagam, da po končani razpravi o členih v skladu s tretjo alinejo 128. člena poslovnika glasuje skupaj o vseh členih. Ali kdo temu nasprotuje? (Ne.) </font><br/>
<font size="4">	Prehajamo torej na razpravo in odločanje o členih ter vloženih amandmajih na podlagi vložitvenega dokumenta. V razpravo dajem 1. člen predloga zakona, h kateremu ni bilo vloženih amandmajev. Prvi prijavljeni je poslanec Boštjan Koražija, za njim poslanec Jani Möderndorfer. </font><br/>
<font size="4">	Kolega Koražija, prosim. </font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Spoštovani, najlepša hvala za besedo! Se bom, kar navezal na gospo, ker sva bila, potem skupaj tudi na tistem odboru majske nujne seje, ki smo jo sklicali v Levici in sem tudi ponosen, da je bila Levica tista, ki je predlagala znižanje davka oziroma DDV na knjigo. Mi smo bili in smo še vedno za to, da bi bila stopnja nič oziroma da bi imeli brez davka na knjigo, ampak se bojim, da trenutno ni pravega soglasja v parlamentu za to, ampak bomo delali na tem naprej, ker gospa / nerazumljivo/ je prej zelo lepo povedala norveški primer, ki je ne samo, da pravi, ampak se tudi utrjuje dejstvo, da več kot se bere bom rekel lepše in boljše se živi. Knjige ne samo, da so prijateljice, ampak dejansko so v bistvu svet, ki ga moramo odkrivati in čim več brati. Si bom sedaj mogoče drznil in bom tudi mogoče reskiral postopkovno, da vsi Slovenke in Slovenci mlade in starejše, saj ni važno, da obiskujete oziroma, da se včlanite v knjižnice, da kupujete knjige, če le lahko berete čim več, se splača. Kot je že prej tudi bilo omenjeno gre za implementacijo, da se bodo pač tudi, sledi se direktivi, ki državam članicam dovoljujejo porabo nižje stopnje DDV za knjige, časopise, periodične publikacije tudi na elektronskih nosilcih oziroma za elektronsko dobavljene publikacije. Dejstvo pač je, da enostavno take stvari bi morale biti že leta in leta nazaj urejene in implementirane, se pravi, da bi bil nižji davek na knjige v fizični obliki in v elektronski obliki. Ob enem me tudi zanima, </font><br/>
<br/>
<b><font size="4">4. TRAK: (SB) – 9.15</font></b><br/>
<br/>
<font size="4">	(nadaljevanje) ker se danes pogovarjamo o spremembi Zakona o dopolnitvah Zakona o davku na dodano vrednost, me zanima, če bo tudi ta v implementaciji, ki bo zdaj sledila za elektronske publikacije oziroma za elektronske nosilce, potem tudi se implementirala s predlogom, ki smo ga vsi poslanci tudi podpisali vseh 90 poslancev in dalje v parlamentarni postopek, da bi se naj s 1.1.2020 znižala stopnja davka na knjigo oziroma DDV-ja na knjigo na 5 %. Zanima me, če to pomeni tudi da bo potem 5 % za vse te elektronske publikacije oziroma / nerazumljivo/. </font><br/>
<font size="4">	Naslednja zadeva, ki me je malo zbodla v oči, moram priznati, gre se pa za to, da znižana stopnjo DDV-ja ne velja za gradiva, ki so v celoti ali v pretežnem delu namenjena oglaševanju oziroma ki jih v celoti ali v pretežnem delu tvori video vsebina ali avdio glasbena vsebina. In tu me v bistvu zanima katere varovalke za preprečevanje zlorab pri dobavi elektronskih vsebin, seveda razen izjem za nižji DDV, v primeru oglaševalskih vsebin in video avdio glasbenih vsebin ste še predvideli v zakonu? Kako konkretno to ureja pravilnik o spremembah in dopolnitvah pravilnika o izvajanju o DDV? Glede na obstoječo hiperprodukcijo, ker je ogromno ponudbe komercialnih ponudnikov, vsebin, spletnih platform, ki distribuirajo digitalne publikacije in vsebina proti plačilu, me zanima kakšen je njihov status v razmerju do predlagane spremembe glede dobave elektronskih vsebin oziroma kakšne so tukaj omejitve možnosti zlorab pri dobavi vsebin ali storitev. Pa še zadnja zadeva kar se tiče predlog spremembe Zakona o DDV usklajuje tudi oprostitev plačila DDV-ja oziroma DDV prispevka za RTV s sodno prakso sodišča EU junija 2016. Ker vem, da trenutni zakon oziroma trenutna ureditev obravnava plačilo RTV prispevka za obdavčljivo, vendar ne obdavčeno transakcijo, saj je zanje predpisana oprostitev plačila DDV. Po novi spremembi pa bo /nerazumljivo/ plačilo te obvezna, dajatve ne predstavljajo plačila za opravljeno storitev in zato ni predmet plačila DDV-ja. Zdaj me pa zanima ali lahko to bolj pojasnite glede RTV prispevka. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. </font><br/>
<font size="4">	Zdaj tu je bila nanizana cela serija vprašanj. </font><br/>
<font size="4">	Gospa državna sekretarka, povejte ali želite odgovoriti takoj ali počakamo oziroma opravimo še eno razpravo? </font><br/>
<b><font size="4">	</font></b><br/>
<font size="4">	</font><b><font size="4">NATALIJA KOVAČ JEREB:</font></b><font size="4"> Hvala lepa. Bi želela kar takoj odgovoriti na vprašanja. </font><br/>
<font size="4">	Se pravi, glede davka na dodano vrednost pri knjigah, to bo predmet druge novele. Tukaj bo predmet samo knjiga v tiskani, se pravi v fizični obliki. To ste poslanci ta predlog zakona predlagali, ne pa za elektronske, da bi veljala znižana davčna stopnja 5 %. Se pravi za elektronske medije bo veljala tako kakor je sedaj predlagana 9,5 %. </font><br/>
<font size="4">	Potem v zvezi z Norveško. Norveška ni članica EU in potem tudi ne velja ta sistem davka na dodano vrednost za Norveško. Se pravi sistem davka na dodano vrednost in predpisanih direktiv velja za članice Evropske unije. </font><br/>
<font size="4">	V zvezi z oglaševanjem na digitalnih medijih. To je predpisano v pravilniku in se potem tudi izračunava kakšen del je oglaševanja v komercialne namene in kakšen del ni v komercialne namene. To je podrobneje določeno v pravilniku. </font><br/>
<font size="4">	RTV prispevek pa je bil izločen iz te novele, saj ste videli, in je še v nadaljnji obravnavi z zavodom RTV, tako da se natančno določijo ta pravila glede obdavčljivega in neobdavčljivega zneska. Tukaj je potrebno natančno analizirati katere storitve sodijo v obdavčljivo in katere v neobdavčljivo, zato smo tudi izločili in sedaj ni </font><br/>
<br/>
<b><font size="4">5. TRAK: (SC) - 9.20</font></b><br/>
<br/>
<b><font size="4">	</font></b><font size="4">(nadaljevanje) predmet teh novel, se ne obravnava. Jaz mislim, da sem odgovorila na vsa vprašanja. </font><br/>
<font size="4">	</font><br/>
<b><font size="4">	PREDSEDNIK ROBERT POLNAR: </font></b><font size="4">Hvala lepa. Kaj je replika ali? Prosim. </font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Rad bi samo v zagovor gospe Zamide. Da predstavlja ta norveški sistem oziroma strukturo. Gre se za to, da res je pač dober in v redu, da ste ga izpostavili. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Dobro, kolega Koražija, jaz prosim, da vendarle upoštevamo običajno prakso nisem pa sedaj hotel vas prekinjati. </font><br/>
<font size="4">	Nadaljujemo z razpravo. Poslanec Jani Möderndorfer. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">V skladu s parlamentarno prakso bom razpravljal splošno v celoti pri 1. členu. Drugače lahko samo rečem, da sam predlog zakona seveda podpiram. Je pa seveda tukaj par nejasnosti. Nekateri ali to ne vedo ali to namenoma sedaj seveda diskutirajo v neki smeri, ob tem, da seveda zelo dobro poznajo kakšni so postopki v Državnem zboru. </font><br/>
<font size="4">	Dejstvo je kot je državna sekretarka že povedala sama tovrstna nižja stopnja obdavčitve knjige seveda ni predmet te zakonodaje, je pa predmet samo o izenačitvi to, kar seveda nam direktiva omogoča in to dobro veste tudi na levici oziroma moram reči, da sem presenečen tudi nad direktorico, ki je razpravljala v smeri, da smo blazno nasprotovali temu znižanju. Jaz sicer ne vem kje je sicer ona to prebrala, kje je ona to sledila, kje je to ona gledala, ampak verjetno ima neke svoje bom rekel razmišljanja ali pa neki svoj pogled na razmišljanje in razpravo. Nasprotno, na tem odboru, ko so sedeli tukaj je praktično bila večina za znižanje, tako da jaz ne vem kje ste vi sedala in kje ste vi to spremljala, ampak kakorkoli. Prav je, da se te stvari povedo zelo jasno na glas. Dejstvo pa je, da smo takrat sprejeli tudi določene sklepe. Samo znižanje davka pred bom rekel seveda možnostjo, da nam to omogoča direktiva preprosto ne gre. Navajanje nekih držav, ki pravzaprav niso niti članice EU, oprostite, če hočemo imeti nižji oziroma takšen davek kot si ga nekateri želijo pa moramo naprej stopiti iz EU, ampak dajte, potem to na glas povedati. Ne bomo teh pravil spoštovali in potem bomo pa lahko si malo izmišljevali in delali po svoje in te davke zniževali itd… V nasprotnem primeru seveda pa je treba spoštovati določena pravila igre. Super znižanje tako imenovanih davkov jih imaš lahko samo na dveh področjih in to zelo jasno govoriti. Drugo pa je seveda ali bo Slovenija kot članica EU se borila znotraj EU za uveljavljanja določenih pravil igre, kar se tiče samih davkov in to seveda dosegla, da pride do teh sprememb na celotne nivoju EU, to pa je drugo. Iz tega razloga seveda je treba razmišljati in tudi jasno povedati, da ne gre za nasprotovanje temu znižanju. Za tem zakonom, ki bo veljal zelo kratek čas - to je nenazadnje tudi dogovor koalicije vseh koalicijskih partneric -, da seveda bomo prišli - mimogrede ta zakon je že vložen -, zato seveda ne držijo vsa tista natolcevanja po tistem odboru nenazadnje tudi mediji so zelo veliko prispevali k temu, ko so razlagali dober predlog Levice je padel v vodo, Violeta Tomić ni dosegla na odboru in ne vem kaj še vse seveda ne drži. Dogovor je, da bo še v letošnjem letu ta poslanski zakon in ta predlog sprejet upam, da se ga bodo vse koalicijske partnerice tudi držale. Sedaj seveda obžalovanje, zakaj to ni, kar na celi ravni oproščeno oziroma znižano in ne velja tudi za letake, bom rekel, za brezplačnike moram reči, da je malce smešno. Vi veste, da brezplačniki imajo svojevrstni namen. Dve kategoriji sta. Eden je, ki ga uporablja zelo rad politična sfera, ko izdaja svoje brezplačnike za ponujanje brezplačnih političnih idej, posameznikom državljanom. Drugo pa so seveda brezplačniki, ki imajo pa izključno komercialni namen in je komercialna vsebina ponavadi v brezplačniku bistveno več kot tiste vsebine, kateri osnovni namen je in seveda takšno zadevo je nonsens razmišljati o tem, da se     </font><br/>
<br/>
<b><font size="4">6. TRAK: (ŠPE) – 9.25</font></b><br/>
<br/>
<font size="4">	(nadaljevanje) jo bo oprostilo oziroma znižalo davka na dodano vrednost. Daleč od tega – nasprotno, treba je seveda ločiti kaj je vsebina oziroma kaj je dejansko namen, bom rekel ta pozitivni namen, ki ga pravzaprav poskušati vsi slediti in kaj pa je seveda nekaj, kar zelo radi nekateri naredijo, ko v bistvu znižanje obrnejo v svojo korist in v komercialne namene in nima nobene veze s slovenskim jezikom, z branjem, z osveščanjem in tako naprej. Tako da ta stvar je preprosto treba ločiti. Zdaj tudi ne drži teorija oziroma trditev, da se v publikaciji elektronskih medijih niso znižale. Seveda izenačile so se, prej so bile bistveno več, čez 20 %. Tako da ne trositi trditev, ki ne držijo. Dejstvo pa je, da bomo z drugim zakonom, seveda knjige, tiskane medije, pa bistveno bolj pocenili oziroma oprostili davka na dodano vrednost.</font><br/>
<font size="4">	Toliko samo v tem delu. Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Naslednji prijavljeni k razpravi… / oglašanje iz dvorane/ Kolega Horvat, naprej bom dal še repliko poslancu Koražiji.</font><br/>
<font size="4">	Replika poslanec Koražija.</font><br/>
<font size="4">	Prosim.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Hvala za besedo. Repliciram gospodu Möderndorferju.</font><br/>
<font size="4">	Zelo lepa, tudi predstava pa povedal zadeve, ampak glede na to, da je že bil kot poslanec v prejšnjih vladah, bi že lahko prej uredili glede znižanja davka na knjigo in tudi na elektronske publikacije oziroma medije. Pač, samo v toliko.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Ja absolutno, postopkovno poslanec Möderndorfer.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Prosil bi predsednik, če opozorite poslanca, da naj ne zavaja. Dejstva so bila jasno navedena. Dokler ni bila direktiva sprejeta, preprosto izenačitve niso mogle biti in prej se to sploh ni moglo dati narediti, poleg tega pa samo še eno opozorilo. Nikoli in nikdar v življenju še nisem bil član vlade. Tako da predno omenjate vlado ali karkoli, dajte se pozanimati, kje sem sedel. Sem bil pa član parlamenta, da.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Ja, res preden nadaljujemo, morda bi kazalo biti previden pri izrekanju določenih kvalifikacij, ki dejstveno ne držijo.</font><br/>
<font size="4">	Razprava, poslanec Jožef Hrovat. </font><br/>
<font size="4">	Prosim.</font><br/>
<br/>
<b><font size="4">	JOŽEF HORVAT (PS NSi): </font></b><font size="4">Hvala lepa, gospod predsednik. Lep pozdrav kolegice in kolegi, spoštovani predstavniki, predstavnice Vlade, Fiskalnega sveta.</font><br/>
<font size="4">	V Novi Sloveniji ocenjujemo, da so rešitve v tem zakonu v pravo smer, zato jih bom danes na odboru tudi podprl. Seveda se tu pojavlja pa tudi nekaj vprašanj in zato je ravno razprava na parlamentarnem odboru vedno, ko govorimo o kakršnemkoli davku – tokrat o davku na dodano vrednost, o implementaciji evropske direktive v slovensko zakonodajo, se vedno sprašujemo ali bomo glede na to, da gre za davke, glede na to, da gre za davek na dodano vrednost, ali bomo s to rešitvijo dejansko onemogočili tudi večje utaje davkov. Mi vemo, pred kratkim smo od Evropske komisije dobili sporočilo, da smo države članice na ravni leta 2017 in na ravni Evropske unije, izgubili 137 milijard evrov iz naslova nepokasiranega, če smem tako reči, davka na dodano vrednost. 137 milijard, leto 2017. Zdaj, koliko je to težko, si predstavljamo. Je pa to natančno enaka številka kot EU izvozi agroživilskih proizvodov v druge države. To je enako izvozu agroživilskih produktov iz EU. Slovenija je tukaj – hvala bogu, pohvalno zelo dobra, kar se tiče zmanjševanja izpada prihodkov iz naslova DDV. Iz leta 2016, ko smo imeli tega izpada 239 milijonov, smo se poboljšali, če smem tako reči in beležimo izpad v letu 2017, na ravni 128 milijonov. Mi smo kar med rekorderji, to je treba reči. Kljub temu, da pa 128 milijonov, seveda si spet težko predstavljamo, jaz si to nekako predstavljam kot 100 vaških otroških vrtcev. Na vasi lahko zgradite otroški vrtec, če ste dober gospodar in občine, male občine bi   </font><br/>
<br/>
<b><font size="4">7. TRAK: (JJ) - 9.30</font></b><font size="4"> </font><br/>
<br/>
<font size="4">	(nadaljevanje) običajno so, za dober milijon zgradite varški vrtec. Zato prvo vprašanje, ali bo implementacija teh direktiv v naš zakon o davku na dodano vrednost pripomogla k temu, da bomo ta izpad iz naslova DDV, izpad davčnih prihodkov zmanjšali? Temu gotovo moramo zakonodajalci težiti, ga zmanjšamo, da ga spravimo na ničlo, kar seveda je nek idealni primer. </font><br/>
<font size="4">	Tudi sam se bom dotaknil davka na dodano vrednost na publikacije. Kolega Jani je v uvodu korektno razpravljal, ampak nam se sedaj tu pojavlja eno vprašanje, mi smo s strani koalicije bili povabljeni, da sopodpišemo novelo zakona o davku na dodano vrednost, da se DDV na publikacije, knjige, časopise zniža oziroma, da se določi 5 odstotna stopnja za tiste, ki so v fizični obliki. Imamo pa direktivo, ne tako staro, direktivo sveta, z dne 6. novembra 2018, ki bazira na poročilu komisije z dne 6. maja 2015 o strategiji za enotni digitalni trg za Evropo in zardi omogočanja sledenja tehnološkemu napredku v digitalnem gospodarstvu, bi morale imeti države članice možnost, da stopnje DDV za elektronsko dobavljanje publikacije uskladijo z nižjimi stopnjami DDV za publikacije dobavljene na fizičnih nosilcih. Ne bom zdaj tega bral, to si lahko preberete, to je direktiva sveta 2018/1713. Se pravi, ta direktiva nekako napotuje na to, da bi naj države članice izenačile DDV za publikacije ne glede na medij. Zdaj, če gremo in smo v digitalnem svetu, bi najbrž to morali upoštevati. Zdaj, kakšno situacijo bomo imeli v Sloveniji? Predpostavljam, da bo ta zakon sprejet in da bo sprejet tudi poslanski zakon in potem bomo imeli, če prav razumem, za publikacije v fizični obliki, torej na kakršnemkoli fizičnem mediju bomo plačevali, bo davek 5 odstotni, 5 odstotna stopnja. Za publikacije elektronske 9,5. Ergo od tod sledi, da gremo tehnološko nazaj oziroma da ne spodbujamo tehnološkega razvoja, če hočete enotnega digitalnega trga v Evropski uniji. Jaz sem tudi malo pričakoval kot opozicijski poslanec, da se boste v koaliciji predvsem dogovorili, ker imamo na mizi poslanski zakon, imamo zdaj ta vladni zakon in ko ste koalicijsko usklajevali, kot je praksa, ta vladni zakon, bi najbrž bilo najbolj enostavno, da bi še zraven potisnili oziroma implementirali tudi poslanski zakon in upoštevali direktivo, ki sem jo prej navedel, 2018/1713. Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec. Jaz vas prosim kolegice in kolegi malo več miru v dvorani, ne bo škodilo. Prejel sem še eno pooblastilo, in sicer poslanec Franci Kepa nadomešča članico odbora Suzano Lep Šimenko iz Poslanske skupine SDS. </font><br/>
<font size="4">	Kolega Horvat, hvala za razpravo. Sprašujem, ali še kdo želi razpravljati? Če ne, potem gospa državna sekretarka Natalija Kovač Jereb. Izvolite. Predvsem vas prosim za odgovor na vprašanje poslanca Horvata o tem, ali spremembe in dopolnitve Zakona o davku na dodano vrednost lahko zagotovijo bolj učinkovito pobiranje tega davka? Izvolite. </font><br/>
<br/>
<font size="4">	</font><b><font size="4">NATALIJA KOVAČ JEREB:</font></b><font size="4"> Najlepša hvala za besedo in za vprašanje. Glede učinkovitosti zanesljivo navedene določbe, ki jih prenašamo iz direktive v slovenski pravni red odpravljajo določene tudi pomanjkljivosti. Zdaj, če naštejem samo nekatere, ki se prenašajo. Se pravi, ena izmed teh je odprava obveznosti popravka v primeru tatvin. To določa 6. člen predloga, kjer mora biti tatvina premoženja tudi uradno dokazana, </font><br/>
<br/>
<b><font size="4">8. TRAK: (JJ) - 9.35</font></b><br/>
<br/>
<font size="4">	(nadaljevanje) se pravi, se mora uradno prijaviti pri ustreznih organih, da se lahko šele opravi popravek DDV za tatvino. Potem poročanje o pošiljkah. Se pravi, to je poročanje o pošiljkah na daljavo, ki so dobavljene v druge članice, v primerih, ko se v drugi državi članici preseže vrednostni limit. Potem je tudi obveznost o poročanju o pridobitvah prevoznih sredstev. Se pravi, ta obveznost poročanja o pridobitvi novih in rabljenih prevoznih sredstev iz druge države članice, se poroča v teh poročilih DDV. In potem je tudi še ta obveznost uporabe ID za DDV, ki je sedaj tudi sankcionirana v kazenskih določbah. </font><br/>
<font size="4">	Glede publikacij. Mi smo že večkrat na Ministrstvu ta finance poudarila, da je davek na dodano vrednost posredni davek in ni rečeno, da se bo tudi izkazoval v nižjih cenah pri potrošnikih. To bi želela poudariti. </font><br/>
<font size="4">	Glede predloga pa je bil predlog v noveli samo 5 % na tiskane medije v fizični obliki. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospa državna sekretarka. Poslanec Jožef Horvat razprava. Izvolite. </font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa gospod predsednik. Za slovensko javnost moramo dati zelo jasna sporočila. Torej, usmeritev te koalicije, te vlade je, da bomo v Sloveniji imeli pod predpostavko, da bosta oba prej omenjena zakona sprejeta, da bomo imeli za publikacije na fizičnih medijih 5 odstotno DDV, za elektronsko 9,5. Ali prav razmišljam? Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa gospod poslanec. Gospa Državna sekretarka, izvolite. </font><br/>
<br/>
<font size="4">	</font><b><font size="4">NATALIJA KOVAČ JEREB:</font></b><font size="4"> Hvala lepa za besedo. Se pravi, sedaj se elektronski mediji izenačujejo s tiskanimi. Se pravi, stopnja DDV 22 % se za elektronske medije s to direktivo niža na 9,5 %. To prenašamo v slovenski pravni red. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala. Poslanka Mateja Udovič, razprava. Prosim. </font><br/>
<br/>
<font size="4">	</font><b><font size="4">MATEJA UDOVIČ (PS SMC):</font></b><font size="4"> Hvala lepa za besedo. Glede na predhodne razprave se bom tudi sama malo širše dotaknila, zato ker se veže ta tematika tako Odbora za kulturo, kot Odbora za finance. Tudi sama sem bila preteklem odboru za kulturo, kjer sem izrazito poudarila, da smo Slovenci majhen narod, kjer je za njegov obstoj jezik in kultura ključnega pomena. Že zgodovina nam pravi, nas je naučila, da so za slovensko pisano besedo ljudje v preteklosti umirali. In gospod Horvat, ko govorimo o pisani besedi, ko govorimo o izenačitvi elektronskih medijev z knjigo in besedo v fizični obliki, se pravi s knjigo, časopisi, ki jih držimo v rokah, mislimo predvsem o tem, a za Slovenski jezik gre. Vse se dobro zavedamo, da na elektronskih medijih danes, tudi raziskava je pokazala, da Slovenci berejo v Angleškem jeziku, če sem si prav zapomnila v 86 odstotkih. To bo samo še večji odstotek čez nekaj let. Mi moramo zagotoviti slovensko besedo, saj slovenska beseda je ključnega pomena za obstoj našega naroda. Se pravi, če bomo ljudem ponudili cenejšo elektronsko besedo, ki bo bolj dostopna in bo bolj mamljiva, samo na zelo tankem ledu, da bomo s tem preprečili slovensko besedo, slovenskim pisateljem, kulturnikom, umetnikom, ki pišejo in živijo danes od tega kruha. Bi pa na tej točki pohvalila, da smo sprejeli direktivo, ki pravi, da znižujemo odstotek. Naj poudarim, da danes za elektronske publikacije, knjige, časopise moramo plačati po </font><br/>
<br/>
<b><font size="4">9. TRAK (VI) 9.40</font></b><br/>
<br/>
<font size="4">	(nadaljevanje) splošni stopnji, 22 % stopnji DDV. In sedaj izenačujemo, da bomo plačali 9,5 %. Jaz mislim, da smo šli direktivi nasproti. Kaj bomo storili v naslednjem koraku na naslednji seji pa izključno mislim in prav je tako, da se zavzamemo za pisano besedo, za slovensko, tudi za tujo, ampak v fizični obliki pa izključno za to, da bodo naši pisatelji, pesniki, novinarji lahko pisali v slovenskem jeziku in da bodo časopisi v Sloveniji, da bodo knjige v knjigarnah izhajale v slovenskem jeziku. Tako kot smo slišali, slovenski narod je zelo majhen narod in verjemite mi, veliko lažje je napisati knjigo v angleščini, ki je naklada milijonska, kot pa v slovenščini kjer imamo knjige izdane v 500 komadih in še te je potem težko prodati. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa poslanka. Replika, razprava? Poslanec Jožef Horvat razprava. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, gospod predsednik. Hvala kolegica za vašo razpravo. Ampak to je malo v navzkrižju z državno sekretarko, ki pravi in se z njo strinjam, da če je znižana stopnja DDV ni nujno, da bo za potrošnika tudi nižja cena. Če vas prav razumem, vi pravite, da bo slovenska literatura lahko, bo ali je v glavnem na papirju. Na elektronskih medijih laže najdemo angleško literaturo. Poglejte, jaz berem Poezije Franceta Prešerna elektronsko. Ali vam lahko preberem, če ne verjamete. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Verjamem…</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Sem dolgo upal in se bal… Hvala lepa, predsednik, sva že dva. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Replika poslanca Mateja Udovč. Tri minute, prosim, ne več. </font><br/>
<br/>
<b><font size="4">	MATEJA UDOVČ (PS SMC):</font></b><font size="4"> Bom zelo kratka. Jaz bi rada samo dopolnila, da smo že na prejšnjem odboru za kulturo ugotovili, da kupci, odjemalci knjig, potrošniki, ne bodo s tem imeli nižje cene v trgovinah, ampak da se bo s tem samo spodbudilo, da se bodo tiskarne in knjigarne, da bodo tiskali knjigo in da bodo lažje, da bodo ne glede na naklado šli v sam tisk. Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Zaključujem razpravo o 1. členu. </font><br/>
<font size="4">	V obravnavo dajem amandma k 2. členu predloga zakona, ki so ga vložile poslanske skupine koalicije. Ali želi kdo razpravljati? Ni interesa. Zato dajem na glasovanje amandma k 2. členu poslanskih skupin koalicije. Glasujemo. </font><br/>
<font size="4">	Kdo je za? (11 članov.) Je kdo proti? (Nihče.)  </font><br/>
<font size="4">	Ugotavljam, da je amandma sprejet. </font><br/>
<font size="4">	V razpravo dajem 3. člen predloga zakona, h kateremu ni bilo vloženih amandmajev. Želi kdo razpravljati? Ne.</font><br/>
<font size="4">	V obravnavo dajem amandma k 4. členu, in sicer je to amandma poslanskih skupin koalicije. Ali želi kdo razpravljati? Ne. Glasujemo o amandmaju k 4. členu. </font><br/>
<font size="4">	Kdo je za? (11 članov.) Je kdo proti? (Nihče.)  </font><br/>
<font size="4">	Ugotavljam, da je amandma sprejet.</font><br/>
<font size="4">	V razpravo dajem amandma k 5. členu, in sicer je to amandma poslanskih skupin koalicije. Kdo želi razpravljati? Nihče. Glasujemo o amandmaju k 5. členu.</font><br/>
<br/>
<b><font size="4">10. TRAK: (TB) – 9.45</font></b><br/>
<br/>
<font size="4">	(nadaljevanje) Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">Ugotavljam, da je amandma k 5. členu sprejet.</font><br/>
<font size="4">Dajem v razpravo 6., do vključno 10. člen predloga zakona, h katerim niso bili vloženi amandmaji. Ni interesa po razpravi, zato dajem v obravnavo amandma k 11. členu in sicer je to amandma poslanskih skupin koalicije.</font><br/>
<font size="4">Začenjam glasovanje o amandmaju k 11. členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">Ugotavljam, da je amandma k 11. členu sprejet.</font><br/>
<font size="4">V razpravo dajem 12. do vključno 19. člen predloga zakona, h katerim ni bilo vloženih amandmajev. Ni razprave, zato prehajamo na obravnavo amandmaja k 20. členu poslanskih skupin koalicije. Ali želi kdo razpravljati? Ne, zato začenjam glasovanje o amandmaju k 20. členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Na ta način zaključujem razpravo o členih in vloženih amandmajih.</font><br/>
<font size="4">V skladu s prej sprejeto odločitvijo odbora, prehajamo na glasovanje o vseh členih skupaj. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">Ugotavljam, da so členi sprejeti in s tem zaključujem obravnavo predloga zakona na Odboru za finance. Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da poročilo na seji Državnega zbora podam sam, kot predsednik odbora.</font><br/>
<font size="4">In s tem zaključujem to točko dnevnega reda.</font><br/>
<br/>
<font size="4">Prehajamo na </font><b><font size="4">3. TOČKO DNEVNEGA REDA – POROČILO O DELOVANJU FISKALNEGA SVETA V LETU 2018.</font></b><font size="4"> V okviru te točke gre za obravnavo poročil, ki jih je Fiskalni svet na podlagi osmega odstavka 10. člena Zakona o fiskalnem pravilu dolžan posredovati Državnemu zboru vsako leto. Prejeli smo dodatno gradivo k tej točki dnevnega reda in sicer, mnenje Komisije Državnega sveta za gospodarstvo, obrt, turizem in finance, z dne 8. julija letos. K tej točki so vabljeni predstavniki Fiskalnega sveta, Ministrstva za finance in Državnega sveta.</font><br/>
<font size="4">Uvodno besedo dajem predsedniku Fiskalnega sveta, gospodu dr. Davorinu Kračunu.</font><br/>
<font size="4">Izvolite, prosim.</font><br/>
<br/>
<b><font size="4">DR. DAVORIN KRAČUN:</font></b><font size="4"> Spoštovani gospod predsednik, spoštovani visoki zbor.</font><br/>
<font size="4">V skladu z zakonom je Fiskalni svet v maju predal poročilo o svojem delu v preteklem letu in to poročilo se nanaša na - to sicer ni prvo poročilo, to je že drugo letno poročilo - vendar je prvo poročilo, ki obravnava delo fiskalnega leta v celotnem letu, torej skozi celoten proračunski ciklus. Sicer ima poročilo dva dela. V prvem delu je ta formalni del, o izvrševanju zakonskih nalog, ki jih opravlja Fiskalni svet, drugi del pa je metodološki, dotika se nekaterih metodoloških vprašanj, ki so povezani s fiskalnim pravilom in z vsebino ocenjevanj, ki jih opravlja Fiskalni svet.</font><br/>
<font size="4">Samo delo Fiskalnega sveta v letu 2018 lahko razdelimo na dva sklopa. Prvi sklop predstavlja tisto, kar je Fiskalni svet opravil na osnovi zakona, torej tisto, za kar zakon Fiskalni svet obvezuje. Drugi del pa so nekatere naloge oziroma nekatere aktivnosti, ki jih je izvedel Fiskalni svet</font><br/>
<br/>
<b><font size="4">11. TRAK: (TB) – 9.50</font></b><br/>
<br/>
<font size="4">(nadaljevanje) v skladu z svojo funkcijo, ne da bi to zakon od njega posebej zahteval. Torej, Fiskalni svet je skladno z zakonov podal naslednje ocene – v aprilu je Državnemu zboru in Vladi oddal oceno osnutka programa stabilnosti, dopolnitev 2018, v maju je Državnemu zboru oddal poročilo o delovanju Fiskalnega sveta za leto 2017, v juniju je Državnemu zboru in Vladi oddal oceno Fiskalnega sveta glede skladnosti izvršenih proračunov sektorja države s fiskalnimi pravili v letu 2017, v avgustu je Državnemu zboru in Vladi oddal oceno predloga odloka o spremembah odloka v okviru za priprave proračuna sektorja države; torej, ocenil je spremembo odloka, ki je bila predlagana in pa v decembru je Državnemu zboru in Vladi predal oceno skladnosti odloka o spremembah odloka v okviru za pripravo proračunov sektorja država, za obdobje 2018 do 2020, s fiskalnimi pravili.</font><br/>
<font size="4">Poleg tega, je leto 2018 bilo za delovanje Fiskalnega sveta dokaj neznačilno, kajti že v marcu je Vlada odstopila, bilo je volilno leto in zato precej turbulentno. Fiskalni svet se je zato odločil, da bo deloval tudi preventivno, torej s svojimi sporočili je želel vplivat na to, da se tudi v obdobju »interegnuma« ne pride do hujšega kršenja fiskalnih pravil in s tem tudi do tveganja za vzdržnost javnih financ. Tako je v februarju Fiskalni svet vse deležnike ob povečanju tveganj za vzdržnost javnih financ pozval, da trenutno ugodnih razmer ne izkoriščajo za oceno kratkoročnih in ozko zastavljenih ciljev, ki bi ogrozili vzdržnost javnih financ.</font><br/>
<font size="4">Po tem našem sporočilu je prišlo do odstopa Vlade in tako je Fiskalni svet svoje sporočilo tudi poudaril oziroma priporočal Državnemu zboru, naj ustavi vse zakonodajne postopke, katerih učinki na javne izdatke niso vključeni v obstoječe proračunske okvire, Državnemu svetu pa, da z vetom prepreči sprejem takšnih zakonov, če Državni zbor priporočil ne bi upošteval. In v septembru, je Fiskalni svet objavil oceno javnofinančnih in makroekonomskih posledic koalicijskega sporazuma o sodelovanju v Vladi za mandatno obdobje 2018 – 2022.</font><br/>
<font size="4">V oceni, ki jo je dal v Fiskalni svet o izvrševanju proračuna za leto 2018, smo ugotovili, da so fiskalna pravila tudi v tem turbulentnem letu 2018, bila pretežno spoštovana, kar se tiče izvrševanja proračuna, zato mislim, da ti pozivi  javnega, Fiskalnega sveta, niso naleteli ravno na gluha ušesa. Seveda, tudi vsi deležniki so prispevali svoje k temu, da je leto 2018 minilo v znamenju pretežnega spoštovanja okvirov vzdržnosti javnih financ, k temu pa je pripomogla tudi konjunktura, namreč, leto 2018 je bilo eno gospodarsko najuspešnejših let v zadnjem desetletju. Za leto 2019 in za naslednja leta, žal ne moremo biti takšni optimisti.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospodu predsedniku Fiskalnega sveta.</font><br/>
<font size="4">Sprašujem predstavnika Ministrstva za finance, ali želi besedo?</font><br/>
<font size="4">Državni sekretar, Metod Dragonja, izvolite, prosim.</font><br/>
<br/>
<b><font size="4">METOD DRAGONJA:</font></b><font size="4"> Hvala lepa, gospod predsednik. Spoštovani poslanke, poslanci, spoštovani ostali prisotni, spoštovani profesor Kračun.</font><br/>
<br/>
<b><font size="4">12. TRAK: (NB) - 9.55</font></b><br/>
<br/>
<font size="4">	(nadaljevanje) V imenu Vlade bi želel dati komentar na tisti del poročila, ki se nanaša na odsotnost Vlade s polnimi pooblastili o delu lanskega leta, kar je po oceni fiskalnega sveta povečalo tveganje za stabilnost javnih financ. Nato je med drugim nakazal tudi srednjeročni proračunski načrt iz programa stabilnosti 2018, ki je bil pripravljen na podlagi / nerazumljivo/ nespremenjenih politik. To je ocena Fiskalnega sveta. Na Ministrstvu za finance smo mnenja, da zgolj iz srednjeročnega proračunskega načrta iz programa stabilnosti 2018, ki je bil pripravljen na podlagi scenarija nespremenjenih politik, da je zgolj iz tega neustrezno sklepati na povečanja tveganja za stabilnost javnih financ. Slovenija se je v tem primeru v odsotnosti Vlade s polnimi pooblastili poslužila možnosti, ki je v državi članici v takih okoliščinah daje uredba EU, št. 473/2013. Menimo, da je v danem primeru sklepati na povečanja tveganja za stabilnost javnih financ, v tem primeru na nek način samo po sebi ne povsem ustrezno. Kar se tiče na splošno delovanja fiskalnega sveta tudi v naprej, pa je Ministrstvo za finance na stališču, da mora Fiskalni svet oblikovali mnenje o zanesljivosti napovedi makroekonomskih in javnofinančnih agregatov tako zaradi lastne ocene realističnosti napovedi od leta 2020 dalje, pa tudi zaradi zakonodajnih zahtev. V predstavljeni analizi Fiskalni svet ugotavljam, da so bile v obdobju 2009 do 2018 napovedi izdatkov večinoma pocenjene, k čemur so največkrat prispevali izdatki za vmesno uporabo in sredstva za zaposlene. Na drugi strani so napovedi prihodkov bolj podvrženi o stanju gospodarskega cikla in s tem odvisne tudi od natančnosti makroekonomskih napovedi, saj so bile pred letom 2014 te napovedi večinoma precenjene, za tem letom pa podcenjene. Najbolj veliko odstopale v celotnem analiziranem obdobju po ugotovitvah Fiskalnega sveta izkazujejo napovedi prihodkov od lastnine, ki so bile pa večinoma pocenjene. Opozorili bi na to, da se bodo prihodki iz lastnine v naslednjem obdobju zniževali, glede na to, da je država v skladu s podanimi zavezami privatizirala oziroma odsvojila pomemben del naložb v državni lasti. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala gospod državni sekretar. </font><br/>
<font size="4">	Gospe poslanke, gospodje poslanci, odpiram razpravo o letnem poročilu o delovanju Fiskalnega sveta. Kdo želi besedo? Poslanec Jožef Horvat, prosim. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala gospod predsednik. Najlepša hvala Fiskalnemu svetu za predstavljeno poročilo. Človek skoraj ne more verjeti, da je šele leto 2018 tisto celo koledarsko leto, ko je naš fiskalni svet, ki ga je postavil Državni zbor z dvotretjinsko večino pravzaprav prvič deloval, se pravi, prvo koledarsko leto, ko je fiskalni svet v celoti pokrival celo leto. Če malo pobrskam po zgodovini, leta 2012 je bila podpisana pogodba, ki se ji krajše reče fiskalni pakt. Sicer je to pogodba o stabilnosti koordinacij in upravljanj v gospodarski in denarni uniji. Državni zbore je potem relativno hitro že 19. aprila, naslednje leto, se pravi, ja, leta 2012, 19. aprila je Državni zbor ta fiskalni pakt že ratificiral in evo, šele leta 2018 imamo celo koledarsko leto, ki ga na nek način spremlja Fiskalni svet. Gospod predsednik, prof. Kračun, moje vprašanje je zelo kratko. Saj veste, velikokrat smo imeli razpravo na tem odboru kot tudi na sejah Državnega zbora. Kaj zdaj pravzaprav pomeni zapisano Fiskalno pravilo v slovensko Ustavo? Kaj pravzaprav zdaj pomeni ta srednjeročna uravnoteženost? Čeprav proračune ne sprejemamo za srednji rok, za neko večletno obdobje, sprejemamo za enoletno obdobje, ampak kot navajate v poročilu in je pohvalno, Fiskalni svet deluje tudi     </font><br/>
<br/>
<b><font size="4">13. TRAK: (ŠPE) – 10.00</font></b><br/>
<br/>
<font size="4">	(nadaljevanje) v mednarodnem okolju. Tam gotovo se z vašimi kolegi srečujte in najbrž je to namenjeno, to mednarodno povezovanje, izmenjavi izkušenj. Ali lahko zdaj v tem relativno kratkem času kar obstoja Fiskalni svet, poveste, kakšne so izkušnje drugih držav podpisnic pogodbe glede spoštovanja fiskalnega pravila. Tako čisto v pravnem smislu. Saj veste na kaj mislim. Mislim seveda tudi na to, da imamo zahtevo za oceno ustavnosti Zakona o izvrševanju proračunov, ampak predvsem me zanimajo zdaj, kako drugje v svetu spoštujejo to fiskalno pravilo. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Nadaljujejo z razpravo. Tole kar zdaj sledi, bo moja razprava. Prijavljam jo, da se bo vedelo. Ne bo pa prav pretirano dolga, se pa bo navezovala tudi na to, kar je poslanec Horvat povedal in bom prosil predsednika Fiskalnega sveta za določeno pojasnilo.</font><br/>
<font size="4">	Kar se tiče samega financiranja Fiskalnega sveta so stvari v Zakonu o fiskalnem pravilu jasne. Fiskalni svet je tisti, ki v okviru proračunskega načrtovanja sam predlaga sredstva, ki jih potrebuje za lastno delovanje. Tudi ne more biti nobenega dvoma, da ima Fiskalni svet predsednika in dva člana ter da ima največje dovoljeno število zaposlenih štiri javne uslužbence. To tudi tako je, pri čemer so trije od teh javnih uslužbencev v službi za analize, ena pa je zaposlena v kabinetu predsednika Fiskalnega sveta. Se pravi se pogovarjamo o treh funkcionarjih in o štirih javnih uslužbencih. Tisto, kar me je pri pregledu gradiva malo zbodlo je bilo to, da je bilo za leto 2018 načrtovanih, se pravi po predlogu Fiskalnega sveta, najprej za njegovo delovanje 626 tisoč 800 evrov, potem pa je bilo to zreducirano na 431 tisoč 800 evrov in v končni fazi realizirano v celotnem letu 2018, 409 tisoč evrov. Tukaj gre za razkorak, ki je višji od 30 % in bi me vendarle zanimalo pri inštituciji, ki se ukvarja predvsem z makro analizami oziroma makroekonomskimi analizami, ki ima strokovnjake za javne  finance in ki seveda ima strokovnjake za napovedovanje oziroma ekonomsko prognoziranje, kako se je vendarle lahko zgodil tako velik razkorak. To se mi zdi, da je dobro povedati, ko se pogovarjamo o poročilu za 2018 in posebej poudarjam, stroški dela so prevladujoči stroški pri tej inštituciji, zaposlenih je pa samo sedem ljudi, pa še od tega dva člana zgolj s 50 % delovnim časom. Končujem.</font><br/>
<font size="4">	Ali želi še kdo od poslancev in poslank razpravljati?</font><br/>
<font size="4">	Kolega Jani Möderndorfer, prosim.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">V bistvu niti ne bi razpravljal, ampak zdaj kolega predsednik, ker si izpostavil in odprl to vprašanje, bom povedal naslednje. In bo kot razprava, še preden spregovori Fiskalni svet. Vsi vemo, kdo si je Fiskalni svet zamislil. Ni bil obvezen, niti predpisan in ga v zakonu, ko smo sprejemali fiskalno pravilo, ne bi potrebovali. Vendar smo se takrat odločili, tudi na predlog Nove Slovenije, da seveda ta Fiskalni svet naredimo. Zakaj to omenjam? Omenjam zaradi tega, ker me veseli razprava o proračunu, ki prihaja, ko bomo razpravljali o neodvisnosti dela organov. Zdaj ne razpravljam v smislu, a je Fiskalni svet upravičen ali ne. Tako kot si povedal predsednik, to so dejstva / nerazumljivo/ svoji razpravi v samem začetku. In jaz vedno pravim tako, kadar nekaj zapišeš v zakon in to zavestno tudi sprejmeš z nekim jasnim vedenjem, kaj bo pravzaprav ta organ počel, potem mu moraš tudi zagotoviti  sredstva. Vendar praksa kaže tako, da si ta zagotavljanje vedno zamisli Ministrstvo za finance in oni mislijo in odločajo, koliko bo neodvisni organ potreboval. Seveda to naredijo zelo prefrigano. </font><br/>
<br/>
<b><font size="4">14. TRAK (VI) 10.05</font></b><br/>
<br/>
<font size="4">	(Nadaljevanje) Obstaja postopek kako se pripravlja proračun, neodvisni organ poda svojo zahtevo, predvidevanja in potem se začnejo, bom rekel, v narekovaju, tovrstna pogajanja in največkrat praviloma vedno pride do znižanj, vedno. Je pa zanimivo, da pri, ne pri vseh organih, samo pri določenih organih se to zgodi. Recimo dam primer, Varuh za človekove pravice predlaga razširitev, povečanje sredstev, nikoli ni doživel znižanja sredstev. Ko to zahteva zagovornik načel enakosti vedno doživi znižanje. Ko to zahteva Fiskalni svet prav tako. In zato se jaz danes sprašujem, v bistvu predsednik je postavil provokativno vprašanje. Predsednika jaz nimam za neukega moža. Zato vnaprej je to v bistvu svojevrstno sporočilo. Veste, Ministrstvo za finance je varuh proračuna, ampak ta, bom rekel, zgled varuha lahko zganjaš znotraj vseh ministrstev, ne pa pri neodvisnih organih, če mislimo resno, da so to neodvisni organi. Če pa ne mislimo resno, potem pa to povejmo naglas. Kajti, neodvisnost se najprej kaže v financah. Najprej tam, potem pa šele vse ostalo. Veste, ko jaz nekomu ne dam denarja in potem on ne more opravljati svojih nalog, ker nima denarja, sem mu posredno pristrigel roke še nekje drugje in možnost, da mu v bistvu dam zobe. V resnici jih mu na ta način ko mu kočnik hoče zrasti, mu ga izpulim. In kočnik ima eno nalogo ko žveči čeljust. Vse ostalo prepuščam domišljiji in vašemu razmišljanju. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Sprašujem poslanca Horvata ali je to sedaj replika ali razprava? Izvolite, razprava. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, gospod predsednik. Seveda sem vesel, da nas je Novo Slovenijo kolegi Jani Möderndorfer pohvalil. Še kako prav je, da smo takrat dosegli nek konsenz in z dvotretjinsko večino sprejeli Zakon o Fiskalnem pravilu. Seveda izkušnje nabiramo iz leta v leto. Še enkrat, leto 2018 je prvo celo koledarsko leto, ki ga je nadziral na nek način Fiskalni svet oziroma spremljal, lepše rečeno. Eno je denar. Seveda podpiram kolega Janija, ki se zavzema za ustrezno financiranje neodvisnih organov vseh. Tukaj pa grem na področje zakonodaje. Takrat, ko smo sprejemali Zakon o Fiskalnem pravilu smo v razpravah tudi povedali, tudi mislim še posebej Ministrstvo za finance, da bo pa delo Fiskalnega sveta operacionaliziral Zakon o javnih financah, ki ga pa nimamo. In tu jaz vidim nek torzo, če smem tako reči, tega organa. Sedaj vprašanje za gospoda državnega sekretarja, kako je sedaj z Zakonom o javnih financah? In, ali je omogočeno, kljub temu, da ga nimamo, vsaj prilagojenega fiskalnemu paktu, ali je omogočeno normalno delo Fiskalnega sveta? Sedaj je pravzaprav to vprašanje za oba in za Fiskalni svet in za Vlado. Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa, gospod poslanec. Vsekakor v tej državi Zakon o javnih financah imamo. Vprašanje je sedaj samo kdaj bodo sprejete spremembe in dopolnitve obstoječega zakona. Tule bo potrebno pa sedaj predati besedo predsedniku Fiskalnega sveta ali pa morda malo kasneje, da se gospodje pokonzultirajo. Pa damo prej besedo državnemu sekretarju na Ministrstvu za finance. Gospod Kračun, želite besedo takoj? Izvolite. </font><br/>
<br/>
<b><font size="4">	DR. DAVORIN KRAČUN:</font></b><font size="4"> Zanimiva vprašanja. Bom kar po vrsti oziroma bom začel z vprašanjem, ki ga je dal gospodom Horvat. Najprej glede srednjeročne uravnoteženosti, ki jo zahteva 2. člen 148. člena Ustave. Tukaj gre za to, da Zakon o fiskalnem pravilu v 3. členu operacionalizira </font><br/>
<b><font size="4">	</font></b><br/>
<b><font size="4">15. TRAK: (SC) - 10.10</font></b><br/>
<br/>
<b><font size="4">	</font></b><font size="4">(nadaljevanje) to ustavno načelo in sicer s tem, da uvede institut strukturnega ravnovesja oziroma strukturne uravnoteženosti pri čemer vplive ciklusa izloči iz računov dovoljene porabe in tako, potem v srednjeročnem obdobju naj bi se v povprečju nominalni saldo izenačil s strukturnim saldom kot srednjeročno obdobje pa razumemo menjavo ciklusov dobrega s slabim tako kot to določa definicija v 2. členu Zakona o fiskalnem pravilu. Srednjeročna uravnoteženost torej zasledujemo s tem, da je za enkrat jo težko oceniti, zato ker Slovenija je šele leta 2017 dosegla / nerazumljivo/ torej srednjeročni fiskalni cilj, do takrat pa so veljale neposredna določila pakta za stabilnost in rast glede doseganja srednjeročnega cilja in fiskalnega napora, zato je sedaj še prekratko obdobje, da bi lahko dali oceni srednjeročne uravnoteženosti, ampak v kolikor spoštujemo tudi prvi del prvega odstavka ter četrti odstavek 3. člena Zakona o fiskalnem pravilu v tem primeru torej glede strukturnega ravnovesja v tem primeru smo na poti tudi vzdrževanja srednjeročne uravnoteženosti javnih financ. </font><br/>
<font size="4">	Kar se tiče drugih držav je tako. Tam so pozicije različne tudi fiskalni sveti imajo različno vlogo in marsikje se fiskalni sveti pritožujejo, da pravzaprav ne dobijo dovolj informacij od svojih vlad in da je njihovo delo oteženo. Mi se s tovrstnimi problemi pri nas ne ukvarjamo. Je pa res, da vsepovsod se je občasno pojavile diskusije o ustreznosti fiskalnih pravil, o morebitnem prilagajanju ali morebitni evoluciji fiskalnih pravil v kakšno drugo obliko. Predvsem je vprašanje strukturnega salda, ki temelji na proizvodni vrzeli predmet diskusij, vendar za enkrat definitivnih predlogov kako bi naredili ta korak naprej oziroma k izboljšanju ni in pač uporabljamo izračun proizvodnje vzeli, ki ni idealen in kjer si tudi naš Fiskalni svet pomaga z določenimi metodološkimi postopki tako, da pridemo do bolj zanesljivih rezultatov. Je pa seveda res, da je fiskalno pravilo dostikrat predmet napadov vseh tistih, ki bi iz kakršnegakoli razloga želeli povečati porabo oziroma se dodatno zadolžiti. Tako vidimo recimo spremljamo kaj se sedaj dogaja v Italiji tudi z novo vlado tudi glede obljub prejšnje vlade, ki jih seveda v okviru normalnega spoštovanja fiskalnih pravil ni mogoče uresničiti. Seveda je jasno, da v tem primeru pride tudi do preverjanja ali pa do teženj po spremembi fiskalnih pravil. Tudi Evropski fiskalni odbor v svojih člankih razpravlja o morebitnih spremembam, vendar po naših izkušnjah je fiskalno pravilo dovolj fleksibilno, da je možno v okviru obstoječega fiskalnega pravila voditi razumno fiskalno politiko, ki omogoča prilagajanje porabe, ki pa preprečuje ekscese, ki bi imeli posledico v prevelikem zadolževanju. Za Slovenijo tudi ob spoštovanju fiskalnega pravila ne moremo reči, da zahtevamo varčne javne finance, kajti rast javne    </font><br/>
<br/>
<b><font size="4">16. TRAK: (SC) - 10.15</font></b><br/>
<br/>
<b><font size="4">	</font></b><font size="4">(nadaljevanje) porabe v zadnjih letih je velika tudi proračunska razprava oziroma okvir za leto 2020 pokaže, da je razpoložljiv znesek za porabo precej večji od tistega, ki je bil v letu 2019 in ta je precej večji od tistega, ki je bil v letu 2019, če tudi upoštevamo fiskalno pravilo. Ob tem lahko upoštevamo za enkrat še ugodne okoliščine, da se stroški za obresti znižujejo in zato je razpoložljivih sredstev za porabo celo več kot pa je samo indeks rasti. Tudi, če spoštujemo fiskalna pravila ni potrebno nerazumno varčevanje, ampak samo razumno in gospodarno ravnanje z javnimi financami ob omogočanju razumne rasti porabe.</font><br/>
<font size="4">	Glede Zakona o javnih financah oziroma na to se tudi nanaša ugotovitev gospoda Dragonje, da bo Fiskalni svet moral izdelati mnenje o napovedih javnofinančnih agregatov o zanesljivosti napovedi javnofinančnih agregatov, za to nas je zadolžila novela Zakona o javnih financah in to je tudi v programu dela fiskalnega sveta za prihodnje leto. </font><br/>
<font size="4">	Sedaj pa glede financiranja fiskalnega sveta. Glede tega je predvsem moram ugotoviti, da tukaj nimamo škarje in platna povsem v rokah, zato kar po zakonu je za administrativne zadeve pristojno Računsko sodišče in zato tudi glede porabe upoštevamo vse, kar nam naroči oziroma kot nas omejuje Računsko sodišče s svojimi pravili. Predvsem moram reči, da se trudimo ravnati gospodarno in tudi s tem sicer minimalnim deležem javnih financ, ki ga uporabljamo pač maksimalno skrbno in zgledno. Zakaj nismo porabili vsega, kar nam je bilo dodeljeno? Sedaj sicer se nenavadno braniti zakaj nismo porabili več kot smo, ampak kljub temu je tukaj nekaj faktorjev. Namreč prva stvar, ki jo bo v prihodnosti fiskalni svet začel bolj uporabljati so mnenja drugih institucij, ki jih bomo naročili in jih bo verjetno treba tudi plačati. To doslej še ni bilo potrebno, ampak smo naleteli na vedno več takih problemov, ki potrebujejo strokovno in teoretično fondirano rešitev za katere bomo poiskali zunanjo pomoč. V letu 2018 to še ni bilo potrebno. Druga stvar je, da smo v mednarodna dogajanja vedno bolj vpeti in da pričakujemo, da bomo izkoristili več vabil za mednarodna srečanja. Do slej smo se tega udeleževali minimalno in samo takrat, ko je bilo nujno. Glavni finančni problem pa bo selitev. Kot veste so naši prostori pri Računskem sodišču samo začasni in iščemo prostore. Selitev bo sorazmerno velik zalogaj in zaradi tega morajo sredstva za delovanje fiskalnega sveta biti večja kot pa so bila porabljena doslej. Kar se tiče leta 2017. Takrat so bila predvidena sredstva za celo leto, fiskalni svet pa je deloval samo dobrega pol leta.</font><br/>
<font size="4">	Glede porabe. Fiskalni svet še vedno ni razvil vseh aktivnosti, ki jih pa bo. Ne glede na to pa seveda delujemo, delamo skrbno in go0spodarno tudi s temi mikro sredstvi, ki so nam na razpolago v primerjavi z 20 milijardami javne porabe v Republiki Sloveniji.  </font><br/>
<br/>
<b><font size="4">17. TRAK: (TB) – 10.20</font></b><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospodu predsedniku Fiskalnega sveta.</font><br/>
<font size="4">Da ne bi bilo nesporazuma, jaz sem izpostavil predvsem vidik načrtovanja in vidik realizacije. Tu ne gre za očitek, da je nekdo uporabil premalo, ampak gre za to, da od nekoga, ki je glavni nadzornik, najprej oblikovanja, potem pa tudi izvajanja javnofinančne politike države, bi človek pričakoval, da bo vsaj približno vedel, koliko bo v enem letu porabil denarja za lastno delovanje in če je ta razkorak več kot 30 %, potem verjetno tega vedenja ni. To je tisti moj razmislek. Zdaj je jasno, da smo dobili informacije. Očitno je tudi, da bo Fiskalni svet svoje mednarodne dejavnosti in zlasti svojo »konzultativno« dejavnost na mednarodni ravni povečeval, kar bo verjetno tudi še pripomoglo k večji kvaliteti njegovega dela.</font><br/>
<font size="4">Zdaj pa sprašujem še državnega sekretarja, Metoda Dragonjo, želi besedo?</font><br/>
<font size="4">Izvolite, prosim.</font><br/>
<br/>
<b><font size="4">METOD DRAGONJA:</font></b><font size="4"> Hvala lepa, gospod predsednik.</font><br/>
<font size="4">Na kratko, najprej bi rad poudaril, da je Fiskalni svet v veliko oporo pri delovanju Ministrstvu za finance pri vodenju javnofinančne politike. To mogoče bi moral reči v začetku. Predsednik in člani Fiskalnega sveta se dobijo na srečanjih z ministrom za finance in z ekipo ministrstva in obravnavajo teme, ki so potem sicer kot neodvisni organ, jih potem Fiskalni svet tudi komunicira oziroma objavlja.</font><br/>
<font size="4">Kar se tiče vprašanja gospoda Horvata, glede Zakona o javnih financah in pa s tem povezano delovanje Fiskalnega sveta – zadnja novela Zakona o javnih financah, uveljavljena leta 2018, je to konkretizacijo zagotovila. Prenesla je proračunsko direktivo v pravni red Republike Slovenije. Novela je bila notificirana pri Evropski komisiji in iz tega naslova Republika Slovenija nima dodatnih obveznosti.</font><br/>
<font size="4">Če bi pa…, je gospod Möderndorfer šel, ker je v svoji diskusiji nekoliko kritiziral Ministrstvo za finance, da imamo neenak meter pri, v bistvu, neodvisnih organih, ki jih pravzaprav, svojo neodvisnost tudi skozi, skozi potem svojo finančno neodvisnost, morajo izkazovat, kajne, organ konkretno, ki ga je omenil, ki spodbuja enake možnosti, organ, ki je od svoje ustanovitve najbolj povečeval sredstva za svoje delovanje, to bi vnaprej, pred proračunskimi diskusijami, s katerimi se bo odbor spopadel v naslednjem mesecu, želel povedat. Vse je odvisno pravzaprav že od samih predlogov. Če so predlogi oblikovani zelo ambiciozno in zelo, bi rekel, povečujejo načrt porabe in da to ni dobro utemeljeno, potem ni jasno, da ima osnovno vlogo Ministrstvo za finance, da te rast, na nek način, uskladi z ostalimi proračunskimi porabniki. Jasno, upoštevajo tudi programe dela. Če sem malo bolj direkten, pa tudi za te organe ne more biti principa samopostrežbe. To se pravi, da dobijo, kolikor želijo, ampak, tudi ti organi morajo javnofinančno odgovornost izkazovat.</font><br/>
<font size="4">Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Zaključujem razpravo in ugotavljam, da se je Odbor za finance seznanil s Poročilom o delovanju Fiskalnega sveta za leto 2018. Na ta način tudi zaključujem to točko dnevnega reda. Gospodu predsedniku in članoma Fiskalnega sveta se zahvaljujem za udeležbo.</font><br/>
<br/>
<font size="4">Prehajamo na </font><b><font size="4">4. TOČKO DNEVNEGA REDA - POROČILO ODBORA ZA FINANČNO STABILNOST ZA LETO 2018.</font></b><font size="4"> V okviru te točke dnevnega reda gre za obravnavo poročil, ki jih je Odbor za finančno stabilnost na podlagi 13. člena Zakona o makrobonitetnem nadzoru finančnega sistema, dolžan posredovati Državnemu zboru vsako leto.</font><br/>
<font size="4">K tej točki so vabljeni predstavniki Banke Slovenije, Odbora za finančno stabilnost in Ministrstva za finance. Dodatno vabljeni sta še Agencija za trg vrednostnih papirjev in Agencija za zavarovalni nadzor.</font><br/>
<br/>
<b><font size="4">18. TRAK: (TB) – 10.25</font></b><br/>
<br/>
<font size="4">	(nadaljevanje) Prejeli smo tudi dodatno gradivo k tej točki dnevnega reda oziroma… in to je mnenje Komisije Državnega sveta za gospodarstvo, obrt, turizem in finance z dne 22. julija 2019.</font><br/>
<font size="4">	Za začetek dajem besedo predstavniku Odbora za finančno stabilnost. To je gospod Tomaž Košak, direktor oddelka za finančno stabilnost in makrobonitetno politiko.</font><br/>
<font size="4">	Gospod Košak izvolite, beseda je vaša. Pa izvolite, vključite mikrofon.</font><br/>
<br/>
<b><font size="4">TOMAŽ KOŠAK:</font></b><font size="4"> Hvala. Spoštovani poslanci Državnega zbora, člani Odbora za finance, hvala za vabilo na današnjo sejo, kjer bomo s kolegi predstavil letno poročilo Odbora za finančno stabilnost in bomo seveda tudi na voljo za odgovore na vaša vprašanja.</font><br/>
<font size="4">Moja predstavitev je sestavljena iz treh delov. Najprej vam bom na kratko predstavil vlogo Odbora za finančno stabilnost. V nadaljevanju vam bom orisal makroekonomske okoliščine, v katerih slovenski finančni sistem deluje v zadnjem letu. V tretjem delu pa vam bom predstavil nekatere makrobonitetne politike, s katerimi smo prispevali k zaščiti stabilnosti finančnega sistema v Sloveniji, v preteklem letu.</font><br/>
<font size="4">Če torej začnem s predstavitvijo odbora, ki je bil ustanovljen na podlagi Zakona o makrobonitetnem nadzor, leta 2013. Je odbor, pristojen za oblikovanje makrobonitetne politike v Republiki Sloveniji, katere namen je prizadevanje za finančno stabilnost in s tem zagotavljanje pozitivnega prispevka finančnega sektorja v gospodarski rasti. Poleg predstavnikov Banke Slovenije, v odboru sodelujejo še predstavniki Agencije za trg vrednostnih papirjev, Agencija za zavarovalni nadzor in seveda Ministrstvo za finance.</font><br/>
<font size="4">Odbor v zadnjem obdobju deluje v razmerah postopnega zniževanja gospodarske rasti v Sloveniji. Ta se namreč po letu 2017, ko smo dosegli vrh gospodarskega cikla, postopno znižuje, vendar za enkrat ostaja približno dvakrat višja od povprečja v evrskem območju. Dejavniki zniževanja sicer še vedno ugodne rasti gospodarske aktivnosti izhajajo predvsem iz mednarodnega okolja, medtem, ko so domači dejavniki spodbudni. Podobna gibanja na Banki Slovenije pričakujemo tudi še do konca letošnjega leta. Tveganja, ki spremljajo napovedi, izhajajo pretežno iz zunanjega okolja. Stopnjevanje geopolitičnih trenj in dodatnih protekcionističnih ukrepov, bi lahko povzročili padec rasti tujega povpraševanja, ki bi se odrazil tako v nižji rasti izvoza, kot seveda tudi v splošnem poslabšanju gospodarskega razpoloženja doma.</font><br/>
<font size="4">Gospodarske razmere in ključna tveganja se seveda odražajo tudi na finančnem sistemu. Ta v lanskem in letošnjem letu ostaja sicer stabilen, vendar se tveganja za njegovo stabilnost povečujejo. Zlasti tveganja, ki izhajajo iz trga nepremičnin, ostajajo povečana, saj je rast cen stanovanjskih nepremičnin že dlje časa visoka. Slovenija se po tem parametru uvršča v skupino držav Evroobmočja, z najvišjo dinamiko rasti cen na nepremičninskem trgu. Tveganja, ki izhajajo iz nizkih obrestnih mer, predstavljajo dohodkovno tveganje za banke na srednji rok in določena tržna tveganja tako za banke, kot tudi za ostale finančne posrednice. Kot že omenjeno, se pa povečuje makroekonomsko tveganje, predvsem zaradi nižje svetovne gospodarske rasti in / nerazumljivo/ negotovosti v mednarodnem okolju. Omenjene okoliščine pa imajo za slovenske finančne institucije še dodatno pomembno posledico, namreč, soočajo se s presežno likvidnostjo, zaradi katere iščejo nove investicijske priložnosti, s potencialnimi dodatnimi tveganji.</font><br/>
<font size="4">Banke, na primer, še vedno relativno nizko kreditirajo sektor podjetij, iščejo nove priložnosti pri kreditiranju prebivalstva in sicer, predvsem v segmentu potrošniških posojil, nekoliko manj pa na področju stanovanjskih posojil. V zadnjem letu pa opažamo tudi povečano aktivnost bank do kreditiranja tujine. Banka Slovenije ima za zagotavljanje stabilnosti finančnega sistema, na voljo makrobonitetne instrumente, s katerimi uresničuje v strategiji opredeljen cilj makrobonitetne politike. Tako smo lani ob naraščanju tveganj na segmentu rasti potrošniških posojil, ukrepali s spremembo makrobonitetnega instrumenta za kreditiranje prebivalstva, tako da smo že leta</font><br/>
<br/>
<b><font size="4">19. TRAK: (TB) – 10.30</font></b><br/>
<br/>
<font size="4">	(nadaljevanje) 2016 prejeto priporočilo za stanovanjska posojila dopolnili z omejitvami za potrošniška posojila. Določili smo razmere med stroški servisiranja dolga in dohodkom kreditiranja, tako imenovan, DSTI, ter omejili priporočeno ročnost potrošniških posojil na največ 10 let. Navedeni ukrepi prispevajo k povečanju odpornosti bank, ki omejujejo ponudbo novo odobrenih potrošniških posojil, katerih rast je najvišja med vsemi posojili na posojilnem trgu v Sloveniji. Ostale aktivne makrobonitetne instrumente smo na Banki Sloveniji prilagodili razmeram, kar podrobno opisujemo v samem poročilu.</font><br/>
<font size="4">	Za konec naj omenim še redno obravnave in odločanje odbora o potencialni reciprociteti ukrepov, ki so jih sprejele druge države in bi bilo smiselno uporabit v primerih večjih neposrednih čezmejnih vplivov, vendar tega zaradi nematerialne izpostavljenosti do teh tretjih držav v Evroobmočju, lani ni bilo potrebno. Gledano primerjalno z drugimi državami, je lani več kot polovica držav EU sprejelo strožje ukrepe na področju makrobonitetne politike. Slovenija se po številu uvedenih makrobonitetnih instrumentov uvršča v sredino med države članice Evropske unije.</font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">Sprašujem predstavnika Ministrstva za finance, želite besedo? Ne.</font><br/>
<font size="4">Prav tako vprašujem predstavnika Agencije za trg vrednostnih papirjev, ali želite besedo?</font><br/>
<font size="4">Gospod Primož Pinoza, prosim.</font><br/>
<br/>
<b><font size="4">PRIMOŽ PINOZA:</font></b><font size="4"> Gospod predsednik, spoštovani člani Odbora za finance, hvala za besedo.</font><br/>
<font size="4">Predstavil bi še stanje na področju kapitalskega trga, v luči sistemskega tveganja finančnega sistema Republike Slovenije v letu 2018. Če najprej navedem nekaj dogajanj z vplivom na sistemsko stabilnost finančnega sistema. V luči dogodkov na kapitalskem trgu lahko povem, da v letu 2018 je bil sprejet Zakon o trgu finančnih inštrumentov. Nov zakon, ki je implementiral direktivo MIFID v slovenski pravni red in je v bistvu s tem povečal varnost slovenskega kapitalskega trga.</font><br/>
<font size="4">V letu 2018 smo se srečeval tudi z zmanjševanjem ponudnikov investicijskih storitev in poslov v Republiki Sloveniji in z zmanjševanjem števila družb za opravljanje. Obseg sredstev strank pri ponudnikih investicijskih storitev in poslov je bil konec leta 2018, je znašal 15,17 milijard evrov, od tega so imeli investitorji pri borzno posredniških družbah in bankah za 13,5 milijard evrov sredstev v domačih finančnih inštrumentih. Družbe za upravljanje so opravljale 100 vzajemnih skladov, v katerih je bilo zbranih za 2,5 milijarde evrov sredstev. 130 milijonov evrov sredstev je bilo v alternativnih investicijskih skladih, ki so jih upravljali subjekti s sedežem v Republiki Sloveniji, trije upravljavci so pa upravljali tudi 13 vzajemnih pokojninskih skladov, v katerih je bilo 1,12 milijarde evrov sredstev.</font><br/>
<font size="4">Agencija za trg vrednostnih papirjev je kot dve ključni tveganji makrobonitetnega značaja na področju kapitalskega trga zaznala likvidnost kapitalskega trga in pa stabilnost neto vplačil, glede na čisto vrednost vzajemnih skladov. Kar se tiče likvidnosti kapitalskega trga, jo je agencija spremljala s štirimi kazalnimi, in sicer odstopanje prometa od dnevnega povprečja na ljubljanski borzi, povprečni dnevni promet na ljubljanski borzi, število izdaj vrednostnih papirjev in odstopanje od povprečja SBITOP, se pravi, glavnega indeksa ljubljanske borze od dolgoletnega povprečja.</font><br/>
<font size="4">Pri spremljanju teh kazalnikov je agencija tveganje likvidnosti kapitalskega trga ocenila kot visoko, kot že nekaj let pred tem. Kar se pa tiče drugega, torej, druge tveganosti, je pa stabilnost neto vplačil glede na čisto vrednost sredstev, kjer je pa agencija to tveganje spremljala preko dveh kazalcev in sicer, preko deleža neto vplačil v vzajemne sklade v skupni čisti vrednosti sredstev vseh vzajemnih skladov. Tako je v letu 2018, so znašali neto odlivi iz skladov 33,8 milijona evrov, kljub temu pa ocenjujemo, da tukaj ni kakšnega večjega tveganja, zaradi tega, ker ni bilo večjih nihanj in pa ni bilo dlje trajajočega</font><br/>
<br/>
<b><font size="4">20. TRAK: (ŠPE) – 10.35</font></b><br/>
<br/>
<b><font size="4">	</font></b><font size="4">(nadaljevanje) obdobja neto izplačil. Delež neto vplačil… drugi kazalnik je bil pa delež neto vplačil v vzajemne sklade določene vrste čiste vrednosti sredstev vzajemnih skladov določene vrste, kjer smo pa zaznali, da razen skladov denarnega trga, večjih nihanj ni bilo. Pri skladih denarnega trga gre pa za visoko likvidna sredstva in pa za relativno nizek delež teh sredstev v celotni vrednosti sredstev, ki jih upravljajo skladi, tako da ocenjujemo to tveganje – se pravi stabilnosti neto vplačil glede na čisto vrednost sredstev vzajemnih skladov, kot nizko tveganje. </font><br/>
<font size="4">	Sprejeti so bili tudi nekateri ukrepi oziroma raje rečemo nekatere aktivnosti, ki imajo vpliv na sistemsko stabilnost finančnega sistema in sicer je v letu 2018 agencija delala na izdaji dovoljenja klirinško depotni družbi, skladno z CSDR uredbo. Potem je bila narejena prenova področja skrbništva za investicijske in pokojninske sklade, skladno z direktivo UCITS5. Potem, kot sem že omenil je bila implementirana direktiva MiFID 2. Na novo je bila določena ureditev v skladu denarnega trga zaradi neposredne uporabe uredbe Evropske unije. In pa agencija je v letu 2018 pripravila tudi dokument v zvezi z izdajami, se pravi »ignition coin offering«, ki se nanašajo na izdaje kriptožetonov. S tem je pa agencija primerno pojasnila vprašanja povezana z žetoni in je izoblikovala izhodišča, ki jih ATVP zastopa pri domačih in evropskih inštitucijah v zvezi s tem. </font><br/>
<font size="4">	Toliko, da z mojega…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Zdaj sprašujem predstavnika Agencije za zavarovalni nadzor, če želite besedo pri tej obravnavi poročila odbora za finančno stabilnost?</font><br/>
<font size="4">	Gospod Gorazd Čibej, izvolite.</font><br/>
<br/>
<font size="4">	</font><b><font size="4">MAG. GORAZD ČIBEJ: </font></b><font size="4">Hvala lepa za besedo, gospod predsednik.</font><br/>
<font size="4">	Pregled tveganj na zavarovalniškem trgu bo predstavil namestnik direktorja in vodja sektorja za analize in mednarodno sodelovanje, gospod Niko Erker, tako da mu v tem delu predajam besedo.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Ja, v redu.</font><br/>
<font size="4">	Jaz vas prosim gospod samo, da se za magnetogram z imenom in priimkom predstavite še enkrat, da bo popolnoma jasno kdo ste.</font><br/>
<br/>
<font size="4">	</font><b><font size="4">NIKO ERKER: </font></b><font size="4">Hvala. Torej, pozdravljeni, gospod predsednik in člani sveta. Moje ime je Niko Erker in sem namestnik direktorja Agencije za zavarovalni nadzor.</font><br/>
<font size="4">	Torej na kratko bi vam predstavil tveganja, ki smo jih zaznali v lanskem letu na zavarovalniškem trgu. Še vedno je najpomembnejše tveganje na zavarovalniškem trgu tržno tveganje in situacija se ni spremenila tudi v letu 2019. Dve glavni nekako skupini tveganj, zaradi katerih je tako in sicer v prvi skupini imamo povečano volatilnost borznih indeksov na svetovnih trgih in pa spremenljivost obrestnih mer državnih in podjetniških obveznic. Razloga sta tukaj dva. Na eni strani je tukaj trgovinska vojna in vsa negotovost, ki jo to prinaša in na drugi strani brexit, ki pa itak še ne vemo kako se bo zaključil. Na drugi strani je pa za zavarovalnice zelo zaskrbljujoče to dejstvo, da obrestne mere državnih in dolžniških vrednostnih papirjev ostajajo na zelo nizki ravni oziroma se še znižujejo. To vpliva na zavarovalnice na tak način, da recimo zavarovalnice, ki pretežno prodajajo premoženjska zavarovanja, jih to nekako prizadane, kajti na ta način bi njim izpadel en vir dohodka, s katerim so lahko pokrivali izgube kakšnega slabšega škodnega leta. Po drugi strani pa pri zavarovalnicah, ki se ukvarjajo bolj z življenjskimi zavarovanji, tukaj obstaja tveganje, da nekako ne bodo dosegali garantiranih donosov, ki so jih obljubili v svojih pogodbah. </font><br/>
<font size="4">	Posledica vsega tega kar sem omenil je, da smo začeli opažati v naložbenih portfeljih zmerno alokacijo sredstev v bolj tvegane naložbe. Tukaj mislim predvsem, da se nekako premikajo od naložb v državne obveznice, gre zmerno vse skupaj v podjetniške obveznice in delnice, ki so pa jasno tudi bolj tvegane. Vendar še vedno ostaja kar se tiče portfelja zavarovalnic, naložbenega portfelja, močna koncentracija v slovenske državni in dolžniške vrednostne papirje. </font><br/>
<font size="4">	Drugo najpomembnejše tveganje na področju zavarovalništva je makroekonomsko tveganje         </font><br/>
<br/>
<b><font size="4">21. TRAK: (ŠPE) – 11.40</font></b><br/>
<br/>
<b><font size="4">	</font></b><font size="4">(nadaljevanje)</font><b><font size="4"> </font></b><font size="4">na področju zavarovalništva je makroekonomsko tveganje. To je bilo že prej od predstavnikov Banke Slovenije omenjeno, medtem, ko ostala tveganja ocenjujemo tukaj za nizka.</font><br/>
<font size="4">	Ukrepi makro bonitetnega značaja s strani Agencije za zavarovalni nadzor – v lasnem letu bom izpostavil samo enega, ker se mi zdi, da je bil največji, najpomembnejši z naše strani. In sicer smo pregledali stanje na področju zavarovalništva kar se tiče kibernetske varnosti in pa ponudbe kibernetskih zavarovanj na našem trgu. Kar se tiče varnosti nekako lahko zaključujemo, da se slovenske zavarovalnice zavedajo tveganja, v katerem trenutno delujejo in ki ga prinaša ta trenutna digitalizacija in vse skupaj, vendar pa opažamo jasno, da so na to različno pripravljene. Zdaj, nekako ne moremo reči, da bi bile recimo velike boljše, manjše slabše pripravljene – nekako ni tega. Bolj je odvisno od ljudi, ki zavarovalnico vodijo in zasedajo ključne funkcije. Dejstvo pa je, da je bila skoraj polovica – torej 6 od 15 slovenskih zavarovalnic že žrtev kibernetskega napada, vendar so ta za enkrat namenila brez večjih materialnih posledic. Ker pa se nekako v bodoče, smo mnenja, da se bo to tveganje kvečjemu povečevalo, smo nekako probali dati znak zavarovalnicam tudi preko konference, ki jo organiziramo vsakoletno, da bodo temu področju morale posvečati več svojih resursov – tako finančnih, kot tudi resursov delovne sile.</font><br/>
<font size="4">	Kar se tiče pa same ponudbe pa v lanskem letu, je pa slovenski trg za enkrat še nerazvit kar se tega tiče. Samo ena zavarovalnica je ponujala zavarovanje kibernetskih tveganj in še to v okviru enega paketnega zavarovanja. Torej, bomo pa jasno zadevi sledili, ker tukaj se vseeno… to je tveganje, ki je v bistvu še dosti nerazvito, neznano in je pametno počasi stopati na to področje.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Gospe poslanke, gospodje poslanci, odpiram razpravo o predloženih poročilih. Kdo želi razpravljati? </font><br/>
<font size="4">	Poslanec Jožef Horvat, prosim.</font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala gospod predsednik.</font><br/>
<font size="4">	Čisto na kratko. Vsem prav lepa hvala za predstavljena poročila. So dobro strukturirana. Seveda to so poročila, ko imamo pravzaprav opravka z nekimi dogodki, ki so se dogajali v zgodovini. Jaz gledam tako, da je finančna stabilnost ena matematična funkcija, kjer je čas zelo pomembna spremenljivka. Evo, recimo odbor za finančno stabilnost, letno poročilo ima datum junij 2019. Mi smo zdaj pred kratkim brali v strokovnem časopisju situacijo, recimo v Nemčiji. Z razlogom to državo to omenjam. Naslovi so bili takšni, na primer »Nemčija na poti v tehnično recesijo«. In Slovenija kot pretežno izvozna država mora res zelo dobro znati upravljati s tveganji. Vsi ste prav ta pojem tudi omenjali. Drugo je seveda brexit. Nekoč, ko se je brexit začel, sem spraševal predstavnike Ministrstva za zunanje zadeve, kakšne posledice bomo čutili v Sloveniji zaradi brexita. Odgovor takrat – res, to je bilo čisto na začetku tega brexit procesa, je bil, da pravzaprav posledic na gospodarstvo v Sloveniji, da posledic ne bo. Mi smo že takrat in danes še toliko bolj trdili drugače, ampak pustimo, to je zdaj neka druga tema.</font><br/>
<font size="4">	Zdaj, saj ste povedali, ampak kljub vsemu bi želel malo več. Ob umirjanju konjunkture v mednarodnem okolju, države članice Evropske unije vse pogosteje uporabljajo makrobonitetne instrumente za uravnavanje postopno naraščajočih cikličnih tveganj. Spet smo pri tveganjih in vedno smo pri tveganjih. Tukaj me zanima, kaj pa Slovenija? Mogoče ta trenutek lahko rečemo, da lahko mirno spimo, ampak kaj pa jutri? A smo mi tu v korak, a sledimo, a ocenjujete, da v zadostni meri in da znamo pravilno upravljati ta tveganja, ki spremljajo umirjanje konjunkture v mednarodnem okolju. Prav zaradi tega, ker je kot rečeno Slovenija pretežno izvozna država. Sem vesel, da je predstavnik AZN odprl tudi vprašanje kibernetske varnosti. O tem veliko razpravljamo na različnih odborih v Državnem zboru in    </font><br/>
<br/>
<b><font size="4">22. TRAK: (SB) – 10.45</font></b><br/>
<br/>
<font size="4">	(nadaljevanje) mislim, da si  moramo zelo pogosto postavljati vprašanje, kakšna je kibernetska varnost v Sloveniji. Kakšna je kibernetska varnost finančnega trga v Sloveniji? Vem, da odgovor na to vprašanje najbrž zahteva posebno sejo. Pa še kakšna je vloga tukaj potenciala, ki ga ima inštitut Jožef Štefan, vem, da je v tem tudi udeležen? Zelo na kratko, bom zelo hvaležen. Hvala lepa.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Razprava, poslanec Jože Lenart. Prosim. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa. Bi nadaljeval tu kjer je kolega tudi že načel okoli tveganja. Jaz bi se opredelil samo na to področje nepremičninskega trga, ki je tudi opredeljeno tudi v bodoče kot tisto, ki se ta tveganja tudi najbolj povečevala, predvsem iz tega razloga, ker tudi pretekla kriza, ki je bila, je nastala praktično na tem nepremičninskem balonu, ki potem vpliva tudi na vse ostalo na kreditiranje i n na te strukture zadolževanje, potem predvsem prebivalstva. Mogoče tudi zato, ker tudi kot poslanca me opozarjajo tudi ljudje, ki praktično si nekih stanovanj predvsem v Ljubljani ne morejo več privoščiti. Zdaj ta trend, ki je bil pokazan nepremičninski, pa res tako strmo raste, da je praktično že vse skupaj malo čudno. Seveda se pa glede na, dobro, to mogoče ni vprašanje tu, neenakomerno te zadeve dogajajo v Sloveniji, so zelo različna področja. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. Preden dam besedo našim vabljenim, gospe in gospodje, poročilo odbora za finančno stabilnost je, kot je že bilo ugotovljeno, zelo natančno in tudi precizno strukturirano, vsa tveganja so najprej definirana, opredeljena in potem tudi razložena. Tako, da treba ga je preprosto prebrati, je pa res, da to ni lahko branje in da terja zelo veliko časa in tudi intelektualnega napora, to moramo vedeti in se mi zdi pomembno to poudariti preden nadaljujemo z razpravo. Poslanca Horvat in Lenart sta določene stvari izpostavila. Zdaj pa prosim gospod Košak, če vi eventualno začnete, pa bom potem dal še besedo naslednjim. Izvolite. </font><br/>
<br/>
<b><font size="4">	TOMAŽ KOŠAK:</font></b><font size="4"> Hvala. </font><br/>
<font size="4">	Obe vprašanji sta zanimivi in izredno relevantni. Umirjanje konjunkture v Evropi je neizogibno, v bistvu v ta proces je vključena tudi slovenska gospodarska aktivnost. Zdaj kako se odzivamo z makro bonitetnimi instrumenti, tukaj bi rad izpostavil predvsem dvoje. Zavedati se moramo, da je makro bonitetna politika predvsem namenjena uravnavanju finančnega cikla, medtem pa ko so pa monetarna politika in ostale politike usmerjene predvsem v izravnavo poslovnih ciklov. In seveda ravno zaradi tega je naloga oziroma možnost makro bonitetnih instrumentov predvsem blažitev teh posledic, ne moremo pa preprečiti posledic, ki bodo izhajale v izumiranje gospodarske rasti. Ali smo pripravljeni na naslednji cikel, bi lahko odgovoril tako, da delamo aktivno, da imamo instrumentarji makro bonitetne politike na voljo v smislu, da so postavljena tako pravna podlaga kot tudi strokovne podlage za uporabo tovrstnih instrumentov. Predvsem za uravnavanje cikličnega gibanja so izredno pomembni tako imenovani proticiklični kapitalski blažilniki. V Banki Slovenije imamo ta instrument dejansko aktiviran, njegov parameter oziroma vrednosti tega instrumenta so pa trenutno na 0 %. To pa iz preprostega razloga, ker Slovenija ni bila še deležna tega kreditna buma, ki je potreben, da se začne oblikovati kontraciklični kapitalski blažilniki. To je za nas nekoliko specifično za razliko od večine drugih držav v evro območju, kar seveda pomeni, da v bistvu lahko oblikuješ kontra ciklične kapitalske blažilnike, če imaš v predhodnem obdobju zadostno visoko konjunkturo. In seveda to je konjukutra, ki se mora odražati v višji kreditni aktivnosti. Na žalost pa se v Sloveniji ta kreditna aktivnost, </font><br/>
<br/>
<b><font size="4">23. TRAK: (JJ) - 10.50</font></b><font size="4"> </font><br/>
<br/>
<font size="4">	(nadaljevanje) zlasti do podjetij ni odrazila v zadnjih letih. Vsi veste, da je bila ta kreditna aktivnost do podjetij izredno skromna in smo šele pred dvema letoma dosegli pozitivno kreditno rast v podjetjih in se še zmeraj giblje samo na ravni dveh odstotkov medletno. To je v bistvu ravno ta problem, da imamo dokaj visoko distorzijo na kreditnem trgu v smislu neenakomernega kreditnega oživljanja. Na eni strani nizko kreditno rast do podjetij, na drugi stran relativno visoko kreditno rast do sektorja prebivalstva, zlasti potrošniških posojil. In ravno z namenom, da ne bi preprečili tega kreditnega oživljanja do podjetij, smo seveda v lanskem letu, kot sem omenil, predvsem uporabljali tako imenovane instrumente, ki so namenjeni strani zadolževanja, »borough based managers«, ki so adresirali predvsem previsoko kreditno rast do potrošnikov, potrošniška posojila. Ta ukrep je tudi precej podrobno opisan v poročilu in jaz mislim, glede tudi na odzive strokovne javnosti, je bil ukrep pravilno in pravočasno adresiran. </font><br/>
<font size="4">	Še enkrat poudarjam, upravičeno se ta skrb za ohlajanje kreditne aktivnosti oziroma gospodarske aktivno in posledično ohlajanje kreditne aktivnosti, ki že tako ni visoka, na žalost, pa so domet ali sposobnosti teh markobonitetnih instrumentov, ki jih imamo trenutno na voljo in so trenutno na voljo v okviru Evropske unije, dejansko izredno omejeni.</font><br/>
<font size="4">	Če se dotaknem še drugega vprašanja nepremičninskega trga, bi izpostavil to dejstvo, da je bila dinamika rasti cen na nepremičninskem trgu izredno visoka že leta 2017 z 10 odstotki medletno na zadnji kvartal predhodnega leta. V letu 2018 smo bili sprva priča relativno izredno visoki številke 18 odstotkov medletne stopnje rasti, ki je bila tekom poletja letošnjega leta korigirana s strani statističnega urada, in sicer prepolovljena na 9,1 odstotka. </font><br/>
<font size="4">	Tukaj bi izpostavil, da ponovno makrobonitetna politika lahko predvsem blaži učinke neravnovesij na nepremičninskem trgu, ki se prenaša na finančni sektor. Ne more pa markobonitetna politika odpraviti neravnovesje na nepremičninskem trgu, ki je v bistvu predvsem posledica mogoče nezadostnosti ali neskladnosti glede na cikel stanovanjske politike pa seveda industrijske politike, ki ureja tudi gradbeništvo. Namreč, ugotavljamo, da je z izhodom iz prejšnje finančne krize gradbeni sektor v Sloveniji bil izredno močno prizadet. Tukaj je bil krčenje dodatne vrednosti iz naslova gradbeništva dejansko največje. Iz 7 odstotkov se je skrčil praktično na nekaj več kot 3 odstotkov dodane vrednost v BDP, kar pomeni dejansko izredno močan šok, ki ga je prenesel ta sektor gradbeništva. In posledično je bilo odzivanje ponudbe, stanovanjske ponudbe v sedanjem ciklu relativno zapoznelo. Opažamo, da se v bistvu ta ponudba sedaj nekoliko hitreje prilagaja in povečuje. Mogoče je to tudi razlog v tem, da se je dinamika cen začela postopoma umirjati in pa da se je tudi obseg transakcij nekoliko znižal. Na eni strani je posledica, kar pravilno ugotavljate znižanje obsega teh transakcij rezultat visokih cen, na drugi strani je tudi deloma postopnega prilagajanja ponudbe temu povečanemu povpraševanju.  Na žalost, kot sem povedal, je na strani makrobonitetne politike, predvsem sposobnost blažitve teh negativnih učinkov na finančni sektor samih posledic neravnovesij na nepremičninskem trgu, ki so pa ključne za dinamiko, to visoko rast, dejansko izredno majhna. </font><br/>
<font size="4">	Toliko z moje strani. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Na podlagi razprav poslancev Horvata in Lenarta, sprašujem vas gospod Pinoza, če bi želeli kaj komentirati oziroma dodati. Tudi ni bilo z vašega področja ničesar. Gospod Erker, bi vi želeli kaj? Hvala lepa. </font><br/>
<font size="4">	Ali želi kdo od poslancev razpravljati? Kolega Franc kramar. Prosim. </font><br/>
<br/>
<font size="4">	</font><b><font size="4">FRANC KRAMAR (PS SAB):</font></b><font size="4"> Hvala lepa. Jaz sicer moram reči, da sem nov v tem Državnem zboru, ampak me zanima, glede na to, da to gre za poročilo </font><br/>
<br/>
<b><font size="4">24. TRAK: (JJ) - 10.55</font></b><font size="4"> </font><br/>
<br/>
<font size="4">	(nadaljevanje) Odbora za finančno stabilnost v okviru Banke Slovenije, koliko časa je ta odbor ustanovljen. Zanima me, ali je bil v obdobju krize, ko se najemala takšna ali drugačna, kreditni potencial in ki je pripeljal do bančne luknje. Če je odbor že funkcioniral takrat, ker vemo kaj je nastalo iz te bančne luknje. Nastala je kriza. Krediti so se razdeljevali tu in tam, komurkoli. Osebno ocenjujem, da je Banka Slovenije regulator vse bank in da bi v takih primerih mogla ukrepati. To se žal ni zgodilo. Zadeve so se zato šele danes, nihče več ne razmišlja o tem, da je nastala bančna luknja katero je bilo potrebno pokriti s tremi milijardami sredstev in želim odgovor na vprašanje, ali je Odbor za finančno stabilnost v teh letih deloval in zakaj ni ukrepal v primeru teh kreditov, ki so bili dani s strani slovenskih bank. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Gospod Košak, bi vas prosil, če pojasnite zadevo. </font><br/>
<br/>
<font size="4">	</font><b><font size="4">MAG. TOMAŽ KOŠAK:</font></b><font size="4"> Hvala. Hvala za vprašanje. Kot rečeno je bil odbor za finančno stabilnost ustanovljen na podlagi Zakona o makrobonitetnem nadzoru. Sam zakon je bil sprejet decembra leta 2013. Odbor je dejansko začel aktivno delovati v letu 2014. Dejansko makrobonitetna politika kot taka se je dejansko razvila šle po tej veliki finančni krizi. In dejansko ves razvoj makrobonitetnih instrumentov, ki je do določene mere sposoben se spopadati s podobnimi problemi ali neravnovesji, kot smo jim bili priča v zadnji finančni krizi, dejansko se je razvijal šele po tem obdobju. </font><br/>
<font size="4">	Na žalost moram ugotoviti, da dejansko takrat v tistem obdobju markobonitetni instrumenti v taki meri, kot jih poznamo danes niso bili na voljo, so pa bila določena ukrepanja, ki so imela značilnost makrobonitetnega značaja. Eden od takih ukrepov je bil v bistvu tako imenovani »prudential filter«, ki ga je Banka Slovenije implementirala ob implementaciji, uvajanju mednarodnih računovodskih standardov AFRS39. AFRS29, kot veste, pa je sam povzročil to cikličnost oziroma procikličnost obnašanja kreditni aktivnosti in ta AFRS standard 39, računovodski standard je bil dejansko modificiran šele pred kratkim na mednarodni ravni in ga je nadomestil AFRS standard 9, ki je dejansko bolj prospektivno usmerjen. In tudi zaradi tega pričakujem, da je na ta način deloma odpravljena, vsaj tista, bom rekel, institucionalni razlogi, ki so pripeljali do finančne krize v letih 2008 pa do leta 2013. </font><br/>
<font size="4">	Skratka, še enkrat ponavljam, Odbor za finančno stabilnost je je dejansko začel delovati, aktivno delovati šele v letu 2014. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Zaključujem razpravo. Razprava? Poslanec Hrovat Razprava. Izvolite. </font><br/>
<br/>
<b><font size="4">	FRANC HORVAT (PS NSi):</font></b><font size="4"> Hvala lepa gospod predsednik. Čisto na kratko. Nisem dobil odgovora na zelo široko vprašanje, kakšna je kibernetska varnost slovenskega finančnega trga in vloge potenciala Inštituta Jožef Štefan. Ne rabite mi sedaj na to odgovarjati, ampak poglejte, gospod iz AZN je povedal, da nekaj napadov je bilo. Zakaj to sprašujem? Seveda sprašujem kot predstavnik zakonodajne veje oblasti. Če se kaj zgodi, se običajno pokaže na Državni zbor, poglejte zakonodaja je neustrezna, nimamo zakonodaje in tako naprej. In sedaj zelo jasno sprašujem, ali vi kot strokovnjaki za kibernetsko varnost za obvladovanje tveganj ocenjujete, da je trenutno slovenska zakonodaja za to področje ustrezna ali pomanjkljiva? Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. To je neposredno vprašanje namenjeno Agenciji za zavarovalni nadzor. Gospod Niko Erker, prosim. </font><br/>
<br/>
<font size="4">	</font><b><font size="4">NIKO ERKER: </font></b><font size="4">Hvala. Jaz lahko zagovarjam, torej predstavljam samo stanje na področju zavarovalništva, torej na podlagi tega, kar smo mi naredili, </font><br/>
<br/>
<b><font size="4">25. TRAK: (SB) – 11.00</font></b><br/>
<br/>
<font size="4">	(nadaljevanje) smo opazili določene pomanjkljivosti. Zdaj, pomanjkljivosti so predvsem na področju samega izrazoslovja, se pravi ljudje različno razumemo kaj kibernetsko tveganje sploh je. Tako, da nekje, zdaj ne morem jaz ocenjevati zakonodaje na žalost ali je v redu ali ni. definitivno pa lahko rečem, da se je treba vsaj v teh krogih čim več poskušati med seboj pogovarjati zato, da nekako poskušamo skonvergirati do istih zadev. Zdaj, če konkretno govorim o zavarovalništvu, naš občutek ob celi študiji, ki smo jo izvedli, je bil, da so dosti dobro pripravljeni na celo zadevo. Ampak kot rečeno, vseeno je pa en občutek, da v bistvu je to zelo odvisno od ljudi, ki v tistem trenutku so v zavarovalnici in vodijo zavarovalnico koliko so sposobni, koliko so ambiciozni. Tako, da samo vprašanje, ki ste ga postavil glede zakonodaje pa težko rečem, nimam odgovora. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Dobro. Hvala lepa. Gospod Pinoza, izvolite. / oglašanje iz klopi/ Izvolite, samo trenutek. /Oglašanje iz klopi/ </font><br/>
<br/>
<b><font size="4">	MAG. GORAZD ČIBEJ:</font></b><font size="4"> Če bi lahko samo še dopolnil kolega / nerazumljivo/…</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Ja, gospod Čibej, izvolite.</font><br/>
<font size="4"> </font><br/>
<b><font size="4">	MAG. GORAZD ČIBEJ:.. </font></b><font size="4">v tem delu. Jaz ocenjujem, da je to vprašanje kibernetske varnosti tako za zavarovalnici na eni strani velika priložnost, kot je bilo omenjeno, zavarovalnice tudi še ne ponujajo toliko produktov, ki bi lahko zaščitile to kibernetsko varnost, na drugi strani pa vemo, da zavarovalnice operirajo z ogromnim številom podatkov, ki so seveda tarča kibernetskih napadov. Glede na naše študije je pomembno, da smo prišli do rezultatov, pri katerih ne ocenjujemo kot neko povečano tveganje, je pa zelo pomembno osveščanje na tem področju in zakonodajni okvir se bo pa tudi primerno razvija tudi glede na to, da vemo, da kibernetska varnost je v določenem delu tudi novo področje, je pa pomembno tudi to, da smo tudi mi zaznali potrebo, da smo najeli zunanjega izvajalca in pogledali kakšna je kibernetska varnost v našem prostoru, se pravi konkretno na naši agenciji, tako da je pomembno tudi da organi, ki se s tem ukvarjajo, pogledajo zadeve kakšne so pri njih. Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Še gospod Primož Pinoza. Izvolite, imate besedo. Vi gospod Čibej, če izključite mikrofon.</font><br/>
<br/>
<b><font size="4">	PRIMOŽ PINOZA:</font></b><font size="4"> Hvala za besedo. </font><br/>
<font size="4">	Če odgovorim še za področje kapitalskega trga. Agencija je v začetku letošnjega leta naredila nadzor nad vsemi subjekti nad katerimi vrši nadzora v zvezi z kibernetsko varnostjo. Na osnovi rezultatov tega nadzora smo ocenili, da je stanje na področju kibernetske varnosti na področju kapitalskega trga zadovoljivo. To poročilo je bilo obravnavano tudi na Odboru za finančno stabilnost. Načrtujemo za letošnje leto prihodnje leto, da bomo temu področju v postopkih nadzora namenili še posebno pozornost. Kar se tiče zakonodaje na tem področju je stvar taka, da kar nekaj naših subjektov oziroma /nerazumljivo/ subjektov za njih velja evropska zakonodaja i je taka kakršna je, zaradi tega, ker so uredbe neposredno uporabljive. Poudariti moram tudi to, da mi na našem področju nismo zaznali za razliko od kolegov iz zavarovalniškega področja kakšnih kibernetski napadov na te subjekte, ki jih mi pokrivamo. Pa še to bi rekel, ker ste prej vprašal tudi o vlogi inštituta Jožefa Štefana, v okviru odbora za finančno stabilnost deluje posebna podskupina za kibernetsko varnost. V tej skupini oziroma k sodelovanju v tej skupini so bili povabljeni tudi predstavniki različnih fakultet, različnih inštitucij, ki se ukvarjajo s kibernetsko varnostjo, na področju Republike Slovenije in mislim, da tudi predstavniki inštituta Jožef Štefan. Sam pa nisem član te skupine, tako da vam ne morem 100 % trditi ali je Jožef Štefan zraven ali ni, ampak mislim, da je.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	K besedi se je prijavil še državni sekretar na Ministrstvu za finance. Gospod Dragonja, izvolite. </font><br/>
<br/>
<b><font size="4">	METOD DRAGONJA:</font></b><font size="4"> Najlepša hvala, gospod predsednik, zato, da bo podan ustrezen odgovorna vprašanje konkretno gospoda Horvata. Mislil sem, da bo sicer gospod Košak odgovoril. Vprašanje kibernetske varnosti so ena od tem, ki jih tudi Odbor za finančno stabilnost praktično ima, bi rekel kot zelo pomembno temo jih obravnava in je tu v letnem poročilu tudi ustrezno navedeno. </font><br/>
<br/>
<b><font size="4">26. TRAK: (TB) – 11.05</font></b><br/>
<br/>
<font size="4">	(nadaljevanje) Ima delovno skupino za finteh in kibernetsko varnost, ki obravnava širok nabor teh tematik in sicer ob izvrševanju plačilnih transakcij, do zavarovalništva in delovanja finančnih trgov.</font><br/>
<font size="4">Tako da, je bilo na zadnjem zasedanju Odbora za finančno stabilnost, so se te točke obravnavale, obravnavana je bila analiza kibernetske odpornosti slovenskega finančnega sistema in aktivnosti delovne skupine za finteh in kibernetsko varnost. Ta analiza je delno tajna, ni dostopna, bila, bi rekel, javnosti in se o njej ni veliko komuniciral, ker jasno, ugotovitve te analize in ukrepi so lahko vir za potem tiste, ki pač te operacije izvajajo in pa izvedena je bila tudi izmenjava znanja s področja finteha in finančnimi regulatorji ter Inštitutom Jožef Štefan, njihovo skupino, ki na tem delu dela in ki ima obsežne, tudi mednarodne, reference, ker ona ima na primer, Inštitut Jožef Štefan, ta skupina, na primer, je pomemben pogodbeni partner tudi Bloombergu kot taki mednarodni platformi na področju finančnih trgov. Tako da, te teme so ustrezno obravnavane, so podprte in pa imajo tudi akcijske plane, kako na vseh teh področjih, naj se inštitucije finančnega sistema odzovejo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">Zaključujem razpravo in ugotavljam, da se je Odbor za finance seznanil z letnim poročilom Odbora za finančno stabilnost za leto 2018 in s tem tudi zaključujem to točko dnevnega reda.</font><br/>
<br/>
<font size="4">Prehajamo na </font><b><font size="4">5. TOČKO DNEVNEGA REDA - POROČILO AGENCIJE ZA ZAVAROVALNI NADZOR ZA LETO 2018 IN FINANČNI NAČRT AGENCIJE ZA ZAVAROVALNI NADZOR ZA LETO 2019.</font></b><font size="4"> V okviru te točke gre za obravnavo poročil, ki jih Agencija za zavarovalni nadzor Državnemu zboru posreduje v skladu s 489., 490. in 514. členom Zakona o zavarovalništvu.</font><br/>
<font size="4">K tej točki so vabljeni predstavnice in predstavniki Agencije za zavarovalni nadzor in Vlade oziroma Ministrstva za finance. Prejeli smo dodatno gradivo, to je mnenje Komisije Državnega sveta za gospodarstvo, obrt, turizem in finance, z dne 22. julija 2019.</font><br/>
<font size="4">Uvodno besedo dajem direktorju Agencije za zavarovalni nadzor, gospodu Gorazdu Čibeju, izvolite.</font><br/>
<br/>
<b><font size="4">MAG. GORAZD ČIBEJ:</font></b><font size="4"> Gospod predsednik, hvala ponovno za besedo.</font><br/>
<font size="4">Jaz bom na začetku na kratko naredil uvod v področje in stanje na zavarovalnem področju in v nadaljevanju prosil potem tudi pomočnico direktorja, mag. Mojco Berkovič Simeonov, da bo podrobneje razložila stanje.</font><br/>
<font size="4">Poudaril bi, na samem začetku, da zavarovalniški sektor kot celota posluje stabilno in izpolnjuje tudi zakonske zahteve glede kapitalske ustreznosti in tako se / nerazumljivo/ slovenski zavarovalniški trg nekako uvršča med srednje razvite evropske države, glede na delež obračunane kosmate zavarovalne premije v, BDP, v letu 2018 je tako Slovenija zasedala 10. mesto med državami članicami EU, kar jo nekako uvršča tudi pred večino naših sosednjih držav, torej, pred Avstrijo, Madžarsko in Hrvaško, kar je spodbudno.</font><br/>
<font size="4">Agencija kot nadzorna institucija na področju zavarovalništva deluje že od leta 2000 in njen glavni cilj je seveda odpravljanje nepravilnosti v zavarovanju, varovanje interesov potrošnikov, zavarovalcev in seveda pozitivnega vpliva vsega tega na celotno gospodarstvo. Agencija je v lanskem letu poleg rednih nalog veliko svojega časa posvečala tudi pripravam na uveljavitev direktive o distribuciji zavarovalnih produkt, ki, kot vemo, močno povečujejo varnost potrošnika.</font><br/>
<font size="4">Poudaril bi tudi to, da je zavarovalni sektor, v zadnjih letih ga je zaznamovala precej velika rast. </font><br/>
<br/>
<b><font size="4">27. TRAK: (ŠPE) – 11.10</font></b><br/>
<br/>
<b><font size="4">	</font></b><font size="4">(nadaljevanje) V lanskem letu je bilo obračunane za dobri 2 milijardi in 100 milijonov kosmate premije, kar predstavlja kar 4, 7 % v bruto domačem proizvodu in seveda 5, 7 več kot leto pred tem. Se pravi gre za realno skoraj da za 1 % višje povišanje bruto kosmate premije glede tudi na gospodarsko rast. Seveda pozitivna gospodarska rast, konjunktura se nekako odraža tudi pri zavarovalništvu in povečanju premije. </font><br/>
<font size="4">	Kar se tiče samega spodnjega rezultata, se je tudi izboljšal na ravni celotne industrije za 2, 1 odstotne točke. Kar pripisujemo predvsem dejstvu, da je bil na svetovni ravni leto 2018 - kar se tiče škodnega dogajanja, to se pravi predvsem množičnih škod in z naravnih nesreč, ugodnejše kot leto pred tem. In prej kar je pa – se nekako odraža kar v 160 milijardah dolarjev na letni ravni, za razliko od let, se pravi pred dvema letoma, ko je bilo pa iz vidika naravnih nesreč eno najbolj katastrofalnih, kjer je bilo na svetovni ravni izplačanih kar za 340 milijard evrov. Toda to so ti naravni dogodki, ki seveda močno vplivajo tudi na panogo zavarovalništva. </font><br/>
<font size="4">Glede samih podrobnosti bi pa zdaj na tem mestu predal besedo kolegici Mojci Perkovič Simeonov in potem bom jaz še predstavil poročilo o delovnem področju zavarovalništva in finančni načrt.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Dobro, hvala lepa. Izključite mikrofon, prosim. Vi gospa pa, če se še enkrat prosim predstavite z imenom in priimkom za magnetogram.</font><br/>
<br/>
<b><font size="4">MAG. MOJCA BERKOVIČ SIMEONOV:</font></b><font size="4"> Moje ime je Mojca Berkovič Simeonov. Spoštovani gospod predsednik, spoštovane poslanke, spoštovani poslanci, spoštovani ostali prisotni!</font><br/>
<font size="4">V zavarovalniškem sektorju je konec leta 2018 poslovalo 13 zavarovalnic, dve pozavarovalnici, tri pokojninske družbe, jedrski pool, v okviru Slovenskega zavarovalnega združenja škodni sklad in odškodninski urad, 445 zavarovalno-zastopniških družb, 901 zavarovalnih zastopnikov samostojnih podjetnikov, 86 zavarovanj v posredniških družb in 11 zavarovanih posrednikov samostojnih podjetnikov.</font><br/>
<font size="4">V letu 2018 so zavarovalnice skupaj v skupini premoženjskih in skupini življenjskih zavarovanj, obračunale zavidljivi 2 milijardi in 100 milijonov evrov kosmate premije, kar predstavlja 4, 7 % v bruto domačem proizvodu in 5, 7 % več kot pred letom oziroma realno 4, 3 % porast. Od tega je bilo ustvarjene 76, 5 % premije v skupini premoženjskih zavarovanj in 23, 5 % premije v skupini življenjskih zavarovanj. Prišlo je tako do porasta premoženjskih, kot tudi življenjskih zavarovanj in sicer prvih za 6, 3 %, drugih pa za 3, 9 %. Primerjava obračunanih kosmatih premij in obračunanih kosmatih zneskov škod kaže, da se je v letu 2018 enostavni škodni rezultat za zavarovanja skupaj, v primerjavi s predhodnim letom, izboljšal za 2, 1 odstotne točke, tako na račun premoženjskega, kot tudi življenjskega zavarovanja. Zavarovalnice so oddale v pozavarovanje slabih 10 % obračunane kosmate premije. Slovenski pozavarovalnici sta v letu 2018 skupaj obračunali 282, 8 milijonov evrov kosmate pozavarovalne premije, kar pomeni 2, 1 % ali realno 0, 7 % povišanje glede na leto 2017. </font><br/>
<font size="4">Z vidika škodnega dogajanja leto 2018 za panogo zavarovalništva na svetovni ravni ni bilo tako katastrofalno kot leto 2017. Tudi za slovenske zavarovalnice je bilo leto 2018, kar se tiče škodnega dogajanja – predvsem množičnih škod in škod iz naravnih nesreč, ugodnejše kot leto pred tem. Je pa bilo tudi leto 2018 zaznamovano z naravnimi ujmami. Enako velja za pozavarovalnici, čeprav je treba omeniti, da je bilo za pozavarovalnice z vidika škodnega dogajanja, leto 2018 zgodovinsko gledano, četrto najmanj ugodno v zadnjih 40 letih.</font><br/>
<br/>
<b><font size="4">28. TRAK: (ŠPE) – 11.15</font></b><br/>
<br/>
<b><font size="4">	</font></b><font size="4">(nadaljevanje) Zavarovalnice so tako v skupini premoženjskih, kot tudi v skupini življenjskih zavarovanj, ustvarile pozitiven čisto poslovni izid. </font><br/>
<font size="4">	Leto 2018 je bilo za zavarovalnice merjeno s čistim poslovnim izidom, bolj uspešno kot leto 2017. Izkazale so za 6, 2 % višji poslovni izid kot v letu 2017 in sicer so realizirale 132, 7 milijonov evrov čistega poslovnega izida. Pozitiven čisto poslovni izid sta ustvarili tudi pozavarovalnici. Naložbe zavarovalnic po stanju na dan 31. 12. 2018 so znašale slabih 6 milijard 700 milijonov evrov, naložbe pozavarovalnic pa so znašale dobrih 835 milijonov evrov. Gledano po strukturi, so konec leta 2018 naložbe zavarovalnic v državne vrednostne papirje znašale 39, 3 %, s čimer je ta vrsta naložb tako kot tudi v preteklem letu, predstavljala nov delež. Pri naložbah pozavarovalnic so za razliko od zavarovalnic največji delež – to je 48, 7 %, predstavljale naložbe v lastniške vrednostne papirje. </font><br/>
<font size="4">	Ko od največje postavke akti v bilance stanja preidemo na njeno največjo postavko pasive, to so zavarovalno-tehnične rezervacije vidimo, da so na dan 31. 12. 2018 zavarovalnice oblikovale zavarovalno-tehnične rezervacije v višini skoraj 4 milijarde 600 milijonov evrov, pozavarovalnice pa v višini skoraj 240 milijonov evrov.</font><br/>
<font size="4">	Naslednji pomemben pokazatelj poslovanja zavarovalnic in pozavarovalnic je kapitalska ustreznost, ki predstavlja razmerje med primernimi lastnimi viri in zahtevanim solventnostim kapitalom. Omenjeno razmerje postane na dan 31. 12. 2018 tako za zavarovalnice, kot za pozavarovalnice, je primerno, saj znaša za prve 222, za druge pa 288 %. Struktura zahtevanega solventnostnega kapitala zavarovalnic nam pokaže, da je pri poslovanju zavarovalnic s 60 % daleč največje tržno tveganje. Sledi mu s 26 % tveganje premoženjskih zavarovanj, temu pa v zelo podobni velikosti – to je 25 % tveganje življenjskega zavarovanja in nekoliko nižje tveganje zdravstvenega zavarovanja. Dosti nižje, 11, 5 % je tveganje neplačila nasprotne stranke. Pri pozavarovalnicah je slika strukture zahtevanega solventnostnega kapitala zaradi drugačne narave posla, nekoliko drugačna. V letu 2018 je sicer tudi pri pozavarovalnicah največji delež – to je 60, 4 % pripadel tržnemu tveganju, kar ni bil primer v letu 2017, ko je največji delež predstavljalo tveganje premoženjskega zavarovanja. V letu 2018 z malo razlike tržnemu tveganju, sledi delež zahtevanega solventnostnega kapitala za tveganje premoženjskega ali neživljenjskega zavarovanja, ki znaša 59, 7 %. Deleži ostalih tveganj so zelo nizki. Omembe vredno je še tveganje neplačila nasprotne stranke, ki znaša 5, 5 %.</font><br/>
<font size="4">	Pokojninske družbe za razliko od zavarovalnic in pozavarovalnic poslujejo po določbah solventnosti 1. Pokojninske družbe so iz zavarovanja med varčevanim obračunale kosmato zavarovalno premijo v skupni višini 71, 5 milijonov evrov, kar je za 0, 6 % več kot v letu 2017. Vse tri pokojninske družbe so poslovno leto 2018 zaključile s pozitivnim poslovnim izidom. V bilanci stanja največjo postavko na strani sredstev in sicer kar 91 %, zavzemajo sredstva iz finančnih pogodb, med obveznostmi pa tudi z 91 % obveznosti iz finančnih pogodb. Pokojninske družbe do po stanju na dan 31. 12. 2018 izkazale skupno vrednost vseh naložb v višini dobrih 787 milijonov evrov. V sestavi naložb kritnih skladov pokojninskih služb so po stanju na dan 31. 12. 2018, največji delež obsegale naložbe v druge dolžniške vrednostne papirje, ki znašajo 36, 9 % naložb kritnih skladov. Drugo mesto zavzemajo naložbe           </font><br/>
<br/>
<b><font size="4">29. TRAK: (SB) – 11.20</font></b><br/>
<br/>
<font size="4">	(nadaljevanje) v državne vrednostne papirje in dolžniške vrednostne papirje, za katere jamči država, ki so znašale 34,6 % vseh naložb kritnih skladov. Vse tri pokojninske družbe so na dan 31.12.2018 izkazale presežek razpoložljivega kapitala nad zahtevanim minimalnim kapitalom, in sicer je znašal količnik kapitalske ustreznosti 142 %. In na podlagi povedanega agencija za zavarovalni nadzor ocenjuje, kot je povedal že direktor, da je zavarovalniški sektor v Republiki Sloveniji v letu 2018 posloval stabilno. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Zdaj pa prosim gospod direktor Gorazd Čibelj, če nadaljujete. Izvolite. </font><br/>
<br/>
<b><font size="4">	MAG. GORAZD ČIBELJ:</font></b><font size="4"> Hvala lepa. Nadaljeval bi s poročilom o delu agencije za zavarovani nadzor v preteklem letu. Agencija opravlja raznovrstne naloge, ki jih nalaga zakonodaja, tako to velja na vseh področjih nadzora, na področju izdaje dovoljenj, spremljanjem in preverjanjem poročil in opravljanjem pregledov poslovanja ter tudi na drugi strani področij tranzpozicija evropske zakonodaje in na področju sodelovanja pri pripravi samih zakonov. Na področju izdaje dovoljenje je tako agencija v lanskem letu izdala 755 dovoljenj, kar je malenkostno manj kot v primerjavi s preteklim letom, pri čemer se je zmanjšalo predvsem med odločbami število dovoljenj za opravljanje dejavnosti zavarovalnega zastopanja in posredovanja ter število izdanih ugotovitvenih odločb o prenehanju dovoljenja za upravljanje dejavnosti zavarovalnega zastopanja oziroma posredovanja. Tako agencija tudi opravlja nadzor s sprejemanjem in preverjanjem poročil in obvestil zavarovalnic, ker seveda s pregledom poslovanja subjektov nadzora. Ravno na tem področju prverjanja poročil in obvestil agencija izvaja nadzorne postopke, s katerimi zagotavlja pregled kvantitativnih in kvalitativnih podatkov in informacij, ki so jih tako zavarovalnice v letu 2018 pripravile skladno z zahtevami direktive insolventnosti 2. Poleg navedenih aktivnosti agencija na podlagi interno opredeljene metodologije za oceno tveganja subjektov nadzora opravlja nadzor, ki temelji na tveganjih in tako identificira največje tveganje pri posameznih zavarovalnicah. V teh skupinah sodelujejo strokovnjaki iz več področij agencije, tako da se pripravi neke vrste kompozitna ocena tveganja posameznega zavarovalnega subjekta, ki je potem dobra osnova za izvajanje tako nadzorov on side kot tudi off side, vemo, da letno kvartalno mesečno prejemamo številne podatke, ki jih analiziramo ali lahko peljemo do največjih tveganj. Na področju v pregledu poslovanja je bilo v letu 2018 začetih 6 celovitih pregledov zavarovalnic in pokojninskih družb in v istem letu tudi zaključenih 5 pregledov poslovanja, v veliki meri se je pa tudi agencija posvetila nadzoru zavarovalno zastopniških in posredniških družb in tako opravila 15 celovitih pregledov poslovanja. Tako je agencija za zavarovalni nadzor v preteklem letu izdala 48 ukrepov nadzora vse od opozoril do odprave odredb do odprave kršitev in priporočil zavarovalnicam za izboljšanje poslovanja. Seveda je agencija v preteklem letu namenila tudi veliko pozornost pripravi implementacije zakonodaje s področja nadzora tržnih udeležencev. Na podlagi direktive o distribuciji zavarovalnih produktov je bilo potrebno spremeniti tudi nekatere podzakonske akte in druge akte ter takoj tudi pristopila k spremembam obstoječih podzakonskih aktov. Seveda agencija tudi deluje v mednarodnem okolju, sodeluje tako z domačimi kot tujimi nadzornimi organi. V lanskem letu je bila predsedujoča komisiji za medsebojno sodelovanje nadzornih organov in tako gostila tudi štiri srečanja in kot že predhodno omenjeno tudi sodeluje v odboru za finančno stabilnost. Zelo aktivna je tudi na področju sodelovanja z državami bivših republik Jugoslavije, tako da smo še vedno neke vrste referenčna točka, ko se </font><br/>
<br/>
<b><font size="4">30. TRAK: (TB) – 11.25</font></b><br/>
<br/>
<font size="4">	(nadaljevanje) na nas obračajo številni nadzorniki iz tega področja.</font><br/>
<font size="4">	Zaposleni na agenciji tudi sodelujejo na kolegijih nadzornikov Board of Supervisors, v okviru kolegijih nadzornikov. To se pravi, na skupini predvsem v Merkur zavarovalnici in Zavarovalnici Grawe, ter zavarovalnici Generali. Malo se mi je zataknilo, hotel sem povedati, da delujemo aktivno tudi v Board of Supervisors, to se pravi na kolegiju, v okviru EIOPE in dejavni smo tudi na mednarodnem področju - smo člani tudi IAIS, to se pravi, to je mednarodno zavarovalno združenje zavarovalnih posrednikov.</font><br/>
<font size="4">Izvajamo tako aktivnosti v okviru delovne skupine za finančno vključitev implementacijske komisije, delovne skupine za ravnanje udeležencev trgov in delovne skupine za razvoj politik in z letošnjim letom tudi prevzemam mesto regionalnega koordinatorja za CET regijo v okviru »executive committee-ja« tega organa, tako da je naša prisotnost na mednarodnem področju kar zaznavna.</font><br/>
<font size="4">Tako lahko na kratko zaključim, da je bilo poslovanje slovenskih zavarovalnic, pa zavarovalnic in pokojninskih družb uspešno in da je kapitalska ustreznost, ostaja na zavidljivi ravni. Z parimi besedami bi se dotaknil še finančnega načrta za leto 2018.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Verjetno mislite za 2019?</font><br/>
<br/>
<b><font size="4">MAG. GORAZD ČIBEJ:</font></b><font size="4"> Mislim finančni načrt za leto 2019 – hvala lepa za popravek!</font><br/>
<font size="4">Agencija skorajda 100 % vseh prihodkov pridobi z naslova letnih nadomestil iz opravljanja nadzora in taks, torej iz prihodkov, ki jih ima agencija iz opravljanja dejavnosti. Tako načrtovana letna nadomestila za leto 2019 znašajo 3 milijone 215 tisoč evrov in predstavlja približno 95 % vseh prihodkov agencije, ostalih 5 % vseh prihodkov agencije v višini 160 tisoč evrov pa dobimo iz naslova taks. Agencija je potem tudi finančno načrtovala odhodke in ravno zaradi tudi povečanja glede na uvrstitve posameznih zaposlenih v višje razrede, na podlagi spremembe zakonodaje, pomeni to, da kar nekako 68 % naših prihodkov gre za, dejansko za, stroške dela.</font><br/>
<font size="4">Načrtovani izkaz prihodkov in odhodkov za leto 2019 izkazuje tudi potem presežek odhodkov nad prihodki, v znesku 88 tisoč evrov, pri čemer pa naj omenim, da sedaj nekako na, nekaj, ko smo čez polovico letošnjega leta, se nekako še vedno gibamo okoli pozitivne nule. Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa vam, gospod direktor.</font><br/>
<font size="4">Zdaj pa sprašujem predstavnika ministrstva za finance, če bi želel besedo?</font><br/>
<font size="4">Državni sekretar gospod Dragonja, prosim.</font><br/>
<br/>
<b><font size="4">METOD DRAGONJA:</font></b><font size="4"> Hvala lepa, gospod predsednik. Povsem na kratko, ker je to poročilo Agencije za zavarovalni nadzor. Mogoče za veliko sliko, bi samo izpostavil dve bistvi, ki sta potem tudi z vidika razvitosti zavarovalniškega trga v Sloveniji, pa nadaljnjega zavarovanja, poslovanja zavarovalnic ali pa te industrije pomembna.</font><br/>
<font size="4">Zdaj, po teh podatkih, ki jih je dala AZN, je bruto pobrana premija v zavarovalnicah in v pozavarovalnicah na nivoju 2,3 milijarde evrov, kar je 5,1 % bruto družbenega proizvoda. Pred enim letom je bilo to 4,9 %. V poročilu piše, da je s tem Slovenija, se uvršča v srednje razvite zavarovalne trge, bi pa povedal, da mednarodna primerjava kaže, da smo tukaj bolj razviti, kot je sosednja Avstrija. Jasno, k tej sliki precej prispeva predvsem ta struktura, koliko je osnovnih zavarovanj, koliko so razviti pozavarovalni posli, te premije v pozavarovalnicah je bilo pobrano od tega 282 milijonov evrov… Se pravi, da nismo še postopno razvitosti zavarovalnega trga tam, kjer so države, ki imajo pa izrazito centre pozavarovalne(?), kot so Švica in Nemčija, ampak tukaj so še izzivi za naprej.</font><br/>
<br/>
<b><font size="4">31. TRAK: (SB) – 11.30</font></b><br/>
<br/>
<font size="4">	(nadaljevanje) In drugo kar bi želel poudariti je to kar se tiče lanskega leta, vstop velikih tujih zavarovalnic v lastništvo slovenskih zavarovalnic bo zelo spremenil zavarovalni trg pa konkurenco na tem zavarovalnem trgu, kar je velik izziv za zavarovalnice v pretežni domači lasti in se bodo na to morale potem tudi v svojem delovanju prilagoditi. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. 	</font><br/>
<font size="4">	Odpiram razpravo, gospe poslanke in gospodje poslanci, o predloženih poročilih Agencije za zavarovalni nadzor. Prijavil se je poslanec Marko Pogačnik. Prosim. </font><br/>
<br/>
<b><font size="4">	MAG. MARKO POGAČNIK (PS SDS):</font></b><font size="4"> Spoštovani predsednik, hvala za dano besedo. Spoštovani direktor Agencije za zavarovalni nadzor. Dejstvo je, da zavarovalniški trg v Sloveniji predstavlja pomemben del in moje osebno mnenje je, da je ta del v zadnjem obdobju bil bistveno bolj uspešnejši kot recimo nek bančni sektor. Nismo imeli nekih pretresov v zavarovalništvu in vsega skupaj. Tako, da jaz tukaj ocenjujem, da zadeva funkcionira pozitivno, pozitivno tudi funkcionira verjetno regulator, temu posledično bi lahko rekli, da zaradi tega je verjetno tudi zavarovalniški del uspešen. Po drugi strani imam pa eno vprašanje. In sicer, kaj po vašem mnenju predstavlja v danem trenutku največje tveganje za zavarovalniški trg v Sloveniji? Pred časom smo lahko verjetno tudi s strani AZN poslušali, pa verjetno danes temu ni več tako, da je bilo največje tveganje zavarovalniškega trga v Sloveniji predvsem portfelj naložb, in sicer v strukturi obveznic Republike Slovenije, danes predvidevam, da temu več ni tako. Tako, da me zanima po vašem mnenju, vaš vidik kaj predstavlja za zavarovalnice v Sloveniji v danem trenutku največje tveganje. Na drugi strani me zanima kako vi komentirate kot regulator ali obstaja tudi na tem področju določen del tveganja, kajti dejstvo je, da država Republike Slovenije obvladuje več kot 60 % delež zavarovalnega trga v Sloveniji. </font><br/>
<font size="4">	Tretji sklop vprašanj gre pa predvsem v smeri temu kaj pomenijo za zavarovalniški trg napovedi o ukinitvi dopolnilnega zdravstvenega zavarovanja? Tukaj bi rekel kratek vaš pogled na to in komentar. Kajti dejstvo je sigurno, da tukaj vsaj tri večje zavarovalnice so vpete med dodatno zdravstveno zavarovanje in kaj bi sama ta ukinitev po mnenju regulatorja tudi pomenila. Havla. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. Predlagam, da glede na pomen vprašanj, da se ne bi kaj pozabilo, gospod direktor, da kar odgovorite. Izvolite. Najprej vključite mikrofon.</font><br/>
<br/>
<b><font size="4">	MAG. GORAZD ČIBEJ: </font></b><font size="4">Hvala lepa za besedo. Bi kar mogoče začel iz zadnjega vprašanja. Moram povedati, da morebitna ukinitev dopolnilnega zdravstvenega zavarovanja je to stvar prvenstveno politike in v okviru tega pričakujemo preudarne zaključke in razprave v tem delu. Nekako lahko v tem delu ocenjujem samo kaj to pomeni za zavarovalni trg. Nekako ena četrtina premije pride ravno iz naslova dopolnilnih zdravstvenih zavarovanj. Zato je pomembno, da bi se zavarovalnice v kolikor bi prišlo do morebitne ukinitve, da bi se morale prilagoditi z drugimi produkti, z zdravstvenimi ostalimi produkti na področju zdravstva, tako da mogoče lahko ocenjujemo, da glede na stanja prilagodljivosti bi ta izpad premije v tem delu lahko nadomestila. Seveda kakršenkoli bo končni izkupiček agencija bo še vedno nadzorovala kot tudi do sedaj vse akterje na tem trgu tudi kar se tiče ponudbe novih produktov. V nadaljevanju kaj so največja tveganja za zavarovalništvo, to je bilo že povedano v okviru Odbora za finančno stabilnost. Vsekakor nizke obrestne mere, velika tržna tveganja, ki iz tega izhajajo in /nerazumljivo/ borznih indeksov. Vemo tudi, da se agencija tudi </font><br/>
<br/>
<b><font size="4">32. TRAK: (TB) – 11.35</font></b><br/>
<br/>
<font size="4">	(nadaljevanje) z digitalizacijo zavarovalniškega sektorja. To na eni strani pove, da so pred zavarovalništvom veliki izzivi, kako se bodo dejansko prilagodili na novo okolje. Tukaj so tudi zavarovalnice tudi v koraku s časom in seveda, splošna kultura v zavarovalništvu, vemo, da največ problemov je prihajalo ravno, v zgodovini zavarovalništva, zaradi neprimernega korporativnega upravljanja, zato tukaj še toliko bolj nadzorujemo subjekte v tem »telu«.</font><br/>
<font size="4">	To bi bilo mogoče na kratko, če bi… / nerazumljivo/</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Ja, tisto, tisto bi vas še prosil, gospod direktor, v zvezi s vprašanjem poslanca glede deleža države, ki po njegovem mnenju obvladuje 60 % zavarovalnega trga, kakšno je vaše stališče?</font><br/>
<br/>
<b><font size="4">MAG. GORAZD ČIBEJ:</font></b><font size="4"> Glede tega se ne moremo izreči, kdo je boljši lastnik – ali je to država ali drugi lastniki. Mi jih enako nadziramo, tako državo, kakor ostale subjekte. To se pravi, to je neke vrste posebnost našega slovenskega trga. Vemo, da imamo zelo koncentriran in konsolidiran zavarovalniški trg, pri čemer kar štiri zavarovalnice predstavljajo 76 % celotnega zavarovalnega trga. Z prihodom določenih združitev bo to, štiri zavarovalnice bodo obvladovale celo 80 % zavarovalnega trga, tako da v določenih deli so lahko, lahko pričakujemo tudi večjo konkurenčnost, na podlagi produktov, kar pa posledično pomeni tudi za potrošnika, ki je naše glavno vodilo, da je dobro varovan, konkurenčnost je vedno pozitivna. / nerazumljivo/</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Dobro, hvala lepa. Če ugasnete mikrofon, prosim.</font><br/>
<font size="4">Razpravo nadaljujemo. Naslednji poslanec Primož Siter, prosim.</font><br/>
<br/>
<b><font size="4">PRIMOŽ SITER (PS Levica):</font></b><font size="4"> Hvala lepa za besedo. Lep pozdrav še z moje strani. Hvala lepa za predstavitev.</font><br/>
<font size="4">Vesel sem, da ste se dotaknili dopolnilnega zdravstvenega zavarovanja. Posredno se ga bom dotaknil tudi jaz in problematiziral eno zadevo v zvezi z komercialnimi zdravstvenimi zavarovalnicami. Poročilo pravi, da so leta 2018 pridelale dobrih 524 milijonov čistih prihodkov od zavarovalnih premij, da pa so 9, slabih 10 % tega, torej 50 milijonov 900 tisoč, porabile za lastne obratovalne stroške. A kar seveda je podatek, ki bode v oči. Govorimo o sredstvih, ki jih zavarovanci iz svojega neto dohodka vplačajo, zato da se jim zagotovi neko zdravstveno varstvo, ne zato, da družba, da neka družba funkcionira in se seveda avtomatsko poraja nek sum o negospodarnem poslovanju.</font><br/>
<font size="4">Za primerjavo, recimo, kot protiutež tem 9,7 odstotkom ZZZS na drugi strani za svoje obratovanje porabi tam nekje od 2 do 3 %, povprečno. Zbrali smo podatke o obratovalnih stroških v obdobjih od 2006 do 2018. Od, se pravi, v tem obdobju so obratovalni stroški komercialnih zavarovalnic v povprečju letno znašali 11 % prihodkov, od zavarovalnih premij, tako da smo zavarovanci od - torej v teh dvanajstih letih – od 2006 do 2018, vplačali oziroma izgubili, tako rekoč, dobrih 515 milijonov. Treba pa je potem pogledat še dejstvo, da je vsota tega denarja bržkone še višja, ker so bila doplačila za prostovoljno zavarovanje na komercialne zavarovalnice prenesene že leta 1998.</font><br/>
<font size="4">Zdaj pa, imam 3, v bistvu zelo jasna vprašanja in bi vas prosil, če mi lahko odgovorite, če mi lahko posredujete podatke, če jih nimate na tej točki bo tudi pisni odgovor v redu. Hm, kakšni so bili torej obratovalni stroški zavarovalnic, ki nudijo dopolnilno zavarovanje</font><br/>
<br/>
<b><font size="4">33. TRAK: (SB) – 11.40</font></b><br/>
<br/>
<font size="4">	(nadaljevanje) v letih 1998 do 2006 oziroma koliko znaša ta celoten seštevek, celoten znesek obratovalnih stroškov, ki so se financirali iz premij za dopolnilno zavarovanje, torej v celotnem tem obdobju od 1998 do 2006? In potem naslednje vprašanje. Prosil bi vas za odgovor ali vodite natančno evidenco o posameznih komponentah, torej o razrezu teh obratovalnih stroškov zavarovalnic, ki ponujajo dopolnilno zavarovanje. Torej, kaj v praksi, kaj v operativi ti obratovalni stroški pomenijo, za kakšne dejavnosti gre? Od 2018 oziroma leta 2018 so torej Adriatic, Triglav in Vzajemna porabile 50,9 milijonov evrov, knjiženi so bili kot obratovalni stroški. Torej, razrez operativa, kaj ti obratovalni stroški pomenijo? </font><br/>
<font size="4">	In pa potem še tretje, zadnje vprašanje. Iz poročila je razvidno, da so zavarovalnice, ki nudijo dopolnilno zavarovanje, poslovale slabše kot leto prej. V poročilu je navedeno, da je višja izguba rezultat dejstva, da so se poleg čistih odhodkov za škode, ki so se povišali skoraj toliko kot čisti prihodki od zavarovalnih premij, povišali tudi čisti obratovalni stroški. In moje vprašanje je: kaj je botrovalo tej rasti obratovalnih stroškov od leta 2017 do leta 2018? Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, kolega Siter. Gospod direktor, izvolite. Na prvo vprašanje domnevam, da boste posredovali pisne podatke. Izvolite.</font><br/>
<br/>
<b><font size="4">	MAG. GORAZD ČIBEJ:</font></b><font size="4"> Dejansko bomo vam posredovali odgovore na vsa tri vprašanja zato, ker v tem trenutku nimam točnega vpogleda v sam razrez stroškov. Moramo pa se zavedati, da z vpeljavo direktive insolventnosti 2 je to pomenilo tudi za same zavarovalnice tudi bistveno večje stroške in lahko pričakujemo, da je ravno iz tega razloga prišlo do določenega povečanega stroška tudi obratovanja To je bil zelo velik projekt. Lahko govorim potem tudi iz izkušenj, pri nas na agenciji, ker smo morali na podlagi tega tudi prilagoditi številne sisteme kar se tiče poročanja in obdelave samih podatkov, to se pravi gre za številne nove IT rešitve, ki omogočajo obdelavo teh podatkov. Tako, da to je gotovo eden izmed pomembnejših razlogov. In seveda te prilagoditve potrebujejo svoj denar in input. Glede na to, da je prišlo do povišanja premije posameznih zavarovanj, lahko povemo, da je bila ta obrazložitev kot so jo podale potem tudi zavarovalnice, predvsem Vzajemna, ki je poslovala v tem delu z izgubo, na mestu, šlo je za večje čiste odhodke iz naslova škodb in na podlagi tega so bile potrebne določene prilagoditve premije, pa naj pri tem poudarim, da agencija kot nadzorna institucija ne more nadzorovati samih premij, regulirati premij v tem delu, tako da tukaj nimamo teh pristojnosti glede same regulacije premij. Kot pa že uvodno omejeno, pa na tem področju mi ne moremo se opredeliti tako za ali proti glede na to, da mi izvajamo potem nadzor, ko pride do tega, tako da tukaj vam ne morem podati enoznačnega odgovora. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Gospod Erker, še vi dopolnite prosim. </font><br/>
<br/>
<b><font size="4">	NIKO ERKER:</font></b><font size="4"> Če lahko samo mogoče.. Insolventnost 2 je na področju zavarovalništva dejansko dvignila stroške in tudi nekako kvaliteto tega zagotavljanja kapitalske ustreznosti. Zavod za zdravstveno zavarovanje Slovenije deluje na drugih osnovah kot pa te zavarovalnice, zato je tukaj za pričakovati druge stroške, tako da je to pač čisto objektiven razlog. </font><br/>
<font size="4">	Zdaj kar se tiče evidence ste tudi omenili, mi spremljamo obratovalne stroške, niso tako zelo natančno secirani.</font><br/>
<br/>
<b><font size="4">34. TRAK: (ŠPE) – 11.45 </font></b><br/>
<br/>
<b><font size="4">	</font></b><font size="4">(nadaljevanje) Niso tako zelo natančno secirani. Ena težava, ki tudi tukaj zraven – če bi se hoteli omejiti samo na dopolnilno zdravstveno zavarovanje, je, da vse te tri zavarovalnice, ki ste jih tudi sami omenili, ne delajo samo dopolnilnega zdravstvenega zavarovanja. One delajo tudi druge stvari. In stroški nam prikažejo za vse svoje poslovanje, ga ne delijo na dopolnilno zdravstveno zavarovanje, tako da tukaj bomo težko vam šli toliko na roko, da bomo… tega ne moremo razdeliti. Mi vam lahko damo obratovalne stroške, ki pa pač zajemajo vse.</font><br/>
<font size="4">	Tako, hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro, hvala lepa.</font><br/>
<font size="4">	Razprava, poslanec Jožef Horvat.</font><br/>
<font size="4">	Prosim.</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik.</font><br/>
<font size="4">	Jaz bom nadaljeval misel, ki jo je začel kolega mag. Pogačnik. Čeprav vem, da vi ne nadzirate zdravstvene zavarovalnice, ki to ni – je zavod registriran po Zakonu o zavodih, tako kot moja osnovna šola. To sicer obžalujem, da nimamo zdravstvene zavarovalnice. Bi pa na tem mestu izpostavil, ker bi bilo dobro tukaj nadzirati tudi dobre oziroma bolje rečeno poštene poslovne prakse, kjer smo mi zavarovanci ogoljufani, smo ogoljufani. Plačujemo obvezno zdravstveno zavarovanje, plačujemo dopolnilno zdravstveno zavarovanje in zdaj, če pogledam leto 2017, ko… okvirne številke bom povedal. Leta 2017 je slovensko zdravstvo nabralo 3, 52 milijarde evrov. Od tega je bilo iz naslova dopolnilnega zavarovanja 502 milijona, iz žepa – kar pomeni, da pridete hitro na vrsto ali pa tudi imamo določene posege, zdravila in tako naprej, iz žepa pa so gospodinjstva, občani dali 443 milijonov evrov. To je dobrih 12 % od celotnega kolača, kar sem prej povedal 3, 52 milijarde evrov. In kaj je pomembno, ta znesek iz žepa oziroma od zasebnikov, to pomeni dopolnilno in dobesedno iz žepa, narašča v zadnjih desetih letih bistveno hitreje kot so to javna sredstva, ki so v glavnem iz naslova obveznega zavarovanja. In tukaj bi si jaz želel, da ima ta stran zavarovancev, državljank in državljanov, da ima nek nadzorni organ in da dejansko ta organ ugotovi, kako smo mi ogoljufani. Če želim biti zdrav, moram vsak dan, vsako leto več plačati iz lastnega žepa. Jaz se opravičujem gospod predsednik, to ni tema tega poročila. Jaz vem, kakšno je poslanstvo po zakonu AZN, ampak ta vprašanja so aktualna in zato jih tukaj tudi odpiram. Zato bo tukaj potrebno na področju zdravstvenega zavarovanja narediti korenite spremembe, ker jih dejansko od leta 1992 nismo in smo še vedno v nekem preteklem obdobju.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Gospod direktor Gorazd Čibej, izvolite.</font><br/>
<br/>
<font size="4">	</font><b><font size="4">MAG. GORAZD ČIBEJ:</font></b><font size="4"> Tukaj je moj odgovor bistveno krajši, ker to vprašanje je stvar politike in presega tudi delovanje regulatorja in neodvisnost našega organa v tem delu, tako da tukaj se žal ne morem opredeliti glede kakršnegakoli odgovora.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> V redu. je razumljivo. Kompetence regulatorja so omejene in tudi v poročilu so zelo jasno navedene.</font><br/>
<font size="4">	Ali bi še kdo želel? Če ne, zaključujem razpravo in ugotavljam, da se je je Odbor za finance seznanil s poročilom Agencije za zavarovalni nadzor za leto 2018, prav tako tudi s finančnim načrtom Agencije za zavarovalni nadzor za leto 2019. </font><br/>
<font size="4">	S tem zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA – POROČILO GLEDE OPRAVLJENEGA NADZORA DRUŽBE ZA UPRAVLJANJE TERJATEV BANK IN IZDANIH PISNIH USMERITEV ZA OBDOBJE OD 1. JANUARJA</font></b><font size="4"> </font><b><font size="4">DO 31. MARCA 2019. </font></b><font size="4">V okviru te točke gre za obravnavo poročila na podlagi drugega odstavka 4. člena Zakona o ukrepih Republike Slovenije za krepitev stabilnosti bank. </font><br/>
<font size="4">	K tej točki so vabljeni predstavniki in predstavnice Družbe za upravljanje terjatev bank in Ministrstva za finance.</font><br/>
<font size="4">	</font><br/>
<b><font size="4">35. TRAK: (SB) – 11.50</font></b><br/>
<br/>
<font size="4">	(nadaljevanje) Najprej dajem besedo predstavniku Ministrstva za finance, to je državni sekretar Metod Dragonja. Prosim. </font><br/>
<br/>
<b><font size="4">	METOD DRAGONJA:</font></b><font size="4"> Hvala lepa, gospod predsednik. Spoštovane poslanke, poslanci!	</font><br/>
<font size="4">	Gre za kvartalna poročila na pravni podlagi, ki ste jo gospod predsednik omenil, to je poročilo za obdobje 1.1 do 31.3, je že nekoliko neaktualno. Do konca septembra bo posredovano Državnemu zboru tudi že poročilo za drugi kvartal. Prav tako pa je v Državnem zboru tudi že letno poročilo družbe za upravljanje terjatev za leto 2018, ki ga je Vlada sprejela in potrdila konec meseca julija. Glavni elementi tega kvartarnega poročila so, da je DUTB v svojem poslovanju sproti obveščala Ministrstvo za finance, Ministrstvo za finance pa je izvajalo to svojo nadzorstveno funkcijo, usmerjevalno funkcijo skladov z določbami ZUKSB-ja. MF je vso navedeno dokumentacijo mesečna poročila in dodatno dokumentacijo, ki jo zahtevajo akti DUTB sproti pregledovalo. Vse informacije, ki so bile dodatno zahtevane, so bile pisno argumentirane, imamo prakso mesečnih sestankov, tako da lahko poročamo, da pretok informacij in poročanje med ministrstvom in slabo banko poteka dobro. </font><br/>
<font size="4">	Drugič. Kar se tiče doseganja kazalcev poslovanja in pa poslovnih ciljev ocenjujemo, da DUTB tudi v začetku leta 2019 dosega ključne cilje, ki so postavljeni z zakonom, z letnim poslovnim načrtom in z dolgoročno poslovno strategijo. V prvem četrtletju je DUTB emonetizirala(?) 55,4 milijona premoženja in drugih prihodkov iz upravljanja premoženja. To je treba postaviti v luč letnega cilja, v perspektivo letnega cilja, ki je na nivoju 205 milijonov unovčevanja premoženja in iz tega vidika je prvi kvartal ustrezen.</font><br/>
<font size="4">	Kar se tiče stroškov in zaposlenih so tudi stroški v okviru poslovnega načrta, število zaposlenih se je zmanjšalo za 6 na 131, vendar je treba upoštevati tukaj imamo neka odstopanja sicer od srednjeročnega načrta, da so bile DUTB-ju priključene nekatere družbe, ki so bile hčerinska podjetja oziroma odvisne družbe bank, ki so bile priključene natančneje o tem tudi lahko podamo poročilo. O vplivu na saldo sektorje država je pomemben kazatelj, ki je potreben zaradi vpliva delovanja slabe banke, ki ga je potrebno spremljati na saldo sektorje država in pa na javnofinančno sliko Slovenije. V začetnem obdobju delovanja DUTB-ja je DUTB dodatno statistično po metodologiji ESA povečevala deficit sektor države, v zadnjem obdobju pa je ta prispevek pozitiven, ki je vezan na .. ./ nerazumljivo/ oziroma prodajo sredstev, ni več nekih slabitev vrednosti, v bistvu so slabitev vrednosti ali pa negativne razlike pri prodaji v bistvu prispevale dodaten negativen učinek, tako da je že od leta 2018 naprej ta prispevek pozitiven. Izdelane so projekcije tudi za obdobje do leta 2022, ki se sproti tudi preverjajo in na podlagi teh podatkov in tekočih gibanj lahko poročamo, da DUTB pozitivno prispeva k javnofinančni konsolidaciji. DUTB tudi znižuje zadolženost. V letu 2018 je odplačala 182 milijonov glavnic dolga, v prvem četrtletju letošnjega leta pa 26,2 milijona.</font><br/>
<font size="4"> </font><br/>
<b><font size="4">36. TRAK: (ŠPE) – 11.55</font></b><br/>
<br/>
<b><font size="4">	</font></b><font size="4">(nadaljevanje) Glavnici ima tudi nek likvidnosti blažilnik, ki je na razpolago za to, da je to odplačilo enakomerno in da sproti poravnava zapadle obveznosti s finančnega dolga. Za letošnje leto se načrtuje odplačilo glavnic v višini cca. 135 milijonov evrov in bi se tako stanje dolga konec leta znižalo dodatno za cca. 20 %, črpanje novih posojil pa ni predvideno ali pa refinanciranje. Med ostalimi aktivnostmi lahko izpostavilo, da je Ministrstvo za finance pripravilo spremembe in dopolnitve statuta slabe banke, v katerem so upoštevani predlogi KPK, ki se nanašajo na oblikovanje posebne strokovne komisije za oceno primernosti kandidatov za neizvršne direktorje. </font><br/>
<font size="4">	Pripravili smo tudi spremembe smernic za delovanje DUTB, ki se prvenstveno nanašajo na postopke cenitev in prodaje nepremičnin, s ciljem, da se uvede boljša praksa in zniža tveganja na tem področju. Ta dva dokumenta sta na Vladi tudi že potrjena. Tudi vsa priporočila, ki jih je podalo Računsko sodišče so bila izvedena. Predvsem priporočila, ki se nanašajo na politike nagrajevanja zaposlenih. DUTB nas sicer v svojih poročilih tudi stalno opozarja, da zaključen rok delovanja DUTB predstavlja potem tudi stalno tveganje za odliv kadrov, predvsem boljših kadrov in talentov, ki pa so zelo pomembni za doseganje ciljev, za to da DUTB lahko v bistvu zagotovi čim večje povračilo javnih sredstev, ki so bile vložene v sanacijo bank. </font><br/>
<font size="4">	Dodatno bi poudaril še to, da je v tem obdobju prišlo potem tudi do spremembe in v korporativnem opravljanju, predvsem kar se tiče upravnega odbora, tako da lahko – to bo sicer podrobneje opredeljeno potem v poročilu za drugi portal. Upravni odbor je bil prenovljen, tako da sta bila imenovana še dva izvršna direktorja, tako da so zdaj v upravnem odboru gospod Pirc kot glavni izvršni direktor, gospod Gantar Bojan  in gospod Grum kot izvršna direktorja. Kot neizvršni direktorji pa so štirje gospodje, predsednik gospod Besek Tomaž, član gospod Tišma Marko, ki je bil imenovan na predlog gospodarskega ministra, gospod Lozej Aleksander in pa gospod Križaj Miha. S tem je prišlo praktično do celotne prenove upravnega odbora. Edini tujec, ki je še deloval v upravnem odboru do konca meseca marca je bil španski ekspert za nepremičnine. Je iz te pozicije izstopil po lastni želji, tako da je bilo treba spremeniti. Tako da se je tudi profil delovanja DUTB v tem delu nekoliko spremenil – na začetku življenjske dobe in ob vzpostavljanju slabe banke, vsi vemo so bili švedski eksperti, tako da je DUTB deloval popolnoma dvojezično in to praktično v celotnem obdobju. Zdaj pa za to novo zasedbo se pa v tem delu poslovanje nekoliko poenostavlja, jasno pa, da je pa lahko s tem povezano tudi še kakšen dodaten dvom oziroma kakšno tveganje.</font><br/>
<font size="4">	Potrebno je poudariti predvsem to tudi z vidika nadaljnjega poslovanja v letošnjem letu, da se relativno hitro spreminja struktura portfelja. V strukturi se znižuje obseg kreditnih izpostavljenosti, bodisi zato, ker se kreditne izpostavljenosti servisirajo ali se odprodajo, deloma pa pride do konverzije kreditnih izpostavljenosti v nepremičnine zaradi unovčevanja zavarovanj na nepremičninah, ki jih pa izvajajo v skladu s politiko. </font><br/>
<font size="4">Nadaljnje usmeritve v letošnjem letu so vezane na izpolnjevanje poslovnega načrta in letnih ciljev poslovanja in pa predvsem tudi bolj učinkovito           </font><br/>
<br/>
<b><font size="4">37. TRAK: (ŠPE) – 12.00</font></b><br/>
<br/>
<b><font size="4">	</font></b><font size="4">(nadaljevanje) na zniževanje stroškov. Treba pa je poudariti, da je pred DUTB še nekaj zelo zahtevnih projektov. Imamo nekaj še zahtevnih prestrukturiranj gospodarskih družb, kot je na primer MLM Maribor. Imamo nekaj zelo zahtevnih in težkih dolžnikov, ki jih bo tudi treba ustrezno unovčiti. V tem obdobju, da omenim največjega – T2, kjer bo delovanje v tem delu tudi zelo ključno vplivano na rezultate te inštitucije v letošnjem letu in pa do zaključka njenega mandata.</font><br/>
<font size="4">	Toliko, hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Zdaj dajem besedo predstavniku Družbe za upravljanje terjatev bank, to je izvršni direktor Matej Pirc. Nekako mi sugerira, da ne želi besedo. Sem to pravilno razumel?</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MATEJ PIRC: </font></b><font size="4">Ja, hvala, ampak glede na to, da gre za poročilo Ministrstva za finance, ki je bilo kar izčrpno, ne bi nič dodal. Seveda sem pa tukaj za eventualna vprašanja.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro, hvala lepa.</font><br/>
<font size="4">	Gospe poslanke, gospodje poslanci, odpiram razpravo o obravnavanem poročilu. Kdo želi besedo?</font><br/>
<font size="4">	Poslanka Monika Gregorčič, prosim.</font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Ja, hvala lepa za besedo.</font><br/>
<font size="4">	Pregledala sem tole obdobno poročilo za prvi kvartal. Strinjam se z gospodom državnim sekretarjem. Res malce pozno obravnavamo, smo skoraj sredi septembra, ko obravnavamo poročilo do konca marca. Na vseh nas je, da malce pospešimo te procese. Po mojem bi bilo prav, da bi danes obravnavali že vsaj poročilo za prve pol leta. Tako da mogoče poziv predsedniku odbora, da na vse skupaj naslovi poziv, da smo vsi skupaj malce bolj ažurni.</font><br/>
<font size="4">	Bi se pa zdaj osredotočila konkretno na poročilo, na 5. točko, kjer se navezujejo na poročilo Računskega sodišče. Gre za dodatek za lojalnost. Pri tem dodatku za lojalnost je Računsko sodišče ugotovilo oziroma priporočilo, da je ta dodatek za lojalnost bil izplačevan neustrezno oziroma neupravičeno in ga je DUTB tudi po zagotovilu iz poročila ukinilo. </font><br/>
<font size="4">	Me pa zanima, ali je bil resnično ukinjen ali je bil le prelit v redne plače? Tako da pričakujem, da v kolikor je bil resnično ukinjen, da se je zmanjšal ta efektivni strošek, povprečni strošek na zaposlenega in bi zato prosila nek konkretni izračun, ki bi to trditev dokazoval, tako da lepo prosim, če lahko naknadno mogoče ta dokazila ali karkoli, ki vaše trditve tudi potrjujejo, naknadno pošljete.</font><br/>
<font size="4">	Moje drugo vprašanje bi bilo, prej pod točka 10 - poziv sindikata, namreč s strani sindikata ste prejeli na DUTB pripombe zaposlenih v vašem oddelku nepremičnin, kjer naj bi bilo stanje v preteklih obdobjih težko, nevzdržno. Dogajale so se… prišlo je do težkih pogojev delovanja zaradi administrativnih preobremenitev, ustavitve prodaje nepremičnin, poslovni procesi so nekako zastajali, ker ni prišlo do nekako pravočasnega prevzemanja poslovnih odločitev, odnosi so bili slabi, pomanjkanje kadrov je bilo. Zdaj v odgovoru navajate, da so te stvari nekako v glavnini rešene, pa me zanima, kako sedaj potekajo poslovni procesi prodaje nepremičnin, tudi z vidika notranje organizacije vašega dela – ali je to res izboljšano?</font><br/>
<font size="4">	Seveda se ne morem izogniti vprašanju glede problematike sporne prodaje parcele KLI Logatec.         </font><br/>
<font size="4">	     </font><br/>
<b><font size="4">38. TRAK: (SB) – 12.05</font></b><br/>
<br/>
<font size="4">	(nadaljevanje) V poročilu navajate, da je bila izvedena notranja preiskava primera, ki pa je ugotovila, da DUTB v tem postopku prodaje ni bila oškodovana. Zdaj, to pa se mi zdi zelo sporna trditev po moji osebni presoji. Da ni prišlo, da je bilo ugotovljeno, da pri presoji delovno-pravne odgovornosti zaposlenih, sicer je bilo ugotovljeno, da so zagrešili nekaj delovnopravnih prekrškov oziroma niso spoštovali internih aktov, pa vendar naj to ni vplivalo na rezultat prodajnega posla in da odškodninske odgovornosti ni mogoče ugotavljati. In da sta bila dosežena dva temeljna cilja DUTB, to se pravi prodaja celotne nepremičnine in pa višja cena od notranje cenitve vrednoti DUTB. Rezultat vsega tega je bilo, da ste spremenili nekaj internih aktov. Stališče Ministrstva za finance na koncu pa je, da bo Ministrstvo za finance še naprej aktivno spremljalo dogajanje v zvezi s to problematiko. Zdaj, morda ni odveč poudarek, da ta primer vseeno meče slabo luč tudi na naš položaj glede države kakšen ugled imamo pri potencialnih tujih investitorjih. Ta glas je šel tudi preko naših meja, tuji investitor se tukaj zagotovo počuti  malce čudno in dolžni smo, da ohranimo vsaj / nerazumljivo/ nekaj zdrave pameti in presoje pri vsem tem. konec koncev smo to dolžni vsem davkoplačevalcem, ki plačujejo vse nas, ne samo nas poslance, pač pa tudi Vlado in tudi vodstvo in vse zaposlene na DUTB. Tako, da bi res prosila za vaš konkreten komentar kako je možno, da ste prišli do takšnih zaključkov. </font><br/>
<font size="4">	Moje zadnje vprašanje pa je sam še kakšni so potem načrti DUTB za ustanovitev morebitnega turističnega holdinga glede na to, da v zadnjem času v medijih nekaj beremo o teh načrtih? Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa poslanka. Poslanec Franc Kramar, prosim.</font><br/>
<br/>
<b><font size="4">	FRANC KRAMAR (PS SAB):</font></b><font size="4"> Hvala, predsednik.</font><br/>
<font size="4">	Danes ta odbor deluje tako nadzorovano glede na dejstva, da smo obravnavali poročila tudi drugih inštitucij. No, oglasil sem se pri DUTB. Dejstvo je, da je regulator delovanja slabe banke Ministrstvo za finance in da to Ministrstvo za finance vsako četrtletje sprejema poročilo DUTB. Iz tega poročila je razvidno, da slaba banka posluje dobro v okviru sprejete zakonodaje. Vemo pa in na osnovi indicev je prišlo do tega, da se je ustanovila preiskovalna komisija, ki bo preverila posle DUTB-ja, da danes težko govorimo o nepravilnostih, kajti to poročilo je, bom rekel, milo rečeno suhoparno, zajema določene stvari, kaj je pa tista prava vloga DUTB-ja bo pa po moje pokazala preiskovalna komisija in tam bo znanih več dejstev. Zanima me tudi koliko tega premoženja DUTB-ja so pokupili že do zdaj tujci, koliko slovenska podjetja, ker imam občutek, </font><br/>
<br/>
<b><font size="4">39. TRAK: (TB) – 12.10</font></b><br/>
<br/>
<font size="4">	(nadaljevanje) da je to bilo – milo rečeno - malo sistemsko nastavljeno, da podjetja, ki grejo po krizi, ki je bila, v stečaju oziroma, ki ne zmorejo več lastne solventnosti, da preidejo na slabo banko in da se potem odprodajajo, da bojo prešli v roke tujcev, kar je po eni strani lahko tudi pozitivno, ampak sam ocenjujem, da s tem izgubljamo znaten del slovenskega gospodarstva. Zato bi res apeliral na regulatorja, da, lahko je reči, 131 zaposlenih. To se meni zdi bolj Zavod za zaposlovanje, kot pa ena resna inštitucija, ampak, zadnje čase pač opažam, da se za vsako stvar ustanovijo neki odbori, agencije, skladi, da je to v bistvu samo namenjeno temu, da se čim večje število brezposelnih najde službe. Meni to osebno, bom rekel, sem nasprotnik tega, ker menim, da je birokracije v Sloveniji več kot preveč in da bi morali biti tukaj tudi racionalni.</font><br/>
<font size="4">Še enkrat bom pa na koncu rekel, sam mislim vsebinsko razpravljat o slabi banki takrat, ko bojo znani rezultati preiskovalne komisije, ki jo je ustanovil Državni zbor. Hvala.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">Besedo dajem zdaj izvršnemu direktorju… / oglašanje iz dvorane/ aha, pardon, se opravičujem, razprava, poslanec Anže Logar.</font><br/>
<br/>
<b><font size="4">DR. ANŽE LOGAR (PS SDS):</font></b><font size="4"> Ja, hvala.</font><br/>
<font size="4">Mogoče nadaljujem to razpravo, ki jo je kolega Kramar izpostavil. Namreč, to poročilo danes, ali mi obravnavamo ali pa ne obravnavamo, je čisto nepomembno, ker je sestavljeno tako, da izgleda nepomembno, da vse, kar je pomembno, izključi, vse kar je nepomembno pa na bolj široko vpiše. Jaz sem prepričan, da je na DUTB več delikatnih zadev in da Ministrstvo za finance več stvari preučuje, kot samo tu z nekaj besedami opiše.</font><br/>
<font size="4">Pa, če samo stvari, ki so bile sicer že izpostavljene, tudi mogoče malce dopolnim. Ta dodatek na lojalnost, ki je bil ukinjen, bojda 19. 1. 2019, izplačeval se je pa od leta 2014. To mene zelo konkretno zanima, koliko je bila suma sumarum zneska, ki si je bil izplačan za te namene. Torej, koliko smo na koncu koncev davkoplačevalci na podlagi odločitve vodstva DUTB, dodatno plačali, da so zaobšli pač plačno politiko v državnih podjetjih? Koliko je bilo tega dodatka, po mojih podatkih kar precej? Tako da bi jaz, se priporočam za ta podatek, da bomo lahko ocenili, koliko je potem tudi na posamezno glavo, ta dodatek k plači znašal.</font><br/>
<font size="4">Enako me tudi zanima, glede na to, da se Ministrstvo za finance ugotavlja in strinja s tem, da bo DUTB z reorganizacijo in z novo sistemizacijo zagotovil sistem ohranjanja / oglašanje telefona v dvorani/ »fajn« spremljava… sistem ohranjanja ključnih kadrov. / smeh/ Tudi meni se prva misel utrdi samo ta, da pač, ta, na nek način nesistemski ali pa nezakonit način povišanja plače zdaj prelijemo v sistemski način, s čimer se pa Ministrstvo za finance v svoji znani maniri strinja.</font><br/>
<font size="4">	Enako je zgodba KLI Logatec, kajne? Tako, kot tukaj piše, očitno je zgodba pometena pod preprogo. Velika zadeva je bila, vsi smo govorili o tem. To je bil tudi eden od razlogov, da se je ustanovila preiskovalna komisija, zdaj pa lahko preberemo v poročilu Ministrstva za finance, ki je varuh javnih sredstev, varuh javnih sredstev, da pri presoji delovnopravne zakonodaje sicer je bilo ugotovljeno v različnih fazah, da so zagrešili več kršitev delovnih obveznosti, niso spoštovali / nerazumljivo/ in tako naprej. Zoper nekatere kršitve bi se dalo sprožit delovnopravne sankcije, vendar zaradi kratkih zakonskih rokov to ni bilo izvedljivo.</font><br/>
<font size="4">Evo, pa je stvar rešena, in naprej, v končnem poročilu, notranja preiskava primera KLI Logatec je s tem zaključena. Glejte, toliko smo govorili o tem, tudi tu na seji, preiskovalna komisija je bila ustanovljena. Poglejte tisti dokument, akt o ustanovitvi, je ta posel noter omenjen, zdaj pa Ministrstvo za finance, evo, s tem je zadeva zaključena, nihče ne bo kaznovan, vse je bilo v redu, tudi če smo prodali ceneje kot</font><br/>
<br/>
<b><font size="4">40. TRAK: (SB) – 12.15</font></b><br/>
<br/>
<font size="4">	(nadaljevanje) bi lahko, smo s tem zadostili kriterijem in imamo stvar rešeno. Potem pa kot ironija stališče Ministrstva za finance na koncu: »Ministrstvo za finance bo še naprej aktivno spremljalo dogajanje v zvezi s tematiko KLI Logatec.« In zdaj pa povejte kaj boste naredili? Imate končno poročilo, zaključili ste preiskavo, vi boste pa še naprej aktivno spremljali kaj se s to zadevo dogaja. Ali vidite kakšen absurd je to poročilo. Da ne omenjam kaj pa piše na 7. strani, kjer pa govori o tisti reviziji, ki jo je po sklepu Vlade bila zahteva, da se naredi prodaja nepremičnin in drugega premoženja, kjer naj bi se najelo agencijo, da opravi to analizo oziroma revizijo, pa Ministrstvo za finance v svojem stališču zapiše: »Postopek posebne revizije je bil s strani Ministrstva za finance zaključen na način, da se naročilo za izvedbo postopka posebne revizije ni oddalo.« Zdaj pa vi povejte zakaj smo mi tukaj, zakaj DUTB pripravlja ta poročila, da potem Ministrstvo za finance napiše, da v bistvu samo pove, da ne bo nadziralo domnevno slabih praks, ki se izvajale v DUTB. Glejte to je v posmeh današnji seji, naj samo še omenim, da opozicijski poslanci tukaj držimo večino, da lahko veljavno odločate na Odboru za finance in koalicija malo se zamislite, verjetno tudi zaradi tega, ker vam Ministrstvo za finance pripravlja taka poročila, ki bi po moje vi kot predsednik Odbora za finance morali zavrniti. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. Jaz se zaveda ves čas, da danes opozicijski poslanci pomagate vzdrževati sklepčnost, za kar se vam resnično zahvaljujem in to visoko cenim. Vas pa nekoliko opominjam oziroma vam obujam spomnim, spoštovani kolega Logar, kot predsednik komisije za nadzor javnih financ, da se je tudi že dogajalo, da smo koalicijski poslanci, ki smo na Komisiji za nadzor javnih finance v manjšini, pomagali vzdrževati, da je Komisija za nadzor javnih financ bila sklepčna, je pa res, da na tisti seji vi niste vodili sejo, ampak jo je vodil podpredsednik komisije gospod Jelinčič. Tako, da se mi zdi, da gre tukaj za vzajemno delovanje koalicijskih in opozicijskih poslancev zato, da delovna telesa lahko normalno funkcionirajo in osebno mislim, da je tako prav. Načeloma se strinjam z vašo pripombo, da bi lahko tudi zavrnil tako poročilo, ampak se mi zdi, da konkretno v tem primeru, ko kvartalno poročilo o poslovanju DUTB-ja obravnavamo, je prav, da te stvari gredo naprej zlasti iz perspektive, da je oblikovana tudi parlamentarna preiskovalna komisija, za katero mislim, da ne bo obravnavala samo tistega kar je bilo zdaj tu posebej izpostavljeno in kar sam ocenjujem kot groteskno, to je primer KLI Logatec, in jaz predvsem računam, da bodo tu glede na to, da smo zdaj ugotovili na podlagi poročila tudi finančnega ministrstva, da je bilo vse v redu, da bodo tu represivni organi morali opraviti svojo vlogo in kolikor vem se tudi pospešeno ukvarjajo s to zadevo. Gospod Horvat, če sem prav videli, bi vi želeli razpravljati. Preden vam dam besedo mi dovolite samo, da to končam, ker se mi zdi, da je potrebno poudariti in tudi na gospod Pirca naslavljam to zadevo, ko bo odgovarjal. Mi vendarle imamo tu dve temeljni nasprotji, uspešno dosežena prodajna cena, ki je bila 40 evrov na kvadratni meter, govorim za zemljišče v poslovni coni nekdanjega KLI Logatec. Ta cena 40 evrov na kvadratni meter je bila višja od notranje ocene vrednosti DUTB. 2 ali 3 mesece kasneje je pa posrednik, kateremu je bilo zemljišče prodano, večino tega zemljišča prodal naprej in sicer za 90 evrov na kvadratni meter, razlika je 50 evrov za kvadratni meter in v kolikor je taka zadeva praksa, potem se je resnično treba vprašati kakšne so tiste vaše notranje cenitve vrednoti, ker ta notranja cenitev vrednosti </font><br/>
<br/>
<b><font size="4">41. TRAK: (ŠPE) – 12.20</font></b><br/>
<br/>
<font size="4">	(nadaljevanje) je bila očitno nižja kot 40 evrov, posrednik je pa ta zemljišča prodal tri mesece kasneje za 90 evrov. Sem končal.</font><br/>
<font size="4">	Replika poslanec Anže Logar, prosim.</font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Ja, hvala.</font><br/>
<font size="4">	Samo dolžen sem pojasnilo, glede na to, da ste me z oblastne funkcije predsednika Odbora za finance opozorili, da ste zagotavljali večino na Komisiji za nadzor javnih financ. Zagotavljali ste jo enkrat in takrat, ko je vodil gospod Jelinčič, ko sem bil jaz na bolniški odsotnosti. Tako da v tem primeru mislim, da sem dolžan to pojasnilo. </font><br/>
<font size="4">	Drugače pa ni bil moj namen o tem, da razpravljamo, kdo komu zagotavlja večino, ampak, da je verjetno eden od takšnih razlogov tudi, da so takšni dokumenti na delovnem telesu, ki obravnava poročilo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Sem razumel. Jaz sem tudi izbral oziroma nisem pravočasno pravilnega izraza uporabil. Nisem vas želel opozarjati, ker je to absolutno premočen izraz za to. Sem se potem tudi popravil in sem rekel, da vam obudim spomin. Ampak to je zdaj že semantika in s tem se ne bomo ukvarjali.</font><br/>
<font size="4">	Razprava poslanec Horvat, prosim.</font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala gospod predsednik in hvala, da ste sprejeli ugotovitev oziroma opozorilo dr. Logarja, ki pa gotovo ni šlo v tej smeri, da bi poslanci razmišljali o kakšnem dodatku za lojalnost…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Verjetno res.</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Tako, da malo osvežim to razpravo.</font><br/>
<font size="4">	Glejte, dokler mi v tej državi ne bomo odgovornosti dali imena in priimka, do takrat ne bomo naredili nič. Pa zdaj spet k Anžetu Logarju, ki je odločno v prejšnjem mandatu vodil preiskovalno komisijo, ki je ugotovila imena in priimke. Enako tudi preiskovalna komisija za TEŠ 6, ki je ugotovila imena in priimke. In kje smo danes? Kje smo danes gospe in gospodje? Aja, pri pravni državi. Zadnjič smo imeli okroglo mizo, kjer so prav posebni ljudje z imeni in priimki govorili o pravni državi, ampak dobro, zdaj smo na Odboru za finance. Jaz prosim kot član tega odbora, da za primer KLI Logatec, kjer je notranjo preiskavo delala torej notranja komisija – tako razumem, torej najbrž ljudje iz DUTB. Torej gre za komisijo za pravno presojo odgovornosti v primeru KLI Logatec, da nam zagotovite imena in priimke teh ljudi. Najbrž to pravico imamo, kaj mislite gospod predsednik?</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Ja mi pravico si lahko tudi vzamemo, ampak vprašanje je, koliko je ta pravica v skladu s tistim slavnim Zakonom o varovanju osebnih podatkov. Tako da tam bomo / oglašanje iz dvorane/ pa naleteli na / oglašanje iz dvorane/… Jaz seveda zdajle tudi malo ironiziram.</font><br/>
<font size="4">	Tako, ja poslanec Logar razprava.</font><br/>
<font size="4">	Prosim.</font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Jaz bi mogoče samo še malenkost nadaljeval tisto vašo razpravo, ki ste jo imeli v zvezi z cenitvami internimi. Kako je bila lahko neka cenitev 40 evrov označena kot dobra, potem pa naprej podana kmalu za tem za 90 evrov, torej je bila interna cenitev še cenejša. Bi samo prosil predsednika uprave DUTB, izvršnega direktorja, da mogoče malo predstavi t.i. »imagine« tabelo, po kateri imajo cenitve znotraj DUTB. Predvsem z vidika tega, ali gre to res za zelo preprosto excel tabelo, do katere imajo dostop tudi drugi, ne samo točno določeni zaposleni, ki ne puščajo revizijskih sledi in ki hkrati omogoča, da nekdo naknadno spremeni vrednost, ki je v tej tabeli za posamezno nepremičnino. Zgolj mogoče, da malo razloži, kako ta postopek pri njih poteka oziroma je potekal.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Zdaj dajem besedo državnemu sekretarju na Ministrstvu za finance.</font><br/>
<font size="4">	Gospod Dragonja, prosim.</font><br/>
<br/>
<font size="4">	</font><b><font size="4">METOD DRAGONJA: </font></b><font size="4">Hvala za besedo, gospod predsednik.</font><br/>
<font size="4">	Najprej bi želel poudariti, ni namen tega poročila, da se pometajo problemi pod tepih. Ministrstvo za finance zelo skrbno spremlja vse te tvegane posle in aktivnosti, način upravljanja in izvaja pristojnosti, ki jih je dal v zakon v obsegu kot jih je dal v zakon. Mi smo neke vrste nadzorna funkcije, nismo pa regulator. </font><br/>
<font size="4"> </font><br/>
<b><font size="4">42. TRAK: (SB) – 12.25</font></b><br/>
<br/>
<font size="4">	(nadaljevanje) In bom šel po vrsti na postavljena vprašanja in jih bom poskušal čim bolj konkretno pojasniti.</font><br/>
<font size="4">	Kar se tiče rokov za poročanje, 20.6. je Vlada poslala poročilo Državnemu zboru, vmes so bili dopusti, tako da mi bomo roke skrajšali kar se tiče Ministrstva za finance in DUTB-ja, tako da bomo uvrščali gradiva od 30 do 45 dni po zaključku kvartala Vladi in potem boste, upam, v 60-ih dneh potem kvartalna poročila dobili. Kot sem rekel imate pa tudi letno poročilo tudi že v Državnem zboru. </font><br/>
<font size="4">	Kar se tiče dodatka za lojalnost bo pojasnil glavni izvršni direktor. </font><br/>
<font size="4">	To analizo, ki jo predlagate ni problem narediti, gospa Gregorčič, in jo bomo pripravili in predložili v okviru naslednjega kvartalnega poročila. Mislim, da je tako najbolj primerno. In sledili temu in v bistvu sledimo temu cilju tudi pri celotnem nadzoru, mi ne nadziramo v prvi vrsti po principu nadzor aktivnosti, ampak nadziramo nadzor doseganja strategije in strateških ciljev. To se pravi je to upravljanje po ciljih, »management by objectives« … tudi po potrebni nadzor aktivnosti posameznih kot so problematični projekti, problematične transakcije, ampak v glavnem poročilo mora odražati tudi to sliko, globalno sliko institucije</font><br/>
<font size="4">	Kar se tiče pozivov sindikata posebej v tem nepremičninskem delu in pa pripombe zaposlenih, so navedeni v poročilu. do določene reakcije je prišlo, ker so se dejansko zaostrili notranji procesni in bo to tudi glavni izvršni direktor pojasnil. Delno so se zaostrili tudi na zahtevo Ministrstva za finance, kar se tiče predvsem upoštevanja tudi bolj ali pa doslednega upoštevanja zakonodaje o preprečevanju pranja denarja, o identifikaciji kupcev oziroma strank, poslovnih partnerjev, ki vstopajo, uvedeni so bili potem strožji postopki in pa izogibanje konflikta interesov pri vrednotenju sredstev, posebej nepremičnin, kar je pomenilo za operativce, ki delajo na področju nepremičnin, za dodatne aktivnosti, ki so jih morali izvesti, ampak zadeve iz tega vidika bodo pojasnjene in v bistvu so sledili cilju znižanju tveganj. Kar se pa tiče odnosov bo pa tudi pojasnjeno.</font><br/>
<font size="4">	Kar se tiče transakcije oziroma problematiziranega posla prodaje nepremičnine pri KLI Logatec je ministrstvo podalo več zahtev upravnemu odboru. Upravni odbor je opravil veliko aktivnosti na to temo, tudi Ministrstvo neposredno in je podal poročilo Ministrstvu za finance. Zdaj rezime tega, čeprav na prvi pogled je absurdno, da je kupec oziroma posrednik ustvaril večjo razliko kot je bila kupnina, na strani je dosežena kupnina, na strani prodajalca je bil poleg notranjih procesov nadzora na strani DUTB neodvisno preverjan na Ministrstvu za finance, in sicer smo vključili urad za preprečevanje pranja denarja, ki ima možnost in zakonska pooblastila, da je preveril potem tudi denarne tokove, ki so potekali. In še v pravnih mnenjih, ki so bila podana in naročena s strani DUTB, je bila ugotovitev prva, da so bile prodaje dosežene po cenah, ki odgovarjajo tržnim cenam za tovrstne nepremičnine in lokacije in času kot so se te prodaje izvajale. To je bilo dodatno preverjano z neodvisnimi postfestum cenitvami in drugih cenilcev, izvedeni sta bili dve cenitvi, ki so to potrdile. Analiza pravzaprav nadaljnjih denarnih tokov in pa tudi kazenski postopek, ki je bil sprožen, pa so pripeljali do zaključka,</font><br/>
<br/>
<b><font size="4">43. TRAK: (TB) – 12.30</font></b><br/>
<br/>
<font size="4">	(nadaljevanje) pravzaprav, da je prišlo do oškodovanja pri kupcu, ne pa do oškodovanja pri prodajalcu, da je kupec preplačal nepremičnino, ne da je… in je v bistvu predstavnik pravne osebe kupca, ki je od posrednika kupil, v bistvu preplačal to nepremičnino in v tej smeri zdaj poteka kazenski postopek, ki še ni zaključen. Ampak, analiza, ki jo je Urad za preprečevanje pranja denarja naredil, vključno z običajnim vprašanjem, kje je denar, kako so šli denarni tokovi, je to potrdila. Vprašanje, kako gleda na to investitor, kajne, je zelo relevantno. Investitor je, pri tem poslu ni nastopal neposredno. Investitor, to je vlagatelj, je imenoval agenta posrednika, ki je to v njegovem imenu kupoval in predstavnik, to se pravi, fizična oseba, ki je imela pooblastilo za zastopanje investitorja slovenske pravne osebe, je tisti, na katerega zdaj pada večino teh bremen.</font><br/>
<font size="4">Tako da, s tega vidika so aktivnosti, ki smo jih na Ministrstvu za finance izvedli, potrdile zaključke notranjih aktivnosti in teh revizij, ki so jih izvedli v DUTB. Bila je naročena posebna forenzična analiza Ernest &amp; Younga, bila so neodvisna pravna mnenja pridobljena, bili sta dve dodatni cenitvi, neodvisni, tudi oziroma post festum, to vse, kar sem omenil in to napeljuje k temu, pravzaprav, da so bile določene pomanjkljivosti na strani DUTB, kar se tiče procesov in so morale biti potem korekcije izpeljane, ampak tako, zelo pavšalno, enostransko trditev, s tega vidika, da se odgovornost nosilcev tega posla na strani DUTB ni ustrezno izpeljalo, načeloma zavračamo, ker je poglobljena analiza tega primera pokazala, da problemi niso v taki meri na DUTB in osebe po naših informacijah tudi niso v kazenskih postopkih v tem moment, ampak so to osebe na strani kupca in pa posrednika.</font><br/>
<font size="4">Mi se zavedamo, da je to vprašanje še toliko bolj pomembno in smo mu še večjo pozornost namenil, zato ker je ta posrednik, nad tem posrednikom je bil uveden postopek prenehanja, mislim, da je bila likvidacija, kar pomeni, da je potem dostop do teh informacij in do teh dokumentov še bistveno bolj otežen, vendar so nam, tako kot sem povedal, ugotovitve Urada za preprečevanje pranja denarja, potem spet kot neodvisnega organa, v tem delu potrdile oceno, ki jo je sprejel upravni odbor DUTB. Sprejeto je bilo pa vrsto notranjih ukrepov, s katerimi se postopki prodaje nepremičnin, pa predvsem določanja njihove vrednosti in pa sprejemanja odločitev glede vrednosti izboljšujejo in se znižujejo tveganja na tem področju oziroma zagotavljajo.</font><br/>
<font size="4">Imamo zdaj konkretno potem tudi še akcijo, ki je bila izvedena v okviru letnega pregleda letnega poročila s strani revizorja DUTB, to je firma KPMG. V tem delu je bilo posebej naročeno, da revizor preveri ustreznost modelov, po katerih DUTB vrednoti nepremičnine metodološko. Tako da, je v okviru letnega revizijskega pregleda revizor KPMG Slovenija, v sodelovanju s svojimi partnerji iz tujine in s forenzičnimi eksperti, izdelal analizo ustreznosti vrednotenja in vseh prodajnih cen na večjih, mislim na, koliko jih je bilo, bo direktor povedal, ampak, na nepremičninskih poslih, ki so bili izvedeni v poslovnem letu 2018.</font><br/>
<br/>
<b><font size="4">44. TRAK: (SB) – 12.35</font></b><br/>
<br/>
<font size="4">	(nadaljevanje) Zaradi tega je tudi revizija letnega poročila za leto 2018 se podaljšala za več kot mesec dni in smo na Ministrstvu za finance s tem soglašali ravno zato, da se sistemsko preveri ali so modeli in pa pristopi po katerih se potem sprejemajo poslovne odločitve na DUTB-ju ustrezni. In to boste lahko prebrali v revizijskem poročilu oziroma v poročilu revizorja k letnemu poročilu. In to je bil tudi razlog zato, da je ministrstvo zaključilo oziroma odstopilo od zahteve in sklepa Vlade, ki je bil sprejet o posebni izredni reviziji na tem področju, tekst, ki ste ga, gospod Logar, vi navedel, se nanaša na to, da je bilo treba ustrezno zapreti javno naročilo za to izredno revizijo. Medtem pa ko po vsebini se je ta izredna revizija prenesla v okvir redne revizije, ker ni bilo ustreznih ponudb zaradi strogega kriterija, ki je v ZUKSB-ju, da ne more DUTB-ja revidirati niti po rednih niti po posebnih revizijah nobena revizijska hiša, ki je bila vključena v prenos slabih postavk. Tako, da izredna revizija je bila v enem delu izvedena, v tistem delu, ki se nanaša na delovanje notranje revizije DUTB-ja s priporočili, v tistem delu, ki se pa nanaša na ustreznost metodologiji in modelov za vrednotenje sredstev DUTB-ja, pa je bila testirana v okviru revizije letnega poročila in smo o tem poročali tudi Vladi in se je Vlada s tem strinjala. Podrobnejše bo to lahko pregledala tudi preiskovalna komisija Državnega zbora, ki je ustanovljena. Mi smo preiskovalni komisiji potem tekom drugega kvartala predali še vrsto dokumentov po tematiki, ki jo je  zahtevala. Po našem vedenju se je sicer preiskovalna komisija zdaj bolj koncentrirala na vprašanja ugotavljana pravilnosti prenosnih vrednostni terjatev v momentu, ko so bile te terjatve prenesene na slabo banko in njihove ugotovitve bodo tukaj relevantne. Mi smo jih servisirali tako z DUTB-ja kot z Ministrstva za finance in preverjali, če so zadovoljni s posredovano dokumentacijo in ta pretok informacij ocenjujemo, da je ustrezen,</font><br/>
<font size="4">	Če dovolite samo še dve besedi. Še na gospoda Kramarja. Koliko so pokupili tujci, koliko domače osebe teh sredstev, se lahko naredi analiza, ampak za to analizo bo potrebno pa nekaj več časa ne samo do naslednjega kvartalnega poročila. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Besedo dajem zdaj izvršnemu direktorju družbe za upravljanje terjatev bank, gospodu Pircu. Izvolite prosim. </font><br/>
<br/>
<b><font size="4">	MATEJ PIRC:</font></b><font size="4"> Hvala. Vprašanj je bilo kar nekaj in pa tudi kar veliko močnih navedb je bilo, ki upravičeno ali neupravičeno mečejo slabo luč na DUTB, tako da bom poskušal čim bolj temeljito odgovoriti tiste bolj izpostavljene teme, ostalo pa bolj na kratko. </font><br/>
<font size="4">	Gospa Gregorčič, dodatek za lojalnost je bil ukinjen in ni bil prerazporejen v redne plače zaposlenih, čeprav bi si kot odgovoren za poslovanje in pa delovanje DUTB-ja želel, da nek ukrep, tudi finančni ukrep za zadržanje zaposlenih uspemo spraviti skozi vse procedure, saj je </font><br/>
<br/>
<b><font size="4">45. TRAK: (SB) – 12.40</font></b><br/>
<br/>
<font size="4">	(nadaljevanje) fluktuacija zaposlenih na DUTB-ju zaradi skorajšnje ukinitve in stalnih komentarjev, da bo DUTB ukinjen celo prej, je ta fluktuacija zelo visoka, kar seveda zaposlene razumem, saj je njihova socialna varnost za njih zelo pomembna. Glede pisma sindikata zdaj kar se tiče procesov lahko zagotovim, da so izboljšani, da smo veliko energije temu namenili, cel upravni odbor in pa vsi zaposleni, prenovljeni so bili številni pravilniki, vsi pravilniki so bili pregledani, tudi komentar, da je teh pravilnikov preveč, vsi so bili pregledani, pretehtani ali so potrebni in ukinjeni je bil samo en pravilnik. Seveda je še nekaj prostora za izboljšanje v postopku cenitev, ampak ne v sami kvaliteti in pa verodostojnosti teh cenitev, ampak v hitrosti izdelave teh cenitev. DUTB mora vsako leto glede na to, da imamo zelo striktno pravilo, da cenitev ne sme biti starejša od enega leta pred samo prodajo ali odločanjem o določeni nepremičnin, terjatvi ali lastniški naložbi. In glede na to, da ima DUTB več tisoč delov nepremičnin, je to zelo zahteven proces. Skladno s tem je bilo število zaposlenih v cenitvah iz predhodno dveh oseb povečano na 5, pripravlja pa se tudi javno naročilo za pomoč zunanjih cenilcev. Ampak kot rečeno ta pomanjkljivost ne vpliva na samo kvaliteto, vpliva samo na hitrost unovčevanja sredstev, kar pa DUTB trenutno tudi po rezultatih za prvih 8 mesecev uspešno zagotavlja. To se pravi DUTB izpolnjuje zakonski cilj prodaje premoženja, ki znaša 208 milijonov evrov letno. Glede nezadovoljstva zaposlenih, to je vsekakor vprašanje za sindikat oziroma predsednika sindikata, lahko pa kar z veliko mero gotovosti rečem, da so razmere precej izboljšane. </font><br/>
<font size="4">	KLI Logatec. DUTB je objavil javno sporočilo glede zaključka tega postopka, mogoče bom povzel ključne ugotovitve, ki so bile tudi javno objavljene mislim, da v maju letošnjega leta, se pravi interna komisija za pravno presojo odgovornosti, ki je zasedala od decembra 2018 do konca maja 2019 in presojala kazensko, delovnopravno in odškodninsko odgovornost zaposlenih DUTB. V primeru KLI Logatec je pri svojem delu upoštevala zunanjo forenzično preiskavo postopka prodaje s strani Ernest and  Jung svetovanja, odgovore zaposlenih na predmetno poročilo in pa pridobila je tudi več zunanjih pravnih mnenj. Pri presoji delovnopravne odgovornosti je bilo ugotovljeno, da so delavci DUTB v različnih fazah tega postopka sicer zagrešili določene kršitve delovnih obveznosti. Pri tem bi pa rad izpostavil, da gre predvsem za kršitve kot so nedoslednost glede vodenja zapisnikov sestankov, kar imamo jasno predpisano v naših pravilnikih, nedoslednosti glede arhiviranja dokumentacije, kar je tudi jasno zapisano v pravilnikih, popisa prisotnosti udeležencev na sestankih, to se pravi gre za te vrste nepravilnosti. In tako niso spoštovali internih aktov DUTB, vendar pa ta ravnanja niso vplivala na sam rezultat prodajnega posla. Gre za odstopanja od internih procesnih pravil, ki, kot že omenjeno, niso imela vpliva na doseženo ceno pri prodaji. Zoper nekatere izmed kršitev delovnih obveznosti bi DUTB lahko uveljavljala delovnopravne sankcije, </font><br/>
<br/>
<b><font size="4">46. TRAK: (TB) – 12.45</font></b><br/>
<br/>
<font size="4">	(nadaljevanje) vendar zaradi kratkih zakonskih rokov to ni bilo izvedljivo.«</font><br/>
<font size="4">Kot veste, se je ta prodaja zgodila že skoraj 2 leti nazaj. Delovni ukrepi bi bili možni le, če bi imelo ravnanje zaposlenih znake kaznivega dejanja, kar pa v teh primerih prav tako ni bilo ugotovljeno. Z vidika odškodninske odgovornosti je bilo ugotovljeno, da so bila ravnanja zaposlenih, v povezavi s tem postopkom izvedena v skladu z notranjimi pravili družbe DUTB. Na podlagi izpeljanega postopka prodaje je bila prodana celotna nepremičnina KLI Logatec družbama Svet RE in Hoedlmayr po ceni 40 EUR/m2 in kot že omenjena, sta bila s tem izpolnjena dva cilja DUTB - prodaja celotne nepremičnine KLI Logatec, ne zgolj dela, in pa, višja cena od notranje cenitve vrednosti DUTB.</font><br/>
<font size="4">Na podlagi pravnega mnenja - zunanjega pravnega mnenja - je komisija ugotovila, da zaposleni DUTB niso odškodninsko odgovorni. Namreč, tudi če bi obravnavani zaposleni DUTB postopek prodaje v celoti izvedli skladno z zavezujočimi pravili prej omenjene kršitve, ni mogoče sklepati, da bi bila nepremičnina bodisi ocenjena po višji vrednosti bodisi prodana po višji ceni. Tukaj bi ponovil besede državnega sekretarja, da sta bili naročeni tudi dve zunanji cenitvi, dodatni.</font><br/>
<font size="4">DUTB je sicer v času notranje preiskave ustanovila delovno skupino, ki je priporočila iz poročila zunanje revizijske družbe Ernest &amp; Young, implementirala v interne akte. S tem je bilo uvedenih več sprememb internih aktov, ki urejajo procese v DUTB in ki že prispevajo k preprečevanju podobnih kršitev v prihodnjem delovanju DUTB. Tukaj bi izpostavil, da so se izpostavile dodatne notranje kontrole pri sprejemanju odločitev o prodajah premoženja in tudi pred samim podpisom pogodb o prodaji. Izpostavljeni so bili ustrezni mehanizmi, ki omogočajo tudi spremljanje izvrševanja poprodajnih zavez. Zagotovljene so bile ustrezne revizijske sledi posameznih faz v prodanih postopkih in pa, kot že omenjeno, arhiviranje vse dokumentacije, zbrane v mapah za posamezen postopek.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Tule bi vas prosil še, če pokomentirate tisto, kar je gospa Gregorčič izpostavila, o potencialnem sodelovanju pri ustanavljanju turističnega holdinga.</font><br/>
<br/>
<b><font size="4">MATEJ PIRC:</font></b><font size="4"> Ja, saj bom, bom prišel tudi do tega, ja.</font><br/>
<font size="4">Strinjam se, da ta primer meče slabo luč na DUTB, drži pa tudi to, da je DUTB naredil vse, kar je v njegovi moči in to zelo temeljito, z primerom pa se – vsaj po mojem vedenju – trenutno ukvarja tako Komisija za preprečevanje korupcije, preiskovalna komisija, že omenjena, in pa tudi policija. Seveda policijske preiskave DUTB ne more izvajati, da bi prišel do ugotovitev, ki so bile izpostavljene tudi s strani državnega sekretarja.</font><br/>
<font size="4">Glede ustanovitve turističnega holdinga – DUTB izvaja vse aktivnosti, ki mu jih je z sklepom Vlade naložil lastnik, se pravi, izvaja se konsolidacija lastništva na družbah v večinski lasti DUTB – to je Istrabenz Turizem in pa Thermana, ustanavlja se posebna namenska družba, na katero bojo v prihodnosti preneseni ti lastniški deleži.</font><br/>
<font size="4">Vprašanja oziroma komentarji gospoda Kramarja – DUTB je preiskovalni komisiji do sedaj dostavil že preko 20 tisoč datotek in </font><br/>
<br/>
<b><font size="4">47. TRAK: (TB) – 12.50</font></b><br/>
<br/>
<font size="4">	(nadaljevanje) z preiskovalno komisijo stalno sodeluje. Večkrat smo jih sicer prosili za podaljšanje posameznih rokov, ampak, kljub temu gre to za mesec dva, pri čemer te podaljšane roke seveda striktno spoštujemo.</font><br/>
<font size="4">Glede prodaje tujcem bi samo rad še enkrat povedal, da imamo zakonski cilj in da smo dolžni vsako leto prodati za več kot 200 milijonov evrov premoženja. Glede zaposlitvenega servisa, tudi, kot že omenjeno, število zaposlenih se v zadnjih letih zmanjšuje, celo hitreje, kot je planirano oziroma hitreje, kot bi bilo to smiselno, z vidika izpolnjevanja ciljev. Tako da, fluktuacija zaposlenih je visoka, zaposluje pa se samo tam, kjer je nujno potrebno, da nadomestimo zaposlenega, ki je odšel. Vsekakor pa ne gre za zaposlitveni servis. Pri tem bi pa še izpostavil, da ima DUTB zelo kompleksno nalogo in da ima zato zelo strokovno usposobljene kadre, ki jih vsekakor na slovenskem trgu primanjkuje.</font><br/>
<font size="4">Glede zneska za lojalnost, sicer ne vem, ali je to lahko javen podatek, ampak vseeno, ta znesek znaša nekaj več kot 400 tisoč evrov, v vseh letih, 431 tisoč evrov. Glede vprašanj predsedujoče, glede cenitev oziroma tudi gospoda Logarja, cenitve se vsako leto preverjajo s strani zakonskega revizorja DUTB in do sedaj ni bilo ugotovljenih nekih nedoslednosti, kvečjemu občasno so se pojavljala vprašanja, ali so cenitve, ali so vrednosti DUTB previsoke, glede na to, kakšen cilj ima DUTB in pa tudi, kakšna je njegova življenjska doba – ali bo ob takih vrednostih uspel svoje poslanstvo zaključiti do konca leta 2022.</font><br/>
<font size="4">Cenitve preverja tudi oddelek tveganj, kar imamo zapisano v naših internih aktih. Eden od ukrepov komisije glede KLI Logatca pa je bila tudi sprožena interna revizija vseh prodaj industrijskih zemljišč v preteklih letih in tudi preverjeno je bilo, ali so ta zemljišča zamenjala lastnika in po kakšni ceni in tudi tu je bilo ugotovljeno, da ni prišlo do podobnih primerov, kot v primeru KLI Logatec.</font><br/>
<font size="4">Verjetno moram pohiteti z odgovori… Imagine tabela – tukaj lahko povem, da je šel DUTB v javno naročilo za novo aplikacijo oziroma za posodobitev baze Imagine, kjer bo sledljivost in revizijska sled še bolj zagotovljena. Ta je zagotovljena že sedaj, do problema prihaja samo pri izvozu podatkov v Excel, kjer pa je sama sledljivost oziroma revizijska sled, jo je težko zagotoviti. Vsekakor pa se DUTB ukvarja tudi s tem in bo to v kratkem še izboljšano.</font><br/>
<font size="4">Če sem…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> V redu, hvala lepa.</font><br/>
<br/>
<b><font size="4">MATEJ PIRC:</font></b><font size="4"> Kakšno vprašanje izpustil, prosim za…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod Pirc.</font><br/>
<font size="4">Gospe in gospodje, jaz imam en predlog oziroma prošnjo. Danes moramo mi tole dvorano spraznit do 13. ure 45 minut. Imamo še 2 točki dnevnega reda in tole točko moramo dokončati, pa bi predlagal, da v kolikor ni neke prav posebej vsebinske razprave, ki se nanaša na natančno točko dnevnega reda, se pravi, poročilo</font><br/>
<br/>
<b><font size="4">48. TRAK: (SB) – 12.55</font></b><br/>
<br/>
<font size="4">	(nadaljevanje) od 1. januarja do 31. marca 2019, da se torej na to omejimo, ostale potencialne dileme in razprave bi pa opravili, ko bomo obravnavali poročila za drugi in tretji kvartal. </font><br/>
<font size="4">	Sprašujem ali želi še kdo razpravljati? Če ne, potem zaključujem razpravo in ugotavljam, da se je Odbor za finance seznanil s poročilom glede opravljenega nadzora Družbe za upravljanje terjatev bank in izdanih pisnih usmeritev za obdobje od 1. januarja do 31. marca 2019 in s tem tudi zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">7. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA EVROPSKE UNIJE O SPREMEMBI DIREKTIVE 2006/112 O SKUPNEM SISTEMU DAVKA NA DODANO VREDNOST IN DIREKTIVE 2008/118 O SPLOŠNEM REŽIMU ZA TROŠARINO V ZVEZI Z OBRAMBNIMI PRIZADEVANJI V OKVIRU UNIJE. </font></b><font size="4">Gradivo k tej točki smo prejeli od Vlade dne 20. junija letos na podlagi prvega odstavka 4. Člena Zakona o sodelovanju med Državnim zborom in Vlado v zadevah Evropske unije. Predlagatelj stališča Republike Slovenije je Vlada. Odbor bo kot matično delovno telo to in tudi naslednjo točko dnevnega reda obravnaval na podlagi drugega odstavka 154.h člena Poslovnika Državnega zbora. Svoje poročilo bo posredoval pristojnemu odboru, to je Odboru za zadeve Evropske unije. Poslovniško določen rok za vložitev amandmajev matičnega delovnega telesa je najkasneje dva dni pred sejo pristojnega odbora. K točki dnevnega reda so vabljeni predstavnice ter predstavniki Ministrstva za finance. Besedo dajem predstavnici Ministrstva za finance, to je gospa državna sekretarka Natalija Kovač Jereb. Izvolite. </font><br/>
<br/>
<b><font size="4">	NATALIJA KOVAČ JEREB:</font></b><font size="4"> Najlepša hvala za besedo. Spoštovani predsednik, spoštovane poslanke, spoštovani poslanci!</font><br/>
<font size="4">	V nadaljevanju bom predstavila predlog stališča Republike Slovenije do predloga Direktive Sveta o spremembi Direktive 2006/112/ES o skupnem sistemu davka na dodano vrednost in Direktive 2008/118 o splošnem režimu za trošarino v zvezi z obrambnimi prizadevanji v okviru Unije, ki ga je Državnemu zboru posredovala Vlada. Gre za predlog direktive v kateri se dobave namenjene za potrebe oboroženih sil držav članic Evropske unije oprostijo plačila davka na dodano vrednost in trošarin kadar te sile zunaj svoje države članice sodelujejo v obrambnih prizadevanjih Evropske unije v okviru skupne varnostne in obrambne politike. S predlogom direktive se zagotavlja enaka obravnava obrambnih prizadevanj v okviru Evropske unije in pod okriljem severnoatlantske zveze na področjih davka na dodano vrednost in trošarin. V skladu s predlaganimi pravili oborožene sile razprorejene zunaj svoje države članice ne bodo plačevale davka na dodano vrednost ali trošarin, če bodo sodelovale v obrambnih prizadevanjih, ki se bodo izvajale v okviru in pod okriljem Evropske unije. Oborožene sile Zveze Nato so že sedaj po veljavni zakonodaji lahko deležne take oprostitve davka na dodano vrednost in trošarin, za dobave blaga in storitev kadar te sile sodelujejo v obrambnih prizadevanjih v državah članicah Evropske unije. Z uskladitvijo davčne obravnave z vidika posrednih davkov se s tem predlogom direktive lahko priznava vse večji pomen in vojaške mobilnosti v okviru Evropske unije, ki predvidevajo dobave kot so material in oprema za usposabljanja, nastanitev, preskrba s hrano in gorivom, kar je načeloma trenutno predmet obdavčitve davka na dodano vrednost. V stališču je zapisano, da Republika Slovenija predlaganima spremembama direktive ne nasprotuje in se strinja z uvedbo oprostitve plačila davka na dodano vrednost za dobavo blaga in opravljanje storitev ter uvedbo oprostitev plačila trošarine za trošarinsko blago v okviru obrambnih prizadevanjih Unije, s čimer se z vidika posredne obdavčitve uskladi oziroma izenači tovrstna obravnava </font><br/>
<br/>
<b><font size="4">49. TRAK: (ŠPE) – 13.00</font></b><br/>
<br/>
<b><font size="4">	</font></b><font size="4">(nadaljevanje) z ustreznimi dobavami blaga in opravljanjem storitev ter dobavami trošarinskega blaga v okviru obrambne dejavnosti pod okriljem organizacije Severnoatlantske pogodbe.</font><br/>
<font size="4">	V nadaljevanju bi pojasnila razloge za podporo Republike Slovenije predlagani ureditvi. Države članice Nato so v skladu z mednarodnimi pogodbami, ki urejajo ustanovitev in delovanje Severnoatlantske zveze, oproščene plačila posrednih davkov, se pravi davka na dodano vrednost in trošarine, kadar sodelujejo pri skupni obrambi v drugi državi članici Severnoatlantske zveze. Evropska unije je zadevne oprostitve uredila v teh dveh direktivah, ki sta predmet današnje implementacije, splošnemu režimu za trošarino. Določbe navedenih direktiv so države članice implementirale v nacionalne zakonodaje. V Sloveniji s to implementacijo opravljamo v davku na dodano vrednost in v zakonu o trošarinah. Lizbonska pogodba iz leta 2009 pomeni mejnik v razvoju skupne varnostne in obrambne politike. Zato so bile že leta 2016 nadaljevane aktivnosti v zvezi z zunanjo politiko in varnostno politiko Evropske unije. Za izboljšanje vojaške mobilnosti je bil nato leta 2018 predstavljen akcijski načrt Evropske komisije, ki priznava potrebo po enaki obravnavi obrambnih prizadevanj v okviru skupne varnostne obrambne politike držav članic Evropske unije z obrambnimi prizadevanji Nato. Republika Slovenija tako ne nasprotuje sprejetju predlaganih ukrepov za oprostitev plačila davka na dodano vrednost in trošarin, ter posledično zagotovitvi enake davčne obravnave obrambnih prizadevanj, ki potekajo pod okriljem skupne varnostne in obrambne politike Evropske unije z obrambnimi prizadevanji, ki potekajo pod okriljem Severnoatlantske zveze.</font><br/>
<font size="4">	Če povzamem je cilj naših predlogov prenosa teh dveh direktiv, enaka obravnava obrambnih prizadevanj v okviru Evropske unije na področju davka na dodano vrednost in trošarin. S to izenačitvijo oprostitve plačila davka na dodano vrednost in trošarin za obrambna prizadevanja Evropske unije in zveze Nato. Tukaj bi tudi poudarila, da glede na to, da gre za ta prizadevanja, ker tudi Avstrija ni članica Nata. </font><br/>
<font size="4">V zvezi s tem Vlada predlaga, da se predlog stališča podpre.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br/>
<font size="4">	Ali želi kdo razpravljati v zvezi s predlogom Vlade? Če ni razprave, potem zaključujem razpravo. K predlogu stališča ni bilo vloženih amandmajev, zato dajem na glasovanje naslednji predlog mnenja: »Odbor za finance podpira predlog stališča Republike Slovenije do Predloga direktive Sveta… / oglašanje iz dvorane/ smo sklepčni, 10 nas je. Najprej po enem letu delovanja po 19-članskem svetu bi pričakoval, da vsaj vemo, kdaj smo sklepčni in to je deset. Trenutno nas je deset prisotnih in prosim, da me ne motite, ko berem predlog sklepa, predlog mnenja torej, o katerem bomo glasovali. »Odbor za finance podpira predlog stališča Republike Slovenije do Predloga direktive Sveta o spremembi Direktive 2006/112 o skupnem sistemu davka na dodano vrednost in Direktive 2008/118 o splošnem režimu za trošarino v zvezi z obrambnimi prizadevanji v okviru Unije, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme.«</font><br/>
<font size="4">	Glasujemo. Kdo je za? (8 članov.) Kdo je proti? (1 član.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Poročevalec odbora na seji pristojnega delovnega telesa bo poslanec Marko Pogačnik, ki je od članov Odbora za finance edini tudi član Odbora za zadeve Evropske unije in s katerim imava dogovor, da on tovrstna poročila v imenu Odbora za finance opravi. Na ta način tudi zaključujem to točko dnevnega reda.</font><br/>
<br/>
<font size="4">	Prehajamo na obravnavo </font><b><font size="4">8. TOČKE DNEVNEGA REDA – PREDLOG STALIŠČA REPUBLIKE SLOVENIJE</font></b><font size="4">         </font><br/>
<br/>
<b><font size="4">50. TRAK: (SB) – 13.05</font></b><br/>
<br/>
<font size="4">	(nadaljevanje) </font><b><font size="4">DO POGODBE O EVROPSKEM MEHANIZMU ZA STABILNOST. </font></b><font size="4">Gradivo k tej točki smo prejeli od Vlade dne 16 avgusta letos na podlagi prvega odstavka 4. člena Zakona o sodelovanju med Državni zborom in Vlado v zadevah Evropske unije. Predlagatelj stališča Republike Slovenije je Vlada. K tej točki so vabljeni predstavniki in predstavnice Ministrstva za finance. Za dopolnilno obrazložitev stališča prosim predstavnika Ministrstva za finance državnega sekretarja Metoda Dragonjo. Prosim.</font><br/>
<br/>
<b><font size="4">	METOD DRAGONJA:</font></b><font size="4"> Hvala za besedo, gospod predsednik. Stališče za katerega Vlada prosi Državni zbor se nanašajo na spremembe pogodbe o evropskem mehanizmu za stabilnost. Ta predlog predvideva krepitev vloge tega mehanizma na področju kriznega opravljanja glede okvira vzdržnosti dolga, jasnejše opredelitve preventivnih finančnih inštrumentov ter uvaja nov inštrument, inštrument zadnjega varovala za enotni sklad za reševanje. S tem bi se povečala vloga tega ESM-ja in to je predlog ocen finančnih ministrov v okviru evroskupine predvsem v tej smeri, da posojila ESM-ja ne bodo na razpolago samo v obliki pomoči državam, ki bodo to pomoč potrebovale zaradi omejenega dostopa na mednarodne finančne trge, ampak se želi in ta posojila so v glavnem pogojevanja tudi z makroekonomskimi zahtevami in pogoji za prilagoditve, ki jih mora v svojih ekonomskih in politikah izvesti država, ki za tako pomoč prosi. Aneks oziroma dodatek k pogodbi jih v bistvu olajšuje tudi tako imenovani inštrument za posojilo za preventivno pomoč. V dosedanji pogodbi je napisano, da te države, ki sicer izpolnjujejo stroge kriterije in ki nimajo presežnega javnega dolga v teh primerih, ko so motnje na finančnih trgih, morajo v bistvu ravno tako formalno zaprositi in objaviti svojo zahtevo in prošnjo ESM-ju za tako imenovana premostitvena posojila. Zdaj se ta mehanizem s predlogom tega aneksa v bistvu nekoliko olajša predvsem zato, da bi se odpravila stigma, se pa hkrati zelo omejuje na ta način, da bodo imeli dostop do tega inštrumenta samo države za katere je ocenjeno, da je njihov dolg vzdržen in da bo zagotovljeno poplačilo tega dolga, to se pravi, da ta dolg ne bo latentno se podaljševal. Drugo, kar se predlaga s temi spremembami, pa je nov inštrument, zadnje varovalo za enotni sklad za reševanje. Ta bo nadomestil instrument direktne dokapitalizacije bank. Ta inštrument, to varovalo bo ESM-ju zagotavljalo, da bo lahko odobril evropskemu odboru za reševanje bank oziroma temu »single resolution boardu« posojila in instrument bo uporabljen v skrajni sili, in sicer samo v primeru, ko sredstva enotnega sklada za reševanje ne bodo zadostovala za reševanje bank v težavah, v tem primeru bi ESM potem lahko pod strogimi pogoji odobril revolving kredite po tem enotnem skladu za reševanje pod pogoji, ki so natančneje opredeljeni v dopolnitvah te pogodbe. Zdaj ta pogodba ni sklenjena po evropskem pravu, ampak je sklenjena po mednarodnem pravu, zato morajo v bistvu soglasje podati vse države članice za spremembo pogodbe, potem pa bodo vse države članice evroskupine morale potem še ratificirati pogodbo v postopku sprejemanje njegove potrditve. </font><br/>
<br/>
<b><font size="4">51. TRAK: (SB) – 13.10</font></b><br/>
<br/>
<font size="4">	(nadaljevanje) Če pa so potrebna dodatna pojasnila jih bomo pa podali. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> hvala, gospod državni sekretar. Želi kdo razpravljati? Ne. Tudi k temu predlogu stališča ni bilo vloženih amandmajev, zato dajem na glasovanje naslednji predlog mnenja. In sicer, Odbor za finance podpira predlog stališča Republike Slovenije do pogodbe o evropskem mehanizmu za stabilnost med Kraljevino Belgijo, Zvezno Republiko Nemčijo, Republiko Estonijo, Irsko, Helensko Republiko, Kraljevino Španijo, Francosko Republiko, Italijansko Republiko, Republiko Ciper, Republiko Latvijo, Republiko Litvo, Velikim vojvodstvom Luksemburg, Malto, Kraljevino Nizozemsko, Republiko Avstrijo, Portugalsko Republiko, Republiko Slovenijo, Slovaško Republiko in Republiko Finsko, ki ga je predložila Vlada in predlaga Odboru za zadeve Evropske unije, da predloga stališča sprejme. Glasujemo. </font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto. </font><br/>
<font size="4">	Predlagam, da o tem mnenju poroča na seji pristojnega odbora Odbora za zadeve Evropske unije poslanec Marko Pogačnik. </font><br/>
<font size="4">	S tem zaključujem 8. točko dnevnega reda in 13 sejo Odbora za finance. </font><br/>
<br/>
<b><font size="4">Seja se je končala 11. septembra 2019 ob 13.11.</font></b>
</root>