<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">3. seja</font></b><br/>
<br/>
<b><font size="4">(15. januar 2019)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 14. uri. </font></b><br/>
<br/>
<b><font size="4">1. TRAK: (DAG)</font></b><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe, cenjeni gospodje, vsi ostali vabljeni prisotni! Začenjam 3. sejo Odbora za finance. </font><br/>
<font size="4">	Opravičil za današnjo sejo nisem prejel. Imamo pa vsaj zaenkrat dve pooblastili za nadomeščanje, in sicer bo namesto člana odbora mag. Andreja Širclja na seji prisoten poslanec Boris Doblekar iz Poslanske skupine Slovenske demokratske stranke in namesto poslanke Mateje Udovč, članice odbora, pa bo na seji prisoten poslanec Gregor Židan iz Poslanske skupine Stranke modernega centra. </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje.</font><br/>
<font size="4">	Preden nadaljujemo, želim podati samo še opozorilo. Tudi na sklicu oziroma skupaj z dnevnim redom je bilo pojasnjeno, da bomo danes obravnavali 1., 2. in 3. točko dnevnega reda, z obravnavo ostalih točk dnevnega reda od 4 do 9 pa bo odbor opravil na nadaljevanju seje, ki bo v petek, 18. januarja 2019, in se bo začela ob 9. uri zjutraj v tej dvorani. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - PREDLOG ZAKONA O NEKATERIH KONCESIJSKIH POGODBAH.</font></b><br/>
<b><font size="4">	</font></b><font size="4">Predlagatelj zakona je Vlada. Kolegij predsednika Državnega zbora je na 20. seji, 7. decembra 2018, sklenil, da se predlog zakona obravnava po nujnem postopku. </font><br/>
<font size="4">	K obravnavi te točke so vabljeni predstavnice in predstavniki Ministrstva za finance in Zakonodajno-pravne službe Državnega zbora. </font><br/>
<font size="4">	Kot gradivo ste poleg predloga zakona prejeli tudi mnenje Zakonodajno-pravne službe z dne 3. januarja letos, mnenje Komisije Državnega sveta za gospodarstvo, obrt, turizem in finance z dne 11. januarja letos ter dve mnenji občin, in sicer mnenje Mestne občine Ljubljana z dne 20. decembra 2018 in mnenje Mestne občine Maribor z dne 21. decembra 2018. </font><br/>
<font size="4">	Amandmaji k predlogu zakona se vlagajo do zaključka razprave o posameznih členih na seji odbora. Amandmaje smo vložile poslanske skupine koalicije, in sicer k osmim členom predloga zakona. </font><br/>
<font size="4">	Začenjam </font><b><font size="4">drugo obravnavo </font></b><font size="4">predloga zakona. </font><br/>
<font size="4">	Ali želi predstavnik Ministrstva za finance podati dopolnilno obrazložitev? Besedo ima gospod državni sekretar Metod Dragonja. </font><br/>
<br/>
<font size="4">	</font><b><font size="4">METOD DRAGONJA: </font></b><font size="4">Hvala lepa, gospod predsednik.</font><br/>
<font size="4">	Spoštovane poslanke in poslanci ter ostali prisotni!</font><br/>
<font size="4">	Predlog zakona predstavlja implementacijo evropske Direktive 2014/23 o podeljevanju koncesijskih pogodb. Gre za direktivo iz sklopa tako imenovanih javno-naročniških direktiv, ki so bile sprejete v letu 2014. Rok za prenos direktive je potekel 18. aprila 2016, zato je Slovenija izpostavljena tožbi Evropske komisije pred sodiščem Evropske unije, v kateri Evropska komisija predlaga, da se Republiki Sloveniji naloži plačilo denarne kazni v višini 8 tisoč 992 evrov, ki pa bo začela teči od dneva razglasitve sodbe sodišča do uveljavitve zakona; se pravi, da kazen trenutno še ne teče, ampak je treba vložiti napore, da ta kazen potem ne bo dosojena. </font><br/>
<font size="4">	Tematika predlaganega zakona je zelo zahtevna. S prenosom direktive v slovenski pravni red na podlagi tega zakona prenašamo tudi opredelitev koncesije, ki pomembno odstopa od dosedanjega razumevanja izraza koncesija; na to v svojem mnenju opozarja tudi Zakonodajno-pravna služba.</font><br/>
<font size="4">	</font><br/>
<b><font size="4">2. TRAK: (NB) - 14.05</font></b><br/>
<br/>
<font size="4">	(nadaljevanje) V sodelovanju s pravno stroko, vladno službo za zakonodajo in pravniki po ministrstvih smo na ministrstvu za finance pripravili predlog zakona, ki je pred vami. Predlagani zakon ureja postopek izbire koncesionarja, ko so izpolnjeni pogoji po tem zakonu, to je vrednost koncesije in v primeru, ko koncesija ni izjema po tem zakonu. Določeno je razmerje tega zakona do drugih zakonov, ki opredeljujejo koncesije na način, da se za koncesije, ki jih ureja ta zakon in posebni zakoni, uporabljajo ta zakon in določbe posebnih zakonov v kolikor niso v nasprotju s tem zakonom. V samem postopku priprave zakona je bilo pripravljenih več variant za prenos omenjene direktive. Najprej poseben Zakon za postopke za podeljevanje koncesij in sočasno nov Zakon o javno zasebnem partnerstvu, druga varianta je bila nov Zakon o gospodarskih javnih službah in tretja varianta, sprememba zakona o javno zasebnem partnerstvu. Vlada Republike Slovenije je decembra 2017 v Državni zbor v obravnavo posredovala Predlog Zakona o postopkih za podeljevanje koncesij in nov Zakon o javno zasebnem partnerstvu. Ti zakoni žal zaradi zaključka mandata prejšnje sestave Državnega zbora niso bili obravnavani. Obravnavani koncept zakona rešuje časovno stisko, ki je nastala zaradi dolgotrajnega strokovnega usklajevanja, načina prenosa direktive v slovenski pravni red. generalna proučitev vseh področij in sprememb celotne koncesijske zakonodaje bi v dani situaciji zahtevala večletni angažma, zato je predlagana rešitev po kateri se sprejme zakon o nekaterih koncesijskih pogodbah, ki ostane v določenih razmerjih, kot sem povedal v uvodu, do drugih zakonov v kolikor ti drugi zakoni niso v nasprotju s tem zakonom. Besedilo predloga zakona dosledno sledi določbam o ureditvi iz direktive 2014/23, saj ta zahteva izhaja iz same vsebine tožbe evropske komisije kjer je Republiki Sloveniji očitano, da ni v celoti prenesla določb direktive. Namen evropske direktive je poenotenje pravnega reda za podeljevanje koncesij, saj do leta 2014 na ravni Evropske unije ni bilo jasnih pravil, ki bi urejala postopke za podeljevanje koncesij za storitve, zato je bila pravna varnost v postopkih izbire koncesionarjev pomanjkljiva, ovirano pa je bilo prosto opravljanje storitev, delovanje notranjega trga pa je bilo izkrivljeno. Gospodarski subjekti zlasti mala in srednja podjetja so bili prikrajšani za pravice na notranjem trgu, saj niso mogli izkoristiti pomembnih poslovnih priložnosti, javna sredstva pa niso bila porabljena na najbolj optimalen način. V slovenskem pravnem redu so koncesije urejene v številnih veljavnih predpisih, na primer, Zakon o gospodarskih javnih službah, Zakon o javno zasebnem partnerstvu, v področnih zakonih kot so Zakon o varstvu okolja, Zakon o vodah, Zakon o veterinarstvu, Zakon o varstvu potrošnikov, Zakon o zavodih, Zakon o zdravstveni dejavnosti, Zakon o urejanju trga dela in v podzakonskih predpisih, pri čemer pa se pojem koncesija v veliko primerih uporablja za razmerja, ki niso koncesijske pogodbe po tem zakonu, ampak gre za podelitev pravice rabe, upravljanja ali izkoriščanja naravne dobrine ali za obliko zagotavljanja javne službe. Iz tega razloga ima zakon tudi takšen naslov, saj ne ureja vseh koncesij, ki v slovenskem pravnem redu poznamo. Ključne rešitve obravnavanega predloga zakona so naslednje: s predlaganim zakonom se v veljavno ureditev ne bo posegalo in se bo ta še naprej lahko uporabljala za koncesije, ki so izjema po tem zakonu,   </font><br/>
<br/>
<b><font size="4">3. TRAK: (DAG) - 14.10</font></b><br/>
<br/>
<b><font size="4">	</font></b><font size="4">(nadaljevanje) za koncesije pod mejnim pragom za uporabo tega zakona in ta prag znaša 5 milijonov 548 tisoč evrov brez DDV, in za koncesije, ki po vsebini zapadejo pod ta zakon v delu, ki ni v nasprotju s tem zakonom. Zakon se bo uporabljal za sklepanje tistih koncesijskih pogodb, katerih predmet je koncesija, ki ustreza opredelitvi koncesije za gradnje in koncesije za storitve, kot izhaja iz Direktive 2014/23, in niso izjema po tem zakonu, njihova vrednost pa je enaka ali višja od mejne vrednosti, ki sem jo omenil prej. </font><br/>
<font size="4">	Nabor koncedentov, ki so zavezani k uporabi tega zakona pri sklepanju koncesijskih pogodb, je glede na veljavno ureditev razširjen in enak, kot ga določa direktiva. Poleg organov Republike Slovenije, organov samoupravnih lokalnih skupnosti in drugih oseb javnega prava morajo pri sklepanju koncesijskih pogodb v skladu s tem zakonom ravnati tudi subjekti, ki opravljajo eno ali več dejavnosti iz Priloge 3 direktive, če jim je bila izključna ali posebna pravica za opravljanje te dejavnosti podeljena na pregleden in nekonkurenčen način. Predvideno je objavljanje obvestil v zvezi s koncesijami na portalu javnih naročil in v Uradnem listu Evropske unije, česar trenutna zakonska ureditev ne predvideva. Pred začetkom postopka za izbiro koncesionarja mora koncedent opraviti določena pripravljalna dejanja, predvsem pa izdelati študijo o upravičenosti podelitve koncesije in pripraviti oceno vrednosti koncesije. Zakon določa pravila glede postopkov izbire koncesionarjev, vsebino odločitve o izbiri koncesionarja, samo koncesijsko pogodbo in njeno spreminjanje v času trajanja pogodbe, pravila glede izvajanja koncesije s podizvajalci. Na novo je urejeno tudi pravno varstvo v postopkih izbire koncesionarjev po tem zakonu, in sicer se uporabljajo določbe zakona, ki ureja pravno varstvo v postopkih javnega naročanja, s čimer se tudi izpolnjujejo zahteve iz predmetne direktive, da je treba zagotoviti hitro in učinkovito pravno varstvo na način, kot je to zagotovljeno v postopkih javnega naročanja, za razliko od upravnega postopka. </font><br/>
<font size="4">	V sodelovanju z Zakonodajno-pravno službo Državnega zbora smo usklajevali predloge amandmajev, ki so pripravljeni na podlagi mnenja Zakonodajno-pravne službe, in se tej službi zahvaljujemo za izboljšanje zakonskega teksta. Iz mnenja Zakonodajno-pravne službe pa nismo mogli v celoti sprejeti vseh predlogov, predvsem v delu, ki govori o tem, da bi bilo treba zaradi uveljavitve predmetnega zakona spremeniti tudi vrsto zakonov, ki urejajo koncesije po posameznih področjih. Slednje je treba gledati z vidika, da 10. člen predlaganega predmetnega zakona postavlja razmerje med uporabo zakona in zakonov, ki urejajo koncesije po posameznih področjih, in sicer tako, da določa, da se za koncesije, ki jih ureja ta zakon in posebni zakoni, uporablja ta zakon in določbe posameznih zakonov, če niso v nasprotju s tem zakonom. To pomeni, da se predmetni zakon uporablja za vse koncesije nad zneskom, kot je določen v zakonu, in so izpolnjeni drugi pogoji po tem zakonu, na primer, da ne gre za koncesijo, ki je opredeljena kot izjema, tudi če gre za zakone, ki urejajo koncesije na posebnih področjih, pri čemer se iz teh zakonov uporabijo vse specifične določbe, ki se nanašajo na te specifične koncesije, če niso v nasprotju s tem zakonom. Iz te določbe tudi izhaja, da se za vse koncesije, ki ne izpolnjujejo pogojev po zakonu, v celoti uporabljajo posebni zakoni, ki urejajo koncesije na posameznih področjih. </font><br/>
<br/>
<b><font size="4">4. TRAK: (SB) – 14.15</font></b><br/>
<br/>
<font size="4">	(nadaljevanje) Na koncu naj omenim, da način izbire koncesionarja in pravno varstvo o postopku izbire koncesionarja natančneje določa zakon, če bo vrednost koncesija enaka ali bo presegla določeno vrednost v predmetnem zakonu in bodo izpolnjeni drugi pogoji po tem zakonu četudi bi posebni zakon določitev koncesionarja in varstvo urejal na drugi način. Naj na koncu poudarim še sledeče, da kar se tiče koncesij obstoji tudi zelo opisana situacija v pravnih ureditvah držav članic Evropske unije, zato je direktiva poleg postopkovnih pravil določila tudi številne primere v katerih je njena uporaba izključena. Izjeme za katere se predmetni zakon ne bo uporabljal sledijo izjemam za katere se ne uporablja direktiva. To pomeni predvsem pri sklepanju tistih koncesijskih pogodb katerih predmet je koncesija, ki ustreza opredelitvi koncesije za gradnje in koncesija za storitve kot izhaja iz direktive 2014/23 in je njihova vrednost enaka ali višja od mejne vrednosti za njihovo uporabo. Glede na to, da so koncesije za negospodarske storitve splošnega pomena izvzete iz uporabe tega zakona, je potrebno opozoriti tudi na odločbo Ustavnega sodišča iz novembra 2018 v kateri je pojasnjena korelacija med terminom negospodarske storitve splošnega pomena in terminom javne službe oziroma negospodarske javne službe. Konkretno je navedeno da lahko oba termina sobivata, pri čemer je bistveno to, da evropska negospodarska storitev splošnega pomena namenoma pomeni nekaj drugega kot pomenijo pojmi, ki označujejo ustaljene in tradicionalne pravne režime številnih članic Evropske unije, ki po drugi strani tudi niso medsebojno usklajeni. Saj so zrasli v različnih pravnih tradicijah in v različnih družbenih pogojih. Nacionalni instituti oziroma režimi so namenjeni varovanju človekovih pravic in temeljne družbene solidarnosti. Namen doktrine negospodarskih storitev splošnega pomena v pravu EU pa je drugačen, zamejiti področje uporabe prava EU iz katerega so omenjeni nacionalni pravni režimi zaradi ohranitve netržne logike določenih družbenih področij lahko izločeni. Tako, da ta zakon v celoti javne službe izključuje iz uporabe tega zakona in kar je tudi potrdilo Ustavno sodišče s to zadnjo odločbo in pravzaprav na nek način podpira koncept zakona kor ga predlagamo v zakonodajni postopek. Hvala lepa.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod državni sekretar. Prejel sem še dve pooblastili, in sicer poslanka Mejra Hot nadomešča člana Odbora za finance poslanca Matjaža Hana iz Poslanke skupine Socialnih demokratov, poslanec Andrej Rajh nadomešča člana Odbora za finance Franca Kramarja iz Poslanske skupine Stranke Alenke Bratušek. </font><br/>
<font size="4">	Nadaljujemo z obravnavo. Naslednja je na vrsti predstavnica Zakonodajno-pravne službe Državnega zbora. Gospa Metoda Hrovat Pirnat, imate besedo. Izvolite.</font><br/>
<br/>
<b><font size="4">	METODA HROVAT PIRNAT:</font></b><font size="4"> Hvala lepa za besedo. Zakonodajno-pravna služba je skladno s pristojnostjo, ki jo ima, pripravila mnenje in v tem mnenju je podala dve splošni pripombi in 12 pripomb k posameznim členom. V zvezi s temi pripombami ugotavljam, da so pripravljeni amandmaji koalicijskih poslanskih skupin, ki mnenju sledijo in odpravljajo nekatere pomanjkljivosti. Je pa venadarle na tem mestu potrebno izpostaviti prvo splošno pripombo, in sicer ta splošna  </font><br/>
<br/>
<b><font size="4">5. TRAK: (NB) - 14.20</font></b><br/>
<br/>
<font size="4">	(nadaljevanje) pripomba je zvezana tudi s pripombami k nekaterim členom in obrazložitvi členov, saj opozarja na neskladje ureditev koncesij po predlogu zakona in številnimi drugimi zakoni, ki urejajo postopek podelitve koncesije v slovenskem pravnem redu. Poudariti je treba, da se bo predlog zakona uporabljal za podelitev vseh koncesij gospodarske javne službe, vseh koncesij za zdravstveno dejavnost, vseh koncesij za javno službo na področju socialnega varstva in za lekarniško dejavnost, če njihova vrednost dosega ali presega mejno vrednost iz direktive, torej tudi predloga zakona. Seveda velja to tudi za druge koncesije, ki jih urejajo posebni zakoni in za katere se uporablja direktiva in skladno z njo predlog zakona. Zato menim, da bi bilo z uveljavitvijo, menimo, Zakonodajno-pravna služba meni, da bi bilo z uveljavitvijo zakona nujno spremeniti najmanj Zakon o gospodarskih javnih službah, Zakon o zdravstveni dejavnosti, Zakon o lekarniški dejavnosti, Zakon o socialnem varstvu in Zakon o javnem zasebnem partnerstvu kot splošen zakon, ki tudi ureja podeljevanja koncesij neskladno z direktivo in predlogom zakona. Izbira koncesionarja z upravno odločbo zahteva o vodenju upravnega postopka v teku katerega ni mogoče uveljaviti pravnega varstva, ko to zahteva direktiva in skladno z njo predlog zakona. Zoper upravno odločbo pa je mogoče uporabljati pravna sredstva v upravnem postopku in upravni spor, kar je tudi povsem nezdružljivo z določbami direktive in predloga Zakona o pravnem varstvu. Določbe navedenih področnih zakonov so torej povsem nezdružljive z direktivo in predlogom zakona in jih ni mogoče uporabljati v kakršnikoli razumni medsebojni kombinaciji. Ob tem poudarjamo tudi, da nikakor ni mogoče sprejeti trditve, da se lahko v teh primerih koncesionar izbere z upravno odločbo, saj je to povsem nezdružljivo s postopkom in pravnim varstvom, ki ga določa direktiva in skladno z njo predlog zakona. To izhaja sicer le iz obrazložitve in člena in uvoda zakona. Zato menimo, da bo uveljavitev predloga zakona povzročila nejasnost kako voditi postopke podelitve navedenih koncesij in tudi drugih, ne samo teh, ki sem jih omenila izrecno. Predlog zakona je namreč splošni zakon in se v razmerju do specialnih zakonov po splošnih pravnih načelih ne uporablja, čeprav vsebuje določbo 10. člena predloga zakona, ki določa, da se uporablja. Ker predlog zakona prinaša v slovenski pravni red direktivo o podeljevanju koncesijskih pogodb, pa se mora po drugi strani zaradi načela prevlade Evropskega prava uporabljati v razmerju do področnih zakonov kadar so ti z njim neskladni. Vendar je taka situacija z vidika pravne varnosti neustrezna in povzroča pravno negotovost. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Ali želi besedo tudi predstavnik Državnega sveta? gospod Oskar Komac, predsednik oziroma predstavnik Komisije Državnega sveta za gospodarstvo, obrt, turizem in finance. </font><br/>
<font size="4">	Izvolite. </font><br/>
<br/>
<b><font size="4">	OSKAR KOMAC:</font></b><font size="4"> Hvala gospod predsednik. Lep pozdrav vsem skupaj! </font><br/>
<font size="4">	Pristojna komisija Državnega sveta predlog zakona podpira. Je bilo pa seveda v razpravi izpostavljeno to kar je čutiti iz današnje razprave, da je sam zakon dokaj kompliciram, če temu tako rečem, oziroma da ima kup enih izjem in mislim, da bi bilo na mestu opozoriti predlagatelja tega zakona, da v kolikor bo zakon sprejet, pravzaprav zagotovi neko podporo predvsem lokalnim skupnostim, ki se ukvarjajo s koncesijami, da bodo potem lahko ta zakon tudi izvajale. Mislim, da je bilo že v sami obrazložitvi pravzaprav, če človek to tako posluša, je verjetno težko nam reči, da zelo dobro razumemo zakaj se pri vsej stvari gre. Tako da, kot sem rekel, komisija predlog zakona v načelu podpira. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<br/>
<b><font size="4">6. TRAK: (DAG) - 14.25</font></b><br/>
<br/>
<b><font size="4">	</font></b><font size="4">(nadaljevanje) Tako, zdaj smo končali z uvodnimi obrazložitvami. Odboru predlagam, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? (Ne.) </font><br/>
<font size="4">	Prehajamo na razpravo in odločanje o členih in vloženih amandmajih. </font><br/>
<font size="4">	V razpravo dajem 1. člen predloga zakona. Kdo želi razpravljati? Prvi je na vrsti poslanec Luka Mesec. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala.</font><br/>
<font size="4">	Glede na to, da je navada, da se pri 1. členu pokomentira zakon na splošno, bom pokomentiral na splošno. </font><br/>
<font size="4">	V izhodišču smo v Levici kritični do tega, da se pri pripravi tega zakona podeljevanje koncesij obravnava kot neko neproblematično in izvršeno dejstvo, ampak v resnici je daleč od tega. V Sloveniji imamo precej izkušenj s koncesijami že od 90. let naprej. Naj omenim samo nekaj primerov. Eden od najbolj, kako bi rekel, značilnih je podelitev upravljanja čistilne naprave v Mariboru francoskim in avstrijskim zasebnikom. In če greste danes vprašat - to se je zgodilo leta 1997 in Mariborčani imajo od takrat naprej rekordne zneske za to storitev na položnicah. Podobne zadeve lahko vidimo v drugih občinah. V Nemčiji so po letu 2007 zaradi teh pojavov, ker je podeljevanje koncesij zasebnikom ponavadi dražje, dolgotrajno in bolj obremenjujoče za proračun in za tiste, ki plačujejo davke, so v Nemčiji po letu 2007 kar v 170 mestih ponovno prevzeli v preteklosti privatizirana s koncesijami javna oskrbovalna omrežja, kot so vodovodi, električna omrežja in plinovodna omrežja, nazaj v javne roke. Temu je pritrdila tudi mednarodna raziskovalna skupina PSIRU, ki je leta 2015 pripravila primerjalno študijo učinkovitosti opravljanja storitev v javnem in v javno-zasebnem partnerstvu, in so prišli do naslednjih zaključkov: da je javno-zasebno partnerstvo ponavadi slabše iz treh razlogov, prvi, ker je dolgotrajno, se pravi, postopki so dolgotrajni, povprečno trajanje pogajanj med državo in zasebnikom glede javno-zasebnega partnerstva je okoli 34 mesecev, drugič, ker so približno dvakrat dražji glede financiranja, in tretjič, ker je njihova družbena učinkovitost manjša tako z vidika cene storitev kot z vidika dostopa do storitev. To so bili razlogi, ki so močno problematizirali direktivo, ki jo mi danes uvajamo v slovensko zakonodajo, že v letih 2013 in 2014, ko je bila sprejeta v Evropskem parlamentu. Takrat je bila zaradi različnih protestov in opozoril glede problematičnosti podeljevanja koncesij direktiva nekoliko omejena, namreč, iz nje so izvzeta nekatera področja, kot je voda, ta zdaj ni več znotraj veljavnosti koncesije, podobno elektronske komunikacije, letalski promet, poštne storitve, energetika, ampak problematičnost koncesij iz razlogov, ki sem jih prej navedel, še vedno obstaja. Tako v Levici tega zakona ne moremo podpreti in predlagamo Vladi, da gremo tu v drugo smer, namreč, v razmislek o smiselnosti podeljevanja koncesij in njihovem omejevanju. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Ali želi še kdo razpravljati o 1. členu? Poslanec Anže Logar, izvolite. </font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Jaz bi prosil državnega sekretarja, da v razumljivem jeziku, ne z branjem istega sestavka, kot ga je že enkrat prebral, razloži, zakaj Vlada tako vztraja, da kar se tiče koncesionarskih ureditev, ne uredi tudi druge področne zakonodaje oziroma da v popolnosti ne prisluhne Zakonodajno-pravni službi in da v bistvu pušča po sprejetju tega zakona neko pravno nejasnost, ki v bistvu ni za nikogar sprejemljiva. Po drugi strani pa tudi za koalicijo, ki je predlagala amandmaje, zakaj </font><br/>
<br/>
<b><font size="4">7. TRAK: (SB) – 14.30</font></b><br/>
<br/>
<font size="4">	(nadaljevanje) je tako selektivno upoštevala Zakonodajno-pravno službo, torej telo, ki naj da mnenja, da bo predlagana zakonodaja skladna z normativno ureditvijo, da recimo v tem 2. členu prvo alinejo upoštevate, dve drugi alineji, ki jo Zakonodajno-pravna služba enako predlaga v istem členu, pa enostavno preslišite. Tako, da razložite mi zakaj greste v tako posamezne izbire, ali to zato, da bi umaknili vprašanje koncesij iz vroče debate o tem kako se koncesije podeljujejo, da bi rekli, da ta zakon tega tako ali tako ne upoštevajo ali so kakšni drugi racionalni razlogi, da puščate to pravno neskladnost ali nedeterminiranost odprto. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec. </font><br/>
<font size="4">	Želi še kdo razpravljati k 1. členu? </font><br/>
<font size="4">	Če ne, prosim gospod državni sekretar, da odgovorite na vprašanja gospoda poslanca Logarja. Izvolite. </font><br/>
<br/>
<b><font size="4">	METOD DRAGONJA:</font></b><font size="4"> Hvala lepa. </font><br/>
<font size="4">	Celovita prenova vseh zakonov oziroma koncesij tako kot so v slovenskem pravnem redu nastajale na posameznih področjih je bil projekt s katerim se je ukvarjala prejšnja Vlada in to neuspešno in je za to porabila skoraj dve leti. Zato smo prišli v situacijo, da smo v bistvu v postopku toženi s strani Evropske komisije zaradi neimplementacije določbe evropske direktive. Nekatera ministrstva, na primer Ministrstvo za okolje je bilo zadolženo, da pripravi nov zakon oziroma novelo Zakona o gospodarskih javnih službah, pa tega niso pripravili. Tako, da v situaciji, ko je sicer prejšnja Vlada prišla v bistvu vložila zakon, ki je sledil temu konceptu, pa tudi ni bil celovit in se ta zakonodajna iniciativa ni uspešno zaključila, so pravni eksperti iskali možnost v okviru katere se direktiva s posebnim zakonom prenese v slovenski pravni red in v tem zakonu tudi opredeljuje kakšna so razmerja do teh posameznih zakonov. Se pravi, da ti zakoni veljajo v kolikor niso v nasprotju s tem predlaganim zakonom. Ta zakon pa v glavnem določa mejne vrednosti pri katerih se določbe direktive v celoti morajo uporabljati in ključno kar je opredeljuje tudi izjeme kdaj se ne uporabljajo. Izjem je veliko tudi v sami direktivi, ker je situacija na tem področju v različnih državah članicah zelo različna, ker so neki historitati podeljevanje teh posebnih in izključnih pravic potekali na zelo različne načine, to so glavni razlogi zakaj je predlagan tak koncept implementacije direktive in v tem delu je to pragmatična rešitev za katero menimo, da tudi kar se tiče načina izvajanja ne bo predstavljala prevelikih pravnih tveganj za koncesionarje, da bodo pri podeljevanju koncesij v kolikor se bodo za njih odločali, izpostavljeni prevelik pravnim tveganjem. Res je tudi da je direktiva precej drugačno pravzaprav je pojem koncesije opredeljen bolj v smeri, ki sledi javno naročniški logiki, kar smo povedali v začetku, ne pa toliko in v bistvu v okviru teh javno naročniških razmerij, predvsem postopke podeljevanja teh koncesij in pa postopke potem recimo pravnega varstva strank v teh postopkih. Ali pa se posamezne storitve ali posamezne tudi gradnje oddajajo po koncesijskih principih zasebnim vlagateljem, to se pravi, da država ta tveganja prenese na zasebne vlagatelje in tudi razbremenjuje javnofinančno sliko pa se s tem zakonom ne nalaga.</font><br/>
<br/>
<b><font size="4">8. TRAK: (SB) – 14.35</font></b><br/>
<br/>
<font size="4">	(nadaljevanje) Zakon določa samo načine kako se koncesije podeljujejo in na katerih področjih je potem potrebno slediti postopke, ki jih ta direktiva nalaga. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Gospod poslanec Logar, prosim.</font><br/>
<br/>
<b><font size="4">	DR. ANŽE LOGAR (PS SDS):</font></b><font size="4"> Predsednik, glejte, dogaja se nam to na kar sem jaz opozoril pri prejšnji razpravi pred novim letom v zvezi z zavarovalniškim zakonom oziroma revizijskim zakonom. Zdaj smo poslušali mnenje oziroma stališče državnega sekretarja na Ministrstvu za finance, da hitimo z neusklajenim zakonom zato, ker se nam mudi, ker zamujamo. Gospod je bil na Ministrstvu za finance takrat, ko prejšnja Vlada ni uskladila tega, je bil na Ministrstvu za finance, on je eden od krivcev, da imamo tako situacijo in zdaj zamujamo. Zakonodajno-pravna služba je rekla, da gre za očitno neskladje, da je bilo treba spremeniti še Zakon o gospodarskih javnih službah, Zakon o lokalni samoupravi, socialnem varstvu, javno-zasebnem partnerstvu in še tako naprej. Med drugim je v mnenju zapisalo, bom citiral, "da bo to v praksi povzročalo velike nejasnosti kateri deli posebnih področnih zakonov se uporabljajo" in naprej "med posebnimi področnimi zakoni še več drugih neskladij s tem  zakonom tako, da bo pravna negotovost glede postopkov podeljevanja koncesijskih pogodb, ki bo nastala po uveljavitvi predloga zakona, precejšnja. Torej, gospod državni sekretar eden od krivcev za to zamudo, jaz, če mi Zakonodajno-pravna služba pravi, da bo nejasnost precejšnja že o tako vnetljivi temi, da vi pridete z argumentom "saj to kaj posebno pa ne bo vplivalo", enostavno ne kupim. In spoštovani predsednik delovnega telesa, glejte, zdaj imamo že drugi primer, ko se to dopušča. Toliko časa dokler boste to dopuščalo se bo to vsakič znova pojavljalo in boste ugotovili, da tisti, ki so krivci za zamudo, vas bodo prišli sem prepričevati, ker je več ali manj tri petine istih v sedanji vladi, da je treba to sprejeti, da je treba sprejeti slab zakon, ki prinaša nejasnosti, ki prinaša precejšnje nejasnosti in precejšnje težave zato, da ne bomo dobili določene kazni. Tako, da, oprostite, jaz s to obrazložitvijo tega zakona enostavno ne morem potrditi, ne morem se pa tudi strinjati potem z vami kot koalicija, ki pa pride s predlogi amandmajev, ki upoštevajo stališče državnega sekretarja, torej Ministrstva za finance, ne pa Zakonodajno-pravne službe. K amandmaju v 2. členu ne želite nič slišati o peti alineji in 18. alineji, ampak predlagate samo spremembo 20. alineje, ker vam Ministrstvo za finance to ustreza, ne upoštevate prav nič predloga k spremembi 53 člena, 64 člena in tako naprej. Skratka. Pridete z diktatom, ki vam ga da Ministrstvo za finance, to slepo podpišete in naj mi sprejemamo torej zakon, ki bo prinesel precejšnjo nejasnost v področju revana koncesij v Sloveniji, ki je pa že tako, kot sem rekel, zelo vnetljivo področje. Tako, da oprostite jaz pri takšni parlamentarni proceduri težko sodelujem, težko dam glas za takšen neskladen zakon. Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Gospod poslanec, hvala lepa.</font><br/>
<font size="4">	Aluzija na Zakon o revidiranju je popolnoma ustrezna. Definitivno je, da je situacija s tem zakonom do skrajnosti mučna, tudi za mene kot koalicijskega poslanca, zato, ker je bil rok za prenos 18. april 2016, se pravi čez tri mesece bo 3 leta kar je Slovenija oziroma kar Slovenija že zamuja s prenosom te direktive.2014/23. In kar je še bolj znakovito je to, da so čisto vase države članice Evropske unije to direktivo že zdavnaj prenesle v svoj pravni red, edino Slovenija ne. Slovenski genius loci je tak, da odkrivamo toplo vodo tam kjer je ni potrebno odkrivati. Mi smo tisti oziroma jaz sem že enkrat omenil, da ni prav nič čudno, da se je tista znamenita rečenica bolj papeški kot papež lahko pojavila edino na slovenskem. In zdaj, če me vi vprašate kakšna je intenca nas kot koalicije oziroma mene kot koalicijskega poslanca je intenca v tem, da preprečimo povzročanje škode, ki se že tako ali tako povzroča. Jaz nisem operativec na finančnem ministrstvu, da bi lahko kogarkoli zaradi tega sankcioniral. </font><br/>
<br/>
<b><font size="4">9. TRAK: (DAG) - 14.40</font></b><br/>
<br/>
<b><font size="4">	</font></b><font size="4">(nadaljevanje) Pričakujem od ministra, da bo ukrepal, zato ker je to praksa, ki je popolnoma nesprejemljiva. Definitivno je tudi res, da so pravne interpretacije koncesije in vsega, kar iz tega izhaja, silno različne. Meni je bila, recimo, zelo nazorna tista sintagma, ki jo je uporabila Mestna občina Maribor v svojem mnenju, ko eksplicitno navaja, da bodo tisti, ki bodo podeljevali koncesije, v težavah, zato ker ne bodo vedeli, kateri zakon uporabljati. Vendar eni so lahko v težavah, drugi niso. Zakonodajno-pravna služba pravi tako, Vlada pravi drugače, 8 tisoč 992 evrov je pa dnevna denarna kazen. Po treh letih še vedno nismo uspeli priti do tega, ali je koncesija za nas tista, ki velja v evropskih direktivah, ali je tista, ki velja v nacionalni zakonodaji. Ko sem gledal in se pripravljal na današnjo sejo, sem ugotovil, da sta bila dva zakona v parlamentarni proceduri že na začetku leta 2018, in sicer Zakon o postopkih za podeljevanje koncesij in Zakon o javno-zasebnem partnerstvu; oba sta bila po volji takratnih vodij poslanskih skupin koalicije umaknjena iz procedure. Pozanimal sem se, zakaj - baje zato, ker sta bila oba tako slabo pripravljena. Če zdaj gremo po tej analogiji naprej, potem ne bomo nikoli ničesar sprejeli, kar se tiče tovrstne zakonodaje. Edino, kar bo logična posledica vsega tega, je, da bo država plačevala enormne denarne kazni. Zato se mi zdi smiselno to stvar presekati in sprejeti tako, kot je oblikovano. </font><br/>
<font size="4">	Gospod državni sekretar, imate besedo. </font><br/>
<br/>
<font size="4">	</font><b><font size="4">METOD DRAGONJA: </font></b><font size="4">Hvala lepa. </font><br/>
<font size="4">	Jaz ne bi kaj bistveno več dodal k temu, kar sem povedal prej. Odgovornost, sigurno se nihče ne otepa odgovornosti. Direktiva je bila sprejeta, uveljavljena februarja 2014, rok za uveljavitev je bil marec 2016. Povedali ste, da sta bila dva zakonska predloga vložena v Državni zbor, se pravi, da se je na tem delalo, da pa enostavno ni bilo soglasja med različnimi eksperti, pravniki, ki so to tematiko obdelovali, in praktično do potrebnega nivoja poenotenja ni prišlo. Znotraj Vlade z eksperti različnih ministrstev, predvsem pa Službe Vlade za zakonodajo je bilo pač ocenjeno, da način, ki je predlagan, predstavlja potreben celovit prenos direktive v slovenski pravni red. To, da bo treba dopolniti še druge področne zakone, pa je dejstvo, to bodo pač na svojih področjih morala zagotoviti posamezna resorna ministrstva. Toliko lahko rečem.</font><br/>
<font size="4">	Kar se tiče moje osebne odgovornosti, dr. Logar, veste, da nisem bil neprekinjeno na finančnem ministrstvu. Dve leti v tem obdobju jaz na tem zakonu nisem delal. Strokovna ekipa, ki pa dela na finančnem ministrstvu - eden sedi na moji levi, eden pa na desni -, bi lahko precej več povedala, koliko naporov je bilo vloženih in koliko različni pogledi so bili glede tega, ne samo znotraj vladnih resorjev, predvsem tudi na relacijah do parlamentarne Zakonodajno-pravne službe. </font><br/>
<font size="4">		Kar se tiče pripomb in ocen Zakonodajno-pravne službe, se jih je zelo sistematično pregledalo in je bilo predlagano koaliciji, da se tiste pripombe, ki so izvedljive v takem pravnem okviru, sprejme, tiste, ki pa niso bile sprejete, so pa bile ustrezno tudi obrazložene. Povedal sem tudi, da zadnja razsodba Ustavnega sodišča na tem področju pravzaprav podpira koncept zakona, ki je predlagan s to zakonsko rešitvijo. To je sodba, ki govori o negospodarskih storitvah splošnega pomena na področju koncesij v zdravstvu. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Zdaj je na vrsti poslanec, gospod Logar, za njim poslanec, gospod Horvat. Gospod Logar, izvolite. </font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Ja, predsednik, saj jaz bi v bistvu hotel povedati samo to, da se boste morali sami odločiti, koliko odpustkov boste še dali. Zdaj ste dali drugega. </font><br/>
<font size="4">	</font><br/>
<font size="4">	</font><br/>
<b><font size="4">10. TRAK: (DAG) - 14.45</font></b><br/>
<br/>
<b><font size="4">	</font></b><font size="4">(nadaljevanje) Ko daste drugega, je zelo hitro tretji in potem ni več nobene… Ministrstvo je potem že ugotovilo, kakšen postopek je - pripraviš zakon do tega, da dobiš kazni vsak dan zaradi neizvajanja oziroma neinkorporacije direktive v domači pravni red, in potem ta slab zakon, neusklajen zakon - zakon, ki prinaša po mnenju Zakonodajno-pravne službe nejasnosti -, koalicija v Državnem zboru potrdi. Bi pa vseeno rekel, državni sekretar je jasno povedal, da ni prišlo do poenotenja Vlade - nepoenoten zakon vam pošljejo v Državni zbor, torej drugo vejo oblasti, zakonodajno vejo oblasti, vi, predsednik, se pa sprašujete, komu naj verjamete, Vladi ali Zakonodajno-pravni službi. To sintagmo ste prej uporabili, »za ene je v redu, za ene ni, zdaj pa ne vem, komu naj verjamem, Vladi ali Zakonodajno-pravni službi.« Če smo zakonodajno-pravno telo, ki sprejema pravno zakonodajo, verjetno verjamemo Zakonodajno-pravni službi, ne pa Vladi, ki sama pove, da pride z neusklajenim zakonom v proceduro v Državni zbor. In še enkrat poudarjam, na vas je odgovornost kot predsednika delovnega telesa, ali boste v bistvu uzakonili takšen način poslovanja Vlade, ki z neusklajenimi zakoni prihaja v Državni zbor, zato da glasovalna večina koalicije tu potrdi slabe zakone. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. Preden dam besedo gospodu Horvatu, načeloma imate vi, gospod Logar, popolnoma prav, ampak prosim vas, razumite vsaj to, da čistimo stvari za nazaj. Čistimo stvari, s katerimi tako jaz kot novoizvoljeni poslanci, ki smo danes člani Odbora za finance, nismo imeli nič, zato ker je to zadeva, ki znatno časovno presega tisti 22. junij 2018, ko je bil Državni zbor konstituiran. </font><br/>
<font size="4">	Gospod Jožef Horvat, izvolite, imate besedo. </font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik.</font><br/>
<font size="4">	Spoštovani predstavniki Vlade, kolegice in kolegi!</font><br/>
<font size="4">	Saj smo vsi pričakovali, da se bomo vsaj uvodoma v svojih razpravah dotaknili problema, velikega problema za Slovenijo, ki je pravzaprav postal nek standard, in to so zamude pri implementaciji evropskega pravnega reda v slovenski pravni red. Gospod predsednik, vi ste natančno izračunali, čez tri mesece bo minilo tri leta, odkar je bil rok, da moramo to Direktivo številka 23 iz leta 2014 uvesti v slovenski pravni red. In čez en mesec bo minilo pet let, odkar je bila sprejeta ta direktiva. Pa ne bom zdaj tu nadaljeval, ker sem se odločil, da bom - in to sem že tudi naredil, generalnemu sekretarju Vlade sem postavil pisno poslansko vprašanje, da naj seveda za vse nas, za slovensko javnost pripravi pregledno tabelo, kako je pravzaprav zdaj s temi zamudami pri implementaciji direktiv v slovenski pravni red, koliko je država že plačala v zadnjih nekaj, recimo, petih letih in tako dalje, koliko tožb teče proti Sloveniji in koliko tožb je vloženih. </font><br/>
<font size="4">	Žal mi je, da ni tu zdaj več vsebinske razprave, ampak povsem normalno je, da imamo tudi vsi mi - tako kot ste vi rekli, gospod predsednik -, vsi imamo težave, vsi imamo tu nočno moro. Zaradi tega jaz ne bom, nisem te sorte, da bi napadal državnega sekretarja, morda samo opozorim na en lapsus, ki se mu je zgodil, ko je povedal, da - kako že - procedura ni šla naprej zaradi predčasnega zaključka dela Državnega zbora. Državni zbor ni nič predčasno zaključil, Državni zbor je s polnimi pooblastili deloval vse do konca. Cerar je odstopil. Pa tudi to ni problem, da je Cerar odstopil, problem je, ker so problemi ostali. Problemi so ostali in zdaj jih seveda moramo rešiti. </font><br/>
<font size="4">	Zdaj nas nekoliko moti, zakaj ta vrednost, postavljena, torej, direktiva se seveda uporablja za koncesije, katerih vrednost je višja od v direktivi določene mejne vrednosti, in po navedbah Vlade to znaša 5 milijonov 548 tisoč. Zakaj to pisati v zakon, 5 milijonov 548 tisoč evrov brez DDV, neto. To je eno vprašanje. </font><br/>
<font size="4">	Drugo vprašanje, ki se pa avtomatično generira, pa je naslednje. Dr. Logar je že opozoril na nekoliko selektivno obravnavo pripomb Zakonodajno-pravne službe. Nekatere pripombe se sanirajo, se odpravljajo </font><br/>
<br/>
<b><font size="4">10. TRAK: (DAG) - 14.45</font></b><br/>
<br/>
<b><font size="4">	</font></b><font size="4">(nadaljevanje) preko amandmajev, nekatere pa ne. Ampak vsi vemo, da se bodo morali spremeniti tudi področni zakoni, recimo, Zakon o gospodarskih javnih službah, Zakon o zdravstveni dejavnosti, Zakon o javno-zasebnem partnerstvu in tako naprej. Kako bo pa zdaj tam? Zdaj, če ta zakon torej ni konsistenten, pravno, kot pravi Zakonodajno-pravna služba, ki je naša služba, ki je služba Državnega zbora, mi imamo potem neko napačno koordinatno izhodišče. Ali zdaj to pomeni, da bodo defektni tudi vsi področni zakoni, ki iz tega zakona izhajajo? Tega se jaz bojim, lahko me potolažite, da te bojazni ni. Zanima pa me tudi, kakšna bo zdaj dinamika sprejemanja teh področnih zakonov. Ne nazadnje vsi vemo, da Vlada za koledarsko leto sprejema normativni plan dela, ali so zdaj ti zakoni že v tem normativnem planu - jaz ga, moram reči, še nisem videl, morda še ni sprejet ta normativni plan, gotovo pa predstavniki Vlade to že vedo in se zahvaljujem za njihove odgovore. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Ali želi še kdo od poslank in poslancev razpravljati o tem členu? Če ne, prosim državnega sekretarja, da odgovori na izvajanje gospoda poslanca Horvata. </font><br/>
<br/>
<font size="4">	</font><b><font size="4">METOD DRAGONJA: </font></b><font size="4">Hvala lepa.</font><br/>
<font size="4">	Najprej se oproščam za spodrsljaj, ker sem bil neprecizen. Še enkrat bi se vrnil na selektivnost upoštevanja pripomb Zakonodajno-pravne službe. Gospa predstavnica Zakonodajno-pravne službe je povedala, da so konkretne pripombe korektno prenesene v amandmaje, ki so predlagani - upam, da sem jo pravilno razumel -, da pa ostajajo načelne pripombe. Načelnih pripomb v tej situaciji ni možno odpravljati. Načelne pripombe bi se lahko odpravljale samo s kompletno revizijo zakonodaje, ki ureja koncesije. In to v tem obdobju ni bilo opravljeno. Tako da kar se tiče selektivnosti ali pa nekih posebnih ciljev, ki so bili tu nakazani, te selektivnosti ni bilo. Pripravljavci zakona smo poskušali čim bolj korektno in v čim večji meri odpraviti vse tiste pomanjkljivosti, na katere je Zakonodajno-pravna služba opozorila. Ne more pa Vlada v tem momentu, v teh rokih zagotoviti kompletne prenove koncesijskih zakonov na vseh področjih. Tudi to mnenje Zakonodajno-pravne službe, da bi bilo treba zaradi uveljavitve predmetnega zakona spremeniti vrsto zakonov, ki urejajo koncesije, s tem mnenjem se niti Ministrstvo za finance niti vladne službe in Vlada ne strinja. Dvakrat sem poudaril v uvodni besedi, da iz 10. člena predlaganega zakona jasno izhaja, da bo razmerje med uporabo tega zakona in zakonov, ki urejajo koncesije po posameznih področjih, takšno, da se bodo uporabljali ti področni zakoni, če niso v nasprotju s tem zakonom. To se pravi, če so določbe področnih zakonov v nasprotju s tem zakonom, bo treba uporabljati določbe tega krovnega zakona, ki izhaja iz evropske direktive. </font><br/>
<font size="4">	Zakaj je Slovenija tako pozna. To je moje osebno mnenje, mislim, da je Slovenija v tem delu pravzaprav bila bistveno, kaj naj rečem, bolj načelna ali pa tako, kot ste vi neko besedo uporabili, bolj papeška od papeža. Mislim, da so bile druge države, kolikor smo gledali tudi primere, bistveno bolj pragmatične pri prenosu te direktive, kot smo pragmatični v Sloveniji. In tu smo se pač znašli ne toliko v situaciji, da imamo zelo velika tveganja pri uporabi te zakonodaje, ampak predvsem, da posamezne strokovne avtoritete na tem področju niso uspele uskladiti svojih pogledov in stališč in pogledi teh strokovnih avtoritet se pač odražajo tudi v stališču posameznih </font><br/>
<br/>
<b><font size="4">12. TRAK: (NB) - 14.55</font></b><br/>
<br/>
<font size="4">	(Nadaljevanje) služb, ki so v postopku nastajanja, to se pravi priprave in pa tudi potem nadaljnje ocene zakona sodelovali. Ampak to je podredno. Predlagam, da Državni zbor in ta odbor podpre zakon zaradi tega, da vzpostavimo stanje, ki bo prineslo evropsko direktivo v slovenski pravni red na konsistenten način, ker se strinjamo, smo povedali kje se ne strinjamo. Tudi smo povedali, to ne bo zahtevalo kompletno spremembo vseh zakonov na področjih, ki so bili omenjeni, zahtevalo pa bo pravilno uporabo posameznih določb tega zakona in drugih področnih zakonov. Ne bom govoril o hierarhiji, ampak na nek način je ta zakon krovni zakon, ki se horizontalno na vseh teh področjih uporablja v situacijah, kjer je vrednost te koncesije nad zneskom, ki ga določa direktiva in na področjih, ki so tudi v direktivi določeni. Mislim, da je to na najbolj pragmatičen en enostaven način tudi povedano, da lahko bodo kje kakšni problemi, lahko bodo, ampak te probleme bo treba reševati. In bi še enkrat apeliral, da se zakon podpre zato, da lahko na učinkovit način evropsko pravno ureditev prenesemo v slovenski pravni red. </font><br/>
<font size="4">	Hvala lepa. </font><br/>
<br/>
<b><font size="4">	PRESEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Ja, veste gospod državni sekretar, to je treba povedati, po treh letih zamude govoriti o učinkovitem prenosu v slovenski pravni red je morda le malo pretirano. </font><br/>
<font size="4">	Gospod poslanec Logar, izvolite. </font><br/>
<br/>
<b><font size="4">	DR. ANŽE LOGAR (PS SDS):</font></b><font size="4"> Jaz bi prosil, predsednik, da državnemu sekretarju omogočite uvid ali je pravilno razumel Zakonodajno-pravno službo ali ne, predvsem v zvezi s tem selektivnim prenosom, ker državni sekretar razume, da je bilo vse kar je Zakonodajno-pravna služba prenesla vsebovano v amandmajih, ki jih predlaga koalicija, torej v bistvu očitno je, ministra za finance diktiralo pač te amandmaje. Jaz pa samo za primer povem, recimo tukaj, ko imate amandma k 2. Členu koalicije, ki predlagate spremembo točke 20, ne predlagate pa spremembe točke recimo 5 ali pa točke 18 oziroma alinejo 18. Pa recimo, Zakonodajno-pravna služba je zapisala v zvezi s peto alinejo tega člena, da je treba poudariti, da ne predstavlja natančnega prenosa določb direktive 2014/23 v slovenski pravni red. Tega ne spreminjate. Ali pa v zvezi z alinejo 18 oziroma 18. točko, da je nejasna in ne opredeljuje jasno negospodarskih storitev splošnega pomena zlasti glede opredelite tega pojma o evropskem pravu, ki pa jo je treba upoštevati pri oblikovanju zakonske ureditve koncesij. Zame dve pomembni področji, državni sekretar pa razume, da sta bodisi nepomembni bodisi da sta vsebovani v spremembi 20. točke, ki pa o tem sploh ne govori. Tako da, predlagam, da morda Zakonodajno-pravna služba se opredeli do trditve državnega sekretarja, češ da je koalicija vse spremembe predlagala v obliki amandmajev, torej da je vse povzela kar je Zakonodajno-pravna služba rekla. </font><br/>
<br/>
<b><font size="4">	PRESEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Poglejte, gre za stvar percepcije in interpretacije. To je ne nazadnje tudi stvar avtonomije vsakega posameznika. Jaz zdaj ne morem se vključevati v to kako je državni sekretar, ki je pomemben državni uradnik, nekaj razumel oziroma na kakšen način je to interpretiral. To je bilo danes večkrat že povedano. Tudi mislim, da je bila gospa predstavnica Zakonodajno-pravne službe, gospa Metoda Hrovat Pirnat zelo jasna v svojem poročilu in teh stvari resnično ne želim ponavljati. Tako da, zdaj bi razpravo k 1. členu zaključil v kolikor ni več interesa in prehajam oziroma gremo naprej. </font><br/>
<font size="4">	V razpravo dajem 2. člen in amandma poslanskih skupin koalicije k 2. členu. Ali želi kdo razpravljati? (Ne.) </font><br/>
<font size="4">	Potem prehajamo na glasovanje o amandmaju k 2. členu predloga zakona. Glasujemo. </font><br/>
<br/>
<b><font size="4">13. TRAK: (NB) - 15.00</font></b><br/>
<br/>
<font size="4">	(Nadaljevanje) Kdo je za? (9 članov.) Kdo je proti? (2 člana.) </font><br/>
<font size="4">	Ugotavljam, da je amandma sprejet. </font><br/>
<font size="4">	Prehajamo na odločanje oziroma razpravo o 3. do 10. členu predloga zakona h kateremu ni bilo vloženih amandmajev. Želi kdo razpravljati? (Ne.) </font><br/>
<font size="4">	Odpiram razpravo o amandmaju k 11. členu predloga zakona. Ali želi kdo razpravljati? (Ne.) Začenjam glasovanje o amandmaju k 11. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 12. do 14. členu predloga zakona h katerim ni bilo vloženih amandmajev. Ali želi kdo razpravljati? (Ne.) </font><br/>
<font size="4">	Začenjam razpravo k amandmaju oziroma o amandmaju k 15. členu. Ali želi kdo razpravljati? Ne želi. Začenjam glasovanje o amandmaju k 15. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo k 16. do 20. členu predloga zakona. Ali želi kdo razpravljati? Ne želi. </font><br/>
<font size="4">	Začenjam razpravo o amandmaju k 21. členu predloga zakona. Želi kdo razpravljati? (Ne.) Začenjam glasovanje o amandmaju k 21. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 22. do 29. členu predloga zakona h katerim ni bilo vloženih amandmajev. Želi kdo razpravljati? Ne želi. </font><br/>
<font size="4">	Odpiram razpravo o amandmaju k 3. členu predloga zakona. Ali želi kdo razpravljati o amandmaju? Ne želi. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 31. do 55. členu predloga zakona h katerim ni bilo vloženih amandmajev. Želi kdo razpravljati? (Ne želi.) </font><br/>
<font size="4">	Odpiram razpravo o amandmaju k 56. členu zakona. Ali želi kdo razpravljati? (Ne.) Začenjam glasovanje o amandmaju k 56. členu zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odporam razpravo o 57. do 66. členu zakona h katerim ni bilo vloženih amandmajev. Ali želi kdo razpravljati? Ne želi. </font><br/>
<font size="4">	Začenjam razpravo o amandmaju k 67. členu zakona. Ali želi kdo razpravljati? (Ne.) Začenjam glasovanje o amandmaju k 67. Členu zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 68. členu predloga zakona h katerim ni bil vložen amandma. Vidim, da ni prijavljenih k razpravi. 	Začenjam obravnavo amandmaja k 69. členu zakona. Ali želi kdo razpravljati? Ne želi. Začenjam glasovanje o amandmaju k 69. členu. Glasujemo.    </font><br/>
<br/>
<b><font size="4">14. TRAK (VI) 15.05</font></b><br/>
<br/>
<font size="4">	(nadaljevanje) Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma k 69. členu sprejet. </font><br/>
<font size="4">	Odpiram razpravo o 70. členu predloga zakona, h kateremu ni bil vložen amandma. Vidim, da ni razprave. </font><br/>
<font size="4">	Zato zaključujem razpravo o členih. V skladu s prej sprejeto odločitvijo odbora prehajamo na glasovanje o vseh členih skupaj. Začenjam glasovanje o vseh členih zakona skupaj. Glasujemo. </font><br/>
<font size="4">	Kdo je za? (10 članov.) Je kdo proti? (9 članov. </font><br/>
<font size="4">	Ugotavljam, da so členi sprejeti. </font><br/>
<font size="4">	S tem zaključujem obravnavo predloga zakona na Odboru za finance. Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec odbora na seji Državnega zbora nastopim sam kot predsednik odbora. Ne vidim nasprotovanja. </font><br/>
<br/>
<font size="4">	Zato s tem zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O ZAVAROVALNIŠTVU - DRUGA OBRAVNAVA.</font></b><font size="4"> Predlagatelj zakona je Vlada. </font><br/>
<font size="4">	K obravnavi te točke so vabljeni predstavnice in predstavniki Ministrstva za finance, Slovenskega zavarovalnega združenja, Zakonodajno-pravne službe Državnega zbora in Državnega sveta. Dodatno so bili povabljeni tudi predstavnice in predstavniki Agencije za zavarovalni nadzor. Kot gradivo ste poleg predloga zakona prejeli tudi mnenje Zakonodajno-pravne službe z dne 4. decembra 2018, mnenje Komisije Državnega sveta za gospodarstvo, obrt, turizem in finance z dne 3. decembra 2018 in dopis sindikata finančnih organizacije Slovenije z dne 14. januarja 2019. Amandmaje so vložile poslanske skupine koalicije k tridesetim členom zakonskih sprememb in dopolnitev, in sicer z dne 8. januarja 2019. Prejeli ste tudi spremembe amandmajem poslanskih skupin koalicije z dne 11. januarja 2019 in predlog za amandma odbora s strani Poslanske skupine Levica k 94. členu ter spremembo tega predloga oziroma nov predlog, oba z dne 14. januarja 2019 in predlog za amandma odbora Poslanske skupine Levica za novi 144.a člen z dne 15. januarja 2019. </font><br/>
<font size="4">	Pričenjam z </font><b><font size="4">drugo obravnavo </font></b><font size="4">predloga zakona. Razpravo bom vodil na podlagi pregleda amandmajev z dne 15. januarja 2019, ki je bil označen kot delovno gradivo z oznako »novo«. Obveščam vas, da v pregledu ni predloga za amandma odbora za nov 144.a člen, ki ste ga prejeli danes, se pravi predlog amandmaja za novi 144.a člen ste prejeli posebej. Začenjam drugo obravnavo. Ali želi predstavnik Ministrstva za finance besedo? Besedo dajem za dopolnilno obrazložitev državnemu sekretarju gospodu Metodu Dragonji.</font><br/>
<br/>
<b><font size="4">	METOD DRAGONJA:</font></b><font size="4"> Hvala lepa, gospod predsednik za besedo. </font><br/>
<font size="4">	Spoštovane poslanke in poslanci, ostali prisotni. S predlagamo novelo zakona o zavarovalništvu se v slovenski pravni red implementirajo določbe direktive 2016/97 o distribuciji zavarovalnih produktov, katerega glavni cilj je poenotenje nacionalnih določb v zvezi z distribucijo zavarovalnih in pozavarovalnih produktov. Ključni cilj je zagotavljanje varstva zavarovancev kot potrošnikov. To varstvo mora biti zagotovljeno vsem potrošnikom, kljub različnim distribucijskim kanalom. Ni torej pomembno </font><br/>
<br/>
<b><font size="4">15. TRAK: (DAG) - 15.10</font></b><br/>
<br/>
<b><font size="4">	</font></b><font size="4">(nadaljevanje) ali zavarovalni produkt prodaja zavarovalni zastopnik, zavarovalni posrednik, zavarovalnica sama, turistična agencija ali drugi. Predlog zakona prinaša višjo raven zaščite imetnikov zavarovalnih polic, še kakovostnejše informacije za potrošnike in boljša pravila poslovanja za prodajalce zavarovanj. Cilj predloga zakona je tudi izboljšava zapisanih določb oziroma odprava nekaterih nedoslednosti glede implementacije določb Direktive 2009/138 o začetku opravljanja in o opravljanju dejavnosti zavarovanja in pozavarovanja, tako imenovane Direktive Solventnost 2. </font><br/>
<font size="4">	Glavne rešitve, ki jih prinaša predmetna novela, so sledeče. Prvič, strankam bodo vnaprej posredovane jasne informacije glede statusa oseb, ki prodajajo zavarovalni produkt, in glede vrste plačila, ki ga te osebe prejemajo, da bodo seznanjene z razmerjem med zavarovalnico in posrednikom. Drugič, določitev pravil, ki bodo preprečevala, da bi nasprotja interesov, s katerimi se srečujejo zavarovalni posredniki in zavarovalnice, škodovala interesom strank zaradi rastočega nabora dejavnosti, s katerimi se zavarovalnice in zavarovalni posredniki ukvarjajo. Tretjič, prodaja zavarovalnih produktov bo morala vedno spremljati test zahtev in potreb na podlagi informacij, pridobljenih od stranke, da bi preprečili primere zavajajoče prodaje. Četrtič, v primeru svetovanja pri prodaji zavarovalnega produkta bo treba poleg opredelitve zahtev in potreb strank slednjim zagotoviti tudi osebno priporočilo, ki bo pojasnjevalo, zakaj je nek produkt najustreznejši glede na njene zahteve in potrebe. Petič, pred sklenitvijo pogodbe tudi pri prodaji brez svetovanja bo treba stranki posredovati ustrezne informacije o zavarovalnem produktu, kar ji bo omogočilo sprejem informiranja odločitve. Šestič, v zavarovalnicah bodo morali biti vzpostavljeni postopki za odobritev vsakega zavarovalnega produkta pred začetkom njegovega trženja. </font><br/>
<font size="4">	V primeru navzkrižne prodaje, to je, kadar se zavarovalni produkti ponujajo skupaj z dopolnilno ali drugo storitvijo, ki ni zavarovanje, bo moral biti zavarovanec seznanjen z možnostjo nakupa posameznih delov ločeno. Zagotovljen bo moral biti ustrezen opis paketa, pa tudi ločena evidenca stroškov in plačil vsake posamezne komponente. Distributer zavarovalnih produktov bo moral vzdrževati in izvajati učinkovito organizacijsko in upravno ureditev, tako da bo lahko sprejel vse potrebne ukrepe, s katerimi bo preprečil, da bi nasprotje interesov škodilo interesom strank. Pri svetovanju o zavarovalnem naložbenem produktu bo moral pridobiti potrebne informacije v zvezi z znanjem in izkušnjami zavarovalca s področja naložb in v zvezi s finančnim položajem te osebe, da bo lahko zavarovancu priporočil zavarovalne naložbene produkte, ki so zanj primerni. Nadalje se bodo morali zavarovalni posredniki stalno poklicno usposabljati, da bi ohranili primerno raven storitev. V registrih zavarovalnih zastopnikov in posrednikov bodo morala biti navedena imena fizičnih oseb znotraj njihove uprave. Svojih zaposlenih zavarovalnice ne bodo smele plačevati ali ocenjevati njihove uspešnosti na način, ki je v nasprotju z njihovo dolžnostjo, da delujejo v skladu z najboljšimi interesi in v korist zavarovancev. Pravočasno pred sklenitvijo zavarovalne pogodbe mora prodajalec obvestiti tudi o naravi plačila, ki ga prejmejo njihovi zaposleni v zvezi z zavarovalno pogodbo. </font><br/>
<br/>
<b><font size="4">16. TRAK: (DAG) - 15.15</font></b><br/>
<br/>
<b><font size="4">	</font></b><font size="4">(nadaljevanje) To so novosti, ki jih glede distribucije zavarovalnih produktov prinaša direktiva, in s tem zakonom te novosti prenašamo v slovenski pravni red. </font><br/>
<font size="4">	Pripombe in neusklajenosti, ki so bile ugotovljene tekom zakonodajnega postopka v Državnem zboru, so bile ustrezno prediskutirane tudi z Ministrstvom za finance, tako ministrstvo vložene amandmaje podpira. </font><br/>
<font size="4">	Na podlagi navedenega predlagamo, da matično delovno telo novelo zakona podpre in da podpre tudi amandmaje koalicije, ki so vloženi. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Nadaljujemo s predstavitvijo mnenja Zakonodajno-pravne službe Državnega zbora. Besedo dajem gospe Katarini Kralj. </font><br/>
<br/>
<font size="4">	</font><b><font size="4">KATARINA KRALJ: </font></b><font size="4">Hvala za besedo, gospod predsednik.</font><br/>
<font size="4">	V Zakonodajno-pravni službi smo podali pisno mnenje z dne 4. december 2018. To je že drugo mnenje k podobni noveli, glede prve novele je bil namreč postopek končan, ker je potekel mandat Državnega zbora, zato je Vlada v tem mandatu podobno novelo ponovno vložila. </font><br/>
<font size="4">	Prvič, ugotavljamo, da je v noveli upoštevana velika večina pripomb Zakonodajno-pravne službe iz prvega mnenja, ki je bilo precej obsežno. V drugem mnenju pa smo podali še nekaj pripomb k novim rešitvam, v manjšem delu pa tudi ponovili nekatere prvotne pripombe. Večina pripomb je bilo nomotehnične narave, šlo je za napačno sklicevanje, manjše neskladnosti med posameznimi členi, nekaj pa tudi ustavnopravne in sistemske narave. Predvsem se je postavilo vprašanje skladnosti posameznih določb 29. člena z 38. členom ustave, to je načelo sorazmernosti pri obdelavi osebnih podatkov, in skladnost posameznih prekrškovnih določb z Zakonom o prekrških. V zvezi s tem smo tudi poudarili, da bo glede na to, da čedalje več zakonov s področja financ odstopa od 17. člena Zakona o prekrških zaradi direktiv in uredb, da bo treba pristopiti k noveliranju Zakona o prekrških, ker drugače se sistemska narava tega zakona čedalje bolj razgublja na posameznih področjih. </font><br/>
<font size="4">	Bistveno je, da je velika večina naših pripomb ustrezno upoštevanih v amandmajih koalicijskih poslanskih skupin. Glede manjšega števila pripomb, ki niso bile upoštevane, pa so nam bila dana v postopku usklajevanja pojasnila. Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Naslednji je na vrsti predstavnik Državnega sveta, in sicer njegove Komisije za gospodarstvo, obrt, turizem in finance. Gospod Oskar Komac, imate besedo. </font><br/>
<br/>
<font size="4">	</font><b><font size="4">OSKAR KOMAC: </font></b><font size="4">Hvala, predsednik. </font><br/>
<font size="4">	Zelo kratko, pristojna komisija Državnega sveta predlog zakona podpira. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Besedo dajem še predstavniku Agencije za zavarovalni nadzor, če želi besedo. Gospod direktor Gorazd Čibej, izvolite. </font><br/>
<br/>
<font size="4">	</font><b><font size="4">GORAZD ČIBEJ: </font></b><font size="4">Hvala lepa za besedo. </font><br/>
<font size="4">	Mi kot Agencija za zavarovalni nadzor smo tudi tvorno sodelovali v tem procesu z Ministrstvom za finance, tako tudi podpiramo v tem delu. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	In še zadnja vabljena predstavnica, to je gospa Maja Krumberger, direktorica Slovenskega zavarovalnega združenja. Ali želite besedo? Izvolite. </font><br/>
<br/>
<font size="4">	</font><b><font size="4">MAG. MAJA KRUMBERGER: </font></b><font size="4">Hvala lepa.</font><br/>
<font size="4">	Stališče je enako stališču Agencije za zavarovalni nadzor, se pravi, podpiramo zakon in amandmaje koalicije. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Prehajamo na razpravo, in sicer predlagam odboru, da po končani razpravi o členih v skladu s tretjo alinejo 128. člena poslovnika glasuje skupaj o vseh členih. Ali kdo temu nasprotuje? (Ne.)</font><br/>
<font size="4">	Prehajamo na razpravo in odločanje o členih ter vloženih amandmajih. </font><br/>
<font size="4">	V razpravo dajem 1. člen zakona, h kateremu ni bilo vloženega amandmaja. Kdo želi razpravljati? Prvi je na vrsti poslanec Marko Pogačnik. </font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Spoštovani predsednik, hvala za besedo.</font><br/>
<font size="4">	Imel bi vprašanje za predlagatelje. In sicer, kot glavni cilj predlagane rešitve tega zakona se navaja, da je implementacija določb direktive Evropske unije. Zanima me, ali je v tem predlogu sprememb še kaj drugega, razen implementacije direktive. Hvala.</font><br/>
<font size="4">	</font><br/>
<b><font size="4">17. TRAK: (DAG) - 15.20</font></b><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. To je zelo kratko, jasno in nedvoumno. </font><br/>
<font size="4">	Gospod državni sekretar, želite vi takoj odgovoriti? Izvolite. </font><br/>
<br/>
<font size="4">	</font><b><font size="4">METOD DRAGONJA: </font></b><font size="4">Hvala lepa.</font><br/>
<font size="4">	V predlogu, ki ga je vložila Vlada, ni drugih določb oziroma se niso zasledovali drugi cilji. Je pa pri amandmaju k 13. členu novele zakona treba povedati, da predlog tega amandmaja presega cilje direktive. Ta amandma je koalicija vložila na predlog Agencije za zavarovalni nadzor in določa situacije, ko lahko Agencija za zavarovalni nadzor prepove opravljati funkcijo članom nadzornega sveta, če nastopijo določene situacije. Tu se uvaja bolj strog režim in se pravzaprav prenaša smiselno določbe, ki jih glede opravljanja funkcije članov nadzornega sveta lahko izreče regulator za banke na področju bančništva. V tem delu pa zdaj skozi amandmaje je pa še ta določba prisotna. Smiselno je ta določba in ta sistem možnosti prepovedi opravljanja funkcije v finančnih institucijah zajeta tudi v Zakonu o trgu finančnih instrumentov za člane nadzornih svetov v gospodarskih družbah, ki opravljajo dejavnost po tem Zakonu o finančnih instrumentih. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Naslednji razpravljavec je poslanec Luka Mesec. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala za besedo ponovno.</font><br/>
<font size="4">	Jaz bom predstavil naš amandma. Amandma se dotika 94. člena novele oziroma 543. člena obstoječega zakona. Po tem členu je zavarovalni zastopnik trenutno definiran kot oseba,ki na podlagi pogodbe o zaposlitvi ali drugega pravnega razmerja zastopa zavarovalnico. Nov zakon to spreminja, se pravi, ne bo več pisalo »na podlagi pogodbe o zaposlitvi ali drugega pravnega razmerja«, ampak »na podlagi pogodbe o zaposlitvi ali drugega odplačnega razmerja«. Torej, termin »pravno« se menja z »odplačno«. Ministrstvo nam je razložilo, da tu ne gre za noben vsebinski premik, ampak nam se v Levici vseeno zdi, da je pravno razmerje bolj določno kot odplačno razmerje. In glede na to, da je poklic zavarovalniškega agenta že zdaj popolnoma prekariziran - tudi ministrstvo samo nam je dalo številko, da približno 900 ljudi ta poklic trenutno opravlja preko espeja -, mislim, da bi lahko nova formulacija to prekarizacijo še razširila in da bi lahko posegli tudi, recimo, v sfere, kot da bi zavarovalni agenti začeli delati preko študentskih napotnic in podobno. Glede na to, da se vsi strinjamo, da je prekarnost družbeni problem, ki zaposlene spravlja v negotovost, mislim, da je, glede na to, da je člen odprt, treba tu zaviti v drugo smer. Zato smo v Levici dali amandma, ki drugi del stavka črta, se pravi: »Zavarovalniški agent je agent, ki dela na podlagi pogodbe o zaposlitvi,« pika. V prehodnih določbah smo zavarovalnicam dali dve leti časa za prilagoditev na nov sistem, se pravi, 1. 1. 2021 bi začeli to veljati. Do takrat bi pa morale zavarovalnice zavarovalne agente zaposliti. Tu se ne moremo strinjati z ugovorom ministrstva, da gre za specifičen poklic, ki naj bi terjal, da so zavarovalni agenti nekako svobodnjaki, ki delajo preko espejev ali pa v kakšni drugi prekarni obliki. Gre enostavno za to, da je ta določba v zakonu dopustila, da se je ta poklic razvil na ta način. Sicer pa zavarovalni agenti niso nič drugega kot nekakšni tržniki zavarovalniških produktov in ogromno podobnih poklicev poznamo, kjer so ljudje normalno zaposleni. </font><br/>
<font size="4">	</font><br/>
<b><font size="4">18. TRAK: (ŠPE) – 15.25</font></b><br/>
<br/>
<b><font size="4">	</font></b><font size="4">(nadaljevanje) Ne vidimo nobenega razloga zakaj ne bi tudi v zavarovalniški sferi enostavno dali dve leti časa, da se zavarovalnice lahko prilagodijo, zavarovalni agenti pa dobijo normalne poklice. Jaz poznam par zavarovalniških agentov, tako da vam lahko iz prve roke povem, da to ni dober poklic, eden od precej bližnjih znancev je delal hkrati za tri zavarovalnice, poslovni model zavarovalnic je pa bil predvsem siljenje tega človeka, ki je delal preko espe-ja, da je produkte prodal v bistvu svojim prijateljem, družini in podobno in mislim, da je to poslovni model, ki je precej običajen, vseeno pa je živel zelo uborno, nekje tam okrog minimalne plače ali pa malo več mu je ostalo, pa seveda je bil podvržen samovolji svojih delodajalcev. </font><br/>
<font size="4">Javno so znani primeri slovenskih zavarovalnic, kjer so zavarovalniški agenti, ki prejemajo variabilne plače, bili podvrženi predvsem enostranskim spremembam višine svojih plač. </font><br/>
<font size="4">Seveda, mislim da lahko dosežemo strinjanje, da ni nobene potrebe, da je ta poklic takšen kot je zdaj in da smo v Levici oblikovali smiselno alternativo, se pravi dvoletno prehodno obdobje, da se poklic normalizira, tako da vas pozivam, da naše amandmaje podprete. To sta pa amandmaja k 94. členu in pa amandma oziroma /oglašanje iz dvorane/ 144a. člen.</font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa gospod poslanec. </font><br/>
<font size="4">Najprej bo odgovoril državni sekretar, gospod Metod Dragonja, za njim je na vrsti poslanec Marko Pogačnik.</font><br/>
<font size="4">Izvolite gospod Dragonja.</font><br/>
<br/>
<b><font size="4">METOD DRAGONJA: </font></b><font size="4">Hvala lepa za besedo.</font><br/>
<font size="4">Na predlog obeh amandmajev, ki jih je vložila(?) Poslanska skupina Levica sem dolžan dati samo pojasnilo. </font><br/>
<font size="4">Prvo, kar bi želel reči je, da ta preformulacija iz pravnega razmerja v odplačno razmerje ne prinaša neke bistvene spremembe v pravnem statusu zavarovalnih agentov oziroma zastopnikov. Ne prinaša to, kar v utemeljitvi predlagatelj predlaga, po naši oceni ni bistvo tega pravnega razmerja. Do spremembe termina iz pravnega razmerja v odplačno razmerje je prišlo predvsem zaradi bolj natančne opredelitve termina iz evropske direktive. V evropski direktivi je v angleščini uporabljen izraz »remuneration«. Ta izraz »remuneration« v bistvu v enem splošnem pomenu pomeni, da je to plačilo za opravljeno delo oziroma opravljeno storitev, to je, ali pa nagrada ali kakorkoli. Tako da ni cilj te spremembe v noveli zakona, da kakorkoli poslabša pravno situacijo teh zastopnikov, ampak, da se prenesejo bolj precizno določbe direktive.</font><br/>
<font size="4">Drugače pa, kar se tiče načina delovanja bi dodal samo to, da ravno cilj te direktive je, da pravzaprav v večji meri distributerje teh zavarovalnih produktov postavi višje standarde delovanja, standarde, kjer se izogibajo na nek način konfliktom interesov pri opravljanju svoje dejavnosti in da gre v bistvu za sistem distribucije zavarovalnih produktov, ki je tudi drugje po Evropi praktično enak. Večina, mislim delež med agenti oziroma prodajalci, ki imajo delovnopravna razmerja ali pa med drugimi oblikami razmerij, v Sloveniji ni nič večji ali pa nič bistveno drugače kot je v povprečju v Evropski uniji in to so ključni poudarki, ki sem jih dolžan dati s strani predlagatelja. Glede na to, da je v teh odnosih v Sloveniji v tem momentu okrog 900 samostojnih podjetnikov, pa še nekaj zastopniških družbe, mislimo, da je treba biti zelo previden pri tem,</font><br/>
<br/>
<b><font size="4">19. TRAK: (TB) – 15.30</font></b><br/>
<br/>
<font size="4">	(nadaljevanje) ko se kakršne koli zakonske zahteve postavljajo glede narave pogodbenega oziroma delovno pravnega razmerja med zavarovalnicami in osebami, ki prodajajo oziroma vršijo posredovanih, zavarovalnih produktov.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">Zdaj najprej sprašujem poslanca Mesca, ali vi gospod Mesec želite repliko ali razpravo?</font><br/>
<font size="4">Potem predlagam takole: želi nekaj pojasniti še gospa predsednica Slovenskega zavarovalnega združenja, v zvezi s tem kar ste vi razpravljali, pa bi potem dal vam repliko in za vami razpravo gospoda Pogačnika?</font><br/>
<font size="4">Besedo ima gospa Maja Krumberger, prosim.</font><br/>
<br/>
<b><font size="4">MAG. MAJA KRUMBERGER:</font></b><font size="4"> Hvala lepa za besedo.</font><br/>
<font size="4">Mogoče samo v pojasnilo. V Sloveniji je registriranih 11 tisoč zavarovalnih zastopnikov, ki so ali zaposleni pri zavarovalnici, zavarovalno zastopniških družbah ali pa so samostojni podjetniki. Toliko, da dobimo občutek, kakšen volumen je to.</font><br/>
<font size="4">Jaz verjamem oziroma celo vem, da to ni lahko delo, tako kot ni lahko nobeno delo, ki vključuje element prodaje, kadar je treba nekaj prodati na trgu, vem pa, da obstajajo primeri, predvsem pri samostojnih podjetnikih, kjer lahko uspešni zastopnik prejme zaslužek, ki je višji od predsednika uprave posamezne zavarovalnice. To je treba vedeti, ko se o tem pogovarjamo.</font><br/>
<font size="4">Ni pravzaprav moje, da tukaj branim te interese, ampak bi pa vseeno opozorila na nekaj, nisem pravnica, ampak mislim, da je tukaj predvsem ogroženih teh 900 samostojnih podjetnikov v uvidu svobodne gospodarske pobude, ker tudi jaz jih, gospod Mesec, kar nekaj poznam, ki si želijo opravljati dejavnost kot samostojni podjetniki.</font><br/>
<font size="4">Predvsem bi pa opozorila še na en element, če se tukaj zahteva obvezna zaposlitev, v sistemu je tudi nekaj študentov, nimam podatka koliko, ki svoje materialno stanje dopolnjujejo s tem, da so zaposleni preko raznih pogodb po delu, imamo upokojence, ki so včasih delovali na teh delovnih mestih, ki si s tem popravljajo svoje materialno stanje, imamo tudi ljudje, ki to opravljajo kot, recimo temu, popoldansko dejavnost, poleg svoje redne službe, s to določbo bi vsem tem onemogočili delo. Seveda študent še zmerja lahko dela z zavarovalnico, ampak izgubi status študenta in vse prednosti tega. Jaz mislim, da je tudi to treba upoštevati pri presoji takega predloga. Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">Replika, poslanec Luka Mesec, prosim.</font><br/>
<br/>
<b><font size="4">LUKA MESEC (PS Levica):</font></b><font size="4"> Ja, hvala.</font><br/>
<font size="4">Tudi ta, ki sem ga prej omenil, je zdaj upokojenec, ampak ravno zato, ker je prej delal preko espeja in si seveda plačeval minimalne prispevke, zdaj mora po upokojitvi še vedno delat kot zavarovalniški agent, da lahko pride do nekega spodobnega dohodka in mislim, da to je pač drugi konec te palice, o kateri razpravljava. Seveda pač, v vsaki branži, ki je toliko regulirana, ne, deregulirana kot je tale, se pojavi par uspešnih posameznikov, ki kar dobro zaslužijo, ampak mislim, da, če se pač gre naredit razrez, kakšni so dejanski prihodki teh ljudi, bomo ugotovili, da prekarnost ni v interesu večine, ampak bi bila ureditev, ki jo mi predlagamo, se pravi, normalizacija poklica, v interesu večine.</font><br/>
<font size="4">Tako da, tukaj bi odgovoril še sekretarju, gospodu Dragonji – ni bistveno zdaj, odplačno ali pravno razmerje, bistveno je, ali se strinjate z našim amandmajem, se pravi, da se poklic normalizira ali ne in to je pač bistvena dilema, ki jo dajemo na mizo. Mi mislimo, da, če je treba, mislim, če se strinjamo, da je treba prekarnost začeti odpravljati, imamo tukaj lep primer poklica, ki se je zaradi ohlapne pravne določitve izjemno dereguliral in tukaj imamo pač priložnost, da smer obrnemo, zavarovalnicam pa damo dve leti časa za prilagoditev in verjetno bodo našle tudi rešitev za tiste, ki želijo poklic še naprej opravljati kot svobodnjaki, ampak mislim, da bi norma, ne samo tem poklicem, ampak v vseh poklicih morala biti zaposlitev.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br/>
<font size="4">Razprava, poslanec Marko Pogačnik, izvolite.</font><br/>
<br/>
<b><font size="4">MAG. MARKO POGAČNIK (PS SDS):</font></b><font size="4"> Ja, spoštovani predsednik, hvala še enkrat za dano besedo.</font><br/>
<font size="4">Spoštovani predsednik, jaz generalno nasprotujem takšnemu vlaganju amandmajev, bom pa, bi rekel, v nadaljevanju poskušal obrazložit, zaradi česa. In sicer, pred nami je recimo dopolnitev Zakona o zavarovalništvu, ki</font><br/>
<br/>
<b><font size="4">20. TRAK: (NB) - 15.35 </font></b><br/>
<br/>
<font size="4">	(Nadaljevanje) sega preko 600 členov. Dejstvo je, da je predlagatelj navedel, da gre tukaj za izključno za implementacijo določb direktive, to pomeni prenos direktive Evropske unije implementirano slovensko zakonodajni prosto in jaz bi rekel, nasprotujem generalni takšni praksi. Če se prenaša direktiva Evropske unije, da se potem ali predlagatelj ali pa nekdo drug izven te direktive poskuša v sami zakonodaji še določene vsebinske popravke in tukaj se mi zdi, da je to praksa, ki ni najboljša. Bila je že tudi v preteklosti, mi smo že večkrat na to opozorili in jaz sem, osebnega mnenja je, če je prenos direktive EU, da ne bi bil potem prenos samo direktive EU, ne pa, da predlagatelj pa poslanska skupina potem razširja vsebino in s tem spreminja samo zakonodajo. Mislim, da takšna poslovna praksa se je v preteklosti pokazala kot neučinkovita in pa dejansko, da potem v slovenski zakonodajni prostor prinaša vrsto nesoglasij oziroma tudi vrsto nedorečenosti. Dejstvo je tudi, da smo priča predvsem na Ministrstvu za finance, kjer zdaj v zadnjem obdobju pada precej okostnjakov. to pomeni, da prenosi direktive niso bili narejeni v roku, ki ga je določa Evropska unija, zaradi tega Slovenija plačuje precejšnje kazni in ne nazadnje potem smo pa zaradi tega poslanci in poslanke pod velikim pritiskom in sprejemamo neko zakonodaji, ki vsi vemo, da je slaba. Dejstvo je tukaj notri, da pri tej direktivi je vsaj šifra 2016. Predvidevam, da direktiva je bila sprejeta v okviru Evropske unije leta 2016 in zanima me, spoštovani državni sekretar, do kdaj je skrajni rok za uveljavitev te direktive v slovenski zakonodajni prostor. In tukaj notri se mi zdi pa sila neodgovorno, da bo pa mogoče ta direktiva, ki bi bila nekako, ki jo moramo prenesti v slovenski pravni prostor, zdaj zavrnjena zaradi tega, ker nekdo predlaga en amandma in zaradi tega ta zadeva ne bo sprejeta. Predlagam, da se takšen amandma ali pa kaj drugega vložil posamezno, in da se na novo odpre zakon o zavarovalništvu, ne pa, da zdaj zaradi enih takih zadev, ko bo vsak poskušal nekaj izsiliti na svoje notri, bomo ponovno pred dejstvom, da kakšna direktiva Evropske unije, ki bi v enem roku morala biti implementirana iz takšnega ali drugačnega razloga ne bo. In tudi mi ni povšeči recimo, da potem Agencija za zavarovalni nadzor predlaga pri 620 ali pa 630. členih direktive, en člen, ki ni vsebinsko dorečen za to direktivo. In v prihodnosti mogoče, predsednik vsaj v razmislek ali pa pač koalicija, da če je direktiva, naj gre izključno za direktivo, vse ostalo spremembe ali dopolnitve se naj pa potem sprejemajo / nerazumljivo/ in jaz takega amandmaja s strani Levica ga danes predvsem tudi iz teh razlogov, tudi ostalih, ne bom podprl. </font><br/>
<font size="4">	</font><br/>
<b><font size="4">	PRESEDNIK ROBERT POLNAR:</font></b><font size="4"> Hvala gospod poslanec. </font><br/>
<font size="4">	Vi ste tukaj izpostavili zdaj nekaj tehtnih stvari, zlasti tisto kar se tiče dobesednega oziroma neposrednega prenosa direktiv in potem še raznoraznih nadgradenj, ki potem povzročijo nič drugega kot zamude. Načeloma se je s tem možno strinjati, v konkretnem primeru gre pa za to, da ima ta direktiva rok za prenos, če se ne motim, 1. julij 2018, z začetkom veljavnosti 1. oktober 2018, kar je v primerjavi s tistim kar smo obravnavali pri 1. točki dnevnega reda, bistven in znaten napredek. To moramo… Je pa zamuda, vsekakor ja, to je pa nesporno. Tako, da v zvezi s tem kar je razpravljal poslanec Pogačnik. Ali želite gospod državni sekretar karkoli odgovoriti. Izvolite.</font><br/>
<br/>
<b><font size="4">	METOD DRAGONJA:</font></b><font size="4"> Samo na kratki roki, ki ste jih tukaj navedel, zdržijo. 1. 7. 2018 je bil rok za prenos v slovenski pravni red, rok za začetek uporabe pa 1. oktober 2018. Slovenske zavarovalnice ne glede na to, da te določbe niso prenesene v slovenski pravni red in tukaj gospa pravi, da to že uporabljajo, ker so tveganja zaradi neuporabe določb direktive prevelike oziroma posledice  </font><br/>
<br/>
<b><font size="4">21. TRAK: (VP) – 15.40</font></b><br/>
<font size="4">	</font><br/>
<font size="4">	(nadaljevanje) ki bi lahko iz tega nastopile. </font><br/>
<font size="4">	Zdaj, kar se tiče pa tega – zamejitve za izključno na – zakona izključno za prenos direktive – velja praksa, da v teh primerih se potem zakoni lahko vlagajo po skrajšanem postopku. Ta zakon je vložen po rednem postopku. Tako da samo za pojasnilo. Jasno, je pa to potem presoja zakonodajalca oziroma tudi še predlagatelja pa predvsem zakonodajalca, ali se tukaj potem v obliki amandmajev širi problematika tudi izven določb, ki predstavljajo prenos direktive. </font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Hvala lepa.</font><br/>
<font size="4">Naslednji razpravljavec je poslanec Andrej Rajh. Prosim.</font><br/>
<br/>
<b><font size="4">MAG. ANDREJ RAJH (PS SAB)</font></b><font size="4">: Lep pozdrav.</font><br/>
<font size="4">Jaz bi rad podal komentar na predlog amandmaja. </font><br/>
<font size="4">Jaz menim, da se pravice iz delovnih razmerij morajo urejati v delovnopravni zakonodaji. Hkrati se pa bojim, da bi to prehodno obdobje, kot so ga kolegi iz Levice predlagali, samo pospešilo informatizacijo in digitalizacijo v zavarovalništvu in v bistvu ogrozilo ta delovna mesta. O tem mi ne razpravljamo. To je en proces, ki prihaja. Ne samo v zavarovalništvu. V bistvu izpostavljena so vsa, bom rekel, administrativna dela, ki jih v prihodnosti ne bo več in so dejansko ogrožena. In o razvoju in o bodočnosti teh ljudi bi morali razpravljati. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Hvala, gospod poslanec.</font><br/>
<font size="4">Ali še želi kdo razpravljati o 1. členu? </font><br/>
<font size="4">Poslanec Luka Mesec, prosim. </font><br/>
<br/>
<b><font size="4">LUKA MESEC (PS Levica)</font></b><font size="4">: Ja, hvala.</font><br/>
<font size="4">Jaz bi dodal še dve stvari za v obrazložitev. </font><br/>
<font size="4">Zdaj, prva je, da je cilj direktive zagotovitev visoke ravni strokovnosti in usposobljenosti zavarovalnih posrednikov. In v tem smislu se naš amandma približuje temu cilju. Ker pač zavarovalni posredniki, ki bodo zaposleni, ki bodo usposobljeni – ki bodo pač reprezentanti neke zavarovalnice, bodo verjetno bistveno bolj na visoki ravni strokovno opravljali svoje delo kot ljudje, ki delajo – ki opravljajo ta poklic prek študentskih napotnic in podobno, kar smo slišali. </font><br/>
<font size="4">Drugo je pa varnost teh zaposlitev. Oziroma njihova narava. Pred šestimi dnevi je bil na portalu RTV Slovenija članek o poslovnih praksah zavarovalnice Grawe. Tam zavarovalni agenti prejemajo nek minimalni fiksni del plače, potem imajo pa zgoraj še variabilni. In ta variabilni je postavljen takole. Za vsak mesec, ko si ti zaposlen pri zavarovalnici, dobiš 20 evrov odbitka – se pravi, negativne variacije. In potem, če recimo zavarovalniški agent po dveh letih v nekem mesecu pač pridobi toliko novih strank ali pa opravi toliko dela, da bi moral dobiti 400 evrov nagrade, mu na zavarovalnici rečejo: »Ne, ne, te nagrade ne dobiš, ker si že 24 mesecev zaposlen. 24 krat 20 je pa 480 evrov negativnega variabilnega dela, torej si 80 evrov v minusu v resnici.« </font><br/>
<font size="4">In če bi pač ta poklic uredili tako, kot mi predlagamo, pač jaz verjamem, da do takih praks ne bi več prihajalo. In o tem se pogovarjamo. Ne verjamem pa, kar opozarja kolega Rajh, da bi to privedlo do ukinjanja tega poklica. Vendarle pač živo delo v trženju zavarovalniških produktov bo potrebno in ne verjamem, da bi se to lahko enostavno prelepilo vse na internet in celo branžo zaprli. Je pa dejstvo, da pač taki poklici, kot so tole, po mojem, škodujejo in je treba, mislim pač – zdravju in psihičnemu zdravju ljudi, ki se soočajo s takimi poslovnimi praksami – in mislim, da je naša odgovornost, da jim uredimo neke normalne delovne pogoje. </font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Hvala lepa.</font><br/>
<font size="4">Poslanka Monika Gregorčič se je še prijavila k razpravi.</font><br/>
<font size="4">Izvolite, prosim. </font><br/>
<br/>
<b><font size="4">MONIKA GREGORČIČ (PS SMC)</font></b><font size="4">: Dober dan.</font><br/>
<font size="4">Hvala za besedo.</font><br/>
<font size="4">Prav spodbudila me je razprava kolega Luka Mesca zdajle, ker je prav neverjetno, kako poslanci Levice res vsako, bom rekla, veljavno, korektno, pravno določbo izkoristite za nek namišljen, umetno spodbujen razredni boj. Pa ne me zdajle narobe razumeti. </font><br/>
<br/>
<b><font size="4">22. TRAK (VI) 15.45</font></b><br/>
<br/>
<font size="4">	(nadaljevaje) Prekarnost generalno je problem, s tem se strinjam. Je pa prekarnost posledica in ne vzrok, in to je posledica ne dovolj fleksibilne delovnopravne zakonodaje. S tem se naj ukvarja nek drug odbor, Odbor za delo. S tem je treba sistemsko pristopiti na delovnopravnem področju. Danes pa urejamo zakon o zavarovalništvu. S tem se strinjam s kolegom Pogačnikom. Urejamo prenos evropske direktive. Gre za kompleksno tematiko. Kar se pa tiče tudi, bom rekla, tega kako uspešna ali pa neuspešna je Republika Slovenija pri prenosu evropskih direktiv nismo tako slabi, čeprav smo sedajle v zadnjem času obravnavali par zakonov, kjer smo bili v zaostanku. Po poročilu iz leta 2017 se Republika Slovenija glede implementacije evropskih direktiv nahaja še vedno v prvi polovici, to se pravi smo na 13. mestu od 28., trenutno še 28. držav članic, tako da stanje ni tako kritično. Je pa prav, da zadevo pospešimo in danes je tudi prilika, da tri zadeve pospravimo z mize in to uredimo, kar ni bilo urejeno pravočasno. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa poslanka. To je sedaj razprava ali replika, gospod Mesec? Gospod Luka Mesec replika. </font><br/>
<br/>
<b><font size="4">	LUKA MESEC (PS Levica):</font></b><font size="4"> Hvala. Poglejte v petih letih sem že precej podobnih mnenj slišal, kot je vaše. Se pravi, to ni prvo mesto, to ni pravi zakon za to razpravo, o tem naj razpravlja nek drug odbor ali pa, ne vem, ustanovimo neko komisijo. Ampak mislim, da imamo za ta poklic pač točno v tem zakonu zelo jasno določbo, kjer lahko pač pridemo do vira zakaj je poklic zavarovalniškega agenta postal pač točno takšen kot je in vanj sedaj posegamo. Jaz mislim, da je pač tukaj priložnost, da to uredimo in če se mislimo resno soočiti s prekarnostjo se bomo pač morali na vsakem koraku, ko se bomo z njo srečali, če bomo pač upali, da se bo nekoč ustanovila neka komisija, ki bo kao sistemsko in celovito to rešila, ne bo. Zaradi tega, ker prekarnost je izkoristila pač vse luknje v sistemu, ki ga imamo. In tukaj pač lahko eno zašijemo. Mislim, da ne bo zaradi tega nihče utrpel škode, posebej pa ne zavarovalnice. Lahko nam povedo kolegi, kakšne dobičke so lani dosegle in poskrbimo za to, da dobi pač neka populacija normalne zaposlitve in normalne delovne pogoje. To je vse. Bomo pa v Levici nasprotovali zakonu, če to ne bo sprejeto. V primeru, da se naše podpre bomo pa tudi mi podprli zakon. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. Sedaj razpravo o 1. členu tudi zaključujem. </font><br/>
<font size="4">	Prehajamo na razpravo o 2. členu in amandmaju k 2. členu, ki so ga vložile poslanske skupine koalicije. Ali želi kdo razpravljati? Ne želi, zato dajem na glasovanje amandma k 2. členu. Glasujemo. </font><br/>
<font size="4">	Kdo je za? (8 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	V razpravo in obravnavo dajem amandma k 3. členu zakona. Ali želi kdo razpravljati? Ne, zato začenjam glasovanje o amandmaju k 3. členu. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	V obravnavo dajem 4. do 12. člen zakona, h katerim niso bili vloženi amandmaji. Želi kdo razpravljati? Ne. </font><br/>
<font size="4">	Prehajamo na obravnavo amandmaja k 13. členu zakona. Želi kdo razpravljati? Ne želi, zato začenjamo glasovanje o amandmaju k 13. členu. </font><br/>
<br/>
<b><font size="4">23. TRAK: (SB) – 15.50</font></b><br/>
<br/>
<font size="4">	(nadaljevanje) Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 14. do 16. členu zakona h katerim niso bili vloženi amandmaji. Ni prijave k razpravi. </font><br/>
<font size="4">	Prehajamo k razpravi o amandmaju k 17. členu zakona. Želi kdo razpravljati? Ne. </font><br/>
<font size="4">	Začenjam glasovanje o amandmaju k 17. členu zakona. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 18 členu predloga zakona h kateremu ni bilo vloženih amandmajev. Ni razprave. </font><br/>
<font size="4">	Zato prehajamo k obravnavi amandmaja k 19 členu. Ali želi kdo razpravljati? Ne želi. Začenjam glasovanje o amandmaju k 19 členu. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 20. do vključno 28. členu h katerim niso bili vloženi amandmaji. </font><br/>
<font size="4">	Ni razprave. </font><br/>
<font size="4">	Zato prehajamo na odločanje o amandmaju k 29. členu zakona. Želi kdo razpravljati? Ne. Glasujemo o amandmaju k 29. členu zakona. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 30. in 31. členu zakona h katerim niso bili vloženi amandmaji. Ni razprave.</font><br/>
<font size="4">	Prehajamo na obravnavo amandmaja k 32. členu zakona. Želi kdo razpravljati? Ne. </font><br/>
<font size="4">	Glasujemo o amandmaju k 32. členu zakona.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 33. do 44. členu zakona h katerim ni bilo vloženih amandmajev. Razprave ni.</font><br/>
<font size="4">	Prehajamo na odločanje in razpravo o amandmaju k 45. členu zakona. Želi kdo razpravljati? Ne.</font><br/>
<font size="4">	Glasujemo o amandmaju k 45. členu zakona. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 46. do 57. členu zakona h katerim ni bilo vloženih amandmajev. Razprave ni.</font><br/>
<font size="4">	Prehajamo na odločanje in razpravo o amandmaju k 58 členu zakona. Želi kdo razpravljati? Ne.</font><br/>
<font size="4">	Glasujemo o amandmaju k 58. členu zakona.  </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 59. členu zakona h kateremu ni bil vložen amandma. Ni razprave. </font><br/>
<font size="4">	Prehajamo k odločanju in razpravi o amandmaju k 60. členu zakona. Želi kdo razpravo? Ne. </font><br/>
<font size="4">	Glasujemo o amandmaju k 60. členu zakona. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 61. do 66. členu zakona h katerim ni bilo vloženih amandmajev. Ni razprave. </font><br/>
<br/>
<b><font size="4">24. TRAK: (ŠPE) – 15.55</font></b><br/>
<br/>
<b><font size="4">	</font></b><font size="4">(nadaljevanje) Odpiram razpravo o amandmaju k 67. Členu zakona. Želi kdo razpravljati? Ne. </font><br/>
<font size="4">Začenjam glasovanje o amandmaju k 67. Členu zakona.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 68. – 74. členu zakona. Razprave ni, zato prehajamo na razpravo in odločanje o amandmaju k 75. členu zakona. Ker ne želi nihče razpravljati, začenjam glasovanje o amandmaju k 75. členu zakona.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 76. – 83. členu zakona, h katerim ni bilo vloženih amandmajev. Ni razprave.</font><br/>
<font size="4">Začenjam obravnavo in razpravo amandmaja k 84. členu zakona. Nihče ni prijavljen k razpravi, zato začenjam glasovanje o amandmaju k 84. členu.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 85. – 88. členu zakona, h katerim ni bilo vloženih amandmajev. Ni prijavljenih k razpravi.</font><br/>
<font size="4">Prehajamo na obravnavo amandmaja k 89. členu. Ali želi kdo razpravljati? Ne, zato začenjam glasovanje o amandmaju k 89. členu.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 90. – 93. členu predloga zakona, h katerim ni bilo vloženih amandmajev. Ni razprave.</font><br/>
<font size="4">Začenjam obravnavo in odločanje amandmaja k 94. členu predloga zakona, ki ga je vložila Poslanska skupina Levica.</font><br/>
<font size="4">Začenjam glasovanje o amandmaju k 94. členu predloga zakona.</font><br/>
<font size="4">Kdo je za? (3 člani.) Kdo je proti? (9.)</font><br/>
<font size="4">Ugotavljam, da amandma k 94. členu ni sprejet.</font><br/>
<font size="4">Takoj zdaj tudi že opozarjam, da ne sprejem tega amandmaja tudi povzroča, da je amandma za novi 144a. člen, na ta način postal brezpredmeten.</font><br/>
<font size="4">Odpiram razpravo o 95. členu predloga zakona, h kateremu ni bil vložen amandma. Ni razprave.</font><br/>
<font size="4">Prehajamo na razpravo in odločanje o amandmaju k 96. členu zakona. Nihče ne želi razpravljati.</font><br/>
<font size="4">Začenjam glasovanje o amandmaju k 96. členu zakona.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Prehajamo na odločanje o amandmaju k 97. členu zakona. Ni razprave.</font><br/>
<font size="4">Začenjam glasovanje o amandmaju k 97. členu zakona.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 98. – 103. členu predloga zakona. Ni razprave. </font><br/>
<br/>
<b><font size="4">25. TRAK: (NB) - 16.00</font></b><br/>
<br/>
<font size="4">	(Nadaljevanje) Prehajamo na odločanje o amandmaju k 104. Členu predloga zakona. Želi kdo razpravljati? (Ne.) začenjam glasovanje o amandmaju k 104. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Prehajamo na odločanje in razpravo o amandmaju k 105. členu predloga zakona. Ni razprave. Začenjam glasovanje o amandmaju k 105. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Odpiram razpravo o amandmaju k 106. členu predloga zakona. Ni razprave, zato začenjam glasovanje o amandmaju k 106. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Začenjam obravnavo amandmaja k 017. členu predloga zakona. Želi kdo razpravljati? (Ne.) Zato začenjam glasovanje o amandmaju k 107. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Začenjam obravnavo amandmaja k 108. členu predloga zakona. Ker ni razprave, začenjam glasovanje o amandmaju k 108. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Odpiram razpravo o 109. členu predloga zakona h kateremu ni bil vložen amandma. Ni razprave, zato prehajamo na odločanje in razpravo o amandmaju k 110. členu predloga zakona. Ni prijavljenega k razpravi, zato prehajamo oziroma začenjam odločanje o amandmaju k 110. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Odpiram razpravo o 111. do 113. členu predloga zakona h katerim ni bilo vloženih amandmajev. Ni razprave. </font><br/>
<font size="4">	Zato prehajamo na odločanje o amandmaju k 114. členu predloga zakona. Ni razprave, zato začenjam glasovanje o amandmaju k 114. členu predloga zakona. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Odpiram razpravo o 115. členu predloga zakona h kateremu ni bil vložen nobeden amandma. Ni razprave. </font><br/>
<font size="4">	Zato prehajamo na odločanje o amandmaju k 116. členu predloga zakona. Ni razprave. Začenjam glasovanje o amandmaju k 116. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	V razpravo dajem 117. do 120. člen h katerim ni bilo vloženih amandmajev. Ni prijavljenih k razpravi. </font><br/>
<font size="4">	Zato prehajamo na odločanje o amandmaju k 121. členu predloga zakona. Začenjam glasovanje o amandmaju k 121. členu. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.	</font><br/>
<font size="4">	Prehajamo na odločanje o amandmaju k 122. členu predloga zakona. </font><br/>
<font size="4">		</font><br/>
<b><font size="4">26. TRAK: (TB) – 16.05</font></b><br/>
<br/>
<font size="4">	(nadaljevanje) Ni prijavljenih k razpravi, zato začenjam glasovanje o amandmaju k 122. členu.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 123. in 124. členu, h katerima ni bilo vloženih amandmajev. Ni razpravljavcev.</font><br/>
<font size="4">Prehajamo na odločanje o amandmaju k 125. členu predloga zakona.</font><br/>
<font size="4">Začenjam glasovanje o amandmaju k 125. členu.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 126. do 134. členu, h katerim ni bilo vloženih amandmajev. Ni razpravljavcev, zato prehajamo na odločanje o amandmaju k 135. členu. Prijavljenih k razpravi ni, zato začenjam glasovanje o amandmaju k 135. členu.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 136. do 142. členu predloga zakona. Ni razprave, zato prehajamo na odločanje o amandmaju k 143. členu predloga zakona. Prijavljenih k razpravi ni, začenjam glasovanje o amandmaju k 143. členu predloga zakona.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">Odpiram razpravo o 144. členu predloga zakona, h kateremu ni bil vložen noben amandma. Razprave ni, zato prehajamo na odločanje o amandmaju k 145. členu predloga zakona. Tudi tu ni razprave, zato začenjam glasovanje o amandmaju k 145. členu predloga zakona.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<font size="4">In odpiram razpravo o 146. do 152. členu predloga zakona, h katerim ni bilo vloženo nobenih amandmajev.</font><br/>
<font size="4">Ker ni razprave, na ta način zaključujem razpravo o členih. V skladu s prej sprejeto odločitvijo odbora, prehajamo na glasovanje o vseh členih skupaj. Začenjam glasovanje o vseh členih zakona skupaj.</font><br/>
<font size="4">Glasujemo.</font><br/>
<font size="4">Kdo je za? (9 članov.) Kdo je proti? (2 člana.)</font><br/>
<font size="4">Ugotavljam, da so členi sprejeti in s tem zaključujem obravnavo predloga zakona na Odboru za finance.</font><br/>
<font size="4">Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam kot predsednik odbora. Vidim, da se s tem strinjate in na ta način zaključujem to točko dnevnega reda.</font><br/>
<br/>
<font size="4">Prehajamo na </font><b><font size="4">3. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O REŠEVANJU IN PRISILNEM PRENEHANJU BANK, DRUGA OBRAVNAVA.</font></b><font size="4"> Predlagatelj zakona je Vlada. K obravnavi te točke so vabljeni predstavnice in predstavniki Ministrstva za finance in Zakonodajno-pravne službe. Kot gradivo, ste poleg predloga zakona, prejeli tudi mnenje Zakonodajno-pravne službe z dne 20. decembra 2018 in mnenje Komisije Državnega sveta za gospodarstvo, obrt, turizem in finance, z dne 11. januarja 2019. Amandma so vložile Poslanske skupine koalicije in sicer k 2. členu predloga zakona. </font><br/>
<br/>
<b><font size="4">27. TRAK (VI) 16.10</font></b><br/>
<br/>
<font size="4">	(nadaljevanje) Pričenjam </font><b><font size="4">drugo obravnavo </font></b><font size="4">predloga zakona. Ali želi predstavnik Ministrstva za finance podati dopolnilno obrazložitev? Besedo ima državni sekretar, gospod Metod Dragonja. Izvolite. </font><br/>
<br/>
<b><font size="4">	METOD DRAGONJA:</font></b><font size="4"> Hvala lepa, gospod predsednik. Spoštovane poslanke in poslanci, ostali prisotni! </font><br/>
<font size="4">	S predlaganim zakonom se v pravni red Republike Slovenije prenaša evropska direktiva iz decembra 2017, s katero je bila spremenjena direktiva, ki ureja reševanje kreditnih institucij, in sicer v delu, ki se nanaša na razvrstitev obveznosti za potrebe poplačila v stečajnem postopku. S poenotenjem teh pravil bo v vseh državah članicah Evropske unije zagotovljena enaka presoja položaja upnikov banke. Slednje pa je pomembno, ker se sredstva upnikov po novih pravilih za reševanje bank lahko uporabijo za kritje izgub banke, vendar le v takšnem obsegu, da bo pri tem upoštevano načelo, da noben upnik zaradi tega ne sme biti na slabšem kot  bi bil v primeru, če bi šla takšna banka v stečaj. To pa je mogoče zagotoviti le tako, da za vse države članice Evropske unije veljajo enaka pravila o tem, kako se razvrstijo obveznosti banke za potrebe poplačila upnikov v primeru stečaja banke. Direktiva določa tudi nov razred dolžniških vrednostnih papirjev banke in njegovo umestitev v hierarhijo obveznosti za potrebe poplačila upnikov v primeru stečaja banke. Nov razred dolžniških vrednostnih papirjev je bil oblikovan na podlagi mednarodne zahteve, ki določa, da morajo globalno sistemsko pomembne banke zagotavljati ustrezen obseg kapitala in podrejenih obveznosti, da bodo same sposobne pokriti morebitne izgube. Z izdajo dolžniških vrednostnih papirjev, ki po svojih lastnostih spadajo v nov razred bodo te banke to zahtevo lahko izpolnile. V hierarhiji obveznosti bank so potrebe poplačila v stečajnem postopku je nov razred dolžniških vrednostnih papirjev uvrščen z vsemi prednostnimi ter za nezavarovanimi navadnimi obveznostmi banke in pred obveznosti iz naslova lastniškega kapitala banke. Na predlog Banke Slovenije predlagani zakon uvaja tudi obveznost za banke, da javno objavijo informacije glede svojih izdaj dolžniških vrednostnih papirjev, zlasti njihovo umestitev v hierarhijo obveznosti za potreba poplačila v stečajnem postopku. S tem bodo zlasti nepoučeni vlagatelji v dolžniške vrednostne papirje, katerih izdajateljica je banka, vnaprej seznanjeni z lastnostmi posameznih vrst dolžniških inštrumentov, s čimer se zagotavljata večja preglednost in razumljivost pogojev in tveganj, ki so povezana z določenim dolžniškim inštrumentom. Razlog za ta predlog so tudi izkušnje iz zadnje sanacije slovenskega bančnega sistema, kjer so se nekateri imetniki vrednostnih papirjev bank, ki so bili prizadeti zaradi ukrepa odpisa teh vrednostnih papirjev sklicevali na nezadostne informacije o tveganjih, ki jih nakup takšnega vrednostnega papirja prinaša. </font><br/>
<font size="4">	Glede na to, da pretežno prenašamo določbe ustrezne evropske direktive s to dodatno razširitvijo, ki jo je predlagala Banka Slovenije, predlagamo, da odbor in Državni zbor novelo tega zakona sprejmeta oziroma podpreta. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. Naslednja je na vrsti predstavnica Zakonodajno-pravne službe. Besedo dajem gospe Tini Marolt. </font><br/>
<br/>
<b><font size="4">	MAG. ANAMARIJA VALENTINA MAROLT:</font></b><font size="4"> Hvala za besedo. Zakonodajno-pravna služba je v svojem pisnem mnenju v okviru svojih pristojnosti opozorila na potrebo po nomotehnični izboljšavi besedila 2. člena novele. Pa pripombo smo imeli tudi v zvezi z rokom uveljavitve predloga zakona. Hvala.  </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Naslednji je na vrsti predstavnik Državnega sveta, in sicer komisije za gospodarstvo, obrt, turizem in finance. Gospod Komac beseda je vaša. Izvolite. </font><br/>
<br/>
<b><font size="4">	OSKAR KOMAC:</font></b><font size="4"> Hvala, gospod predsednik. Pristojna komisija </font><br/>
<br/>
<b><font size="4">28. TRAK: (VP) – 16.15</font></b><br/>
<font size="4">	</font><br/>
<font size="4">	(nadaljevanje) Državnega sveta predlog zakona podpira. Hvala.</font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Hvala lepa.</font><br/>
<font size="4">Odboru predlagam, da po končani razpravi o členih v skladu s tretjo alinejo 128. člena Poslovnika glasuje skupaj o vseh členih. Ali kdo temu nasprotuje? Ne. Zato prehajamo na razpravo in odločanje o členih ter vloženih amandmajih. </font><br/>
<font size="4">V razpravo dajem prvi člen zakona, h kateremu ni vloženih amandmajev. Ali želi kdo razpravljati? Ne, ni razprave. </font><br/>
<font size="4">Zato dajem v razpravo drugi člen, h kateremu je vložen amandma poslanskih skupin koalicije. Ali želi kdo razpravljati? Ne. </font><br/>
<font size="4">Zato začenjam glasovanje o amandmaju k drugemu členu predloga zakona. Začenjam glasovanje. </font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet. </font><br/>
<font size="4">V razpravo dajem člene, in sicer od tretjega do šestega člena, h katerim ni bilo vloženih amandmajev. Želi kdo razpravo? </font><br/>
<font size="4">Spoštovani gospod poslanec Jožef Horvat, izvolite.</font><br/>
<br/>
<b><font size="4">JOŽEF HORVAT (PS NSi)</font></b><font size="4">: Hvala lepa, spoštovani gospod predsednik. </font><br/>
<font size="4">Gospod državni sekretar, mislim, da bi bilo dobro, da tukaj pojasnimo – glede na to, da se ta zgodba, če smem tako reči, začela pravzaprav na skupini G20. In na skupini G20 je potem Evropska komisija se nekako zavezala, da bo v pravni red Evropske unije prenesla mednarodno zahtevo, ki je, kot rečeno, bila določena na ravni G20. In sicer zahtevo, ki ureja sposobnost pokrivanja izgub za globalne sistemsko pomembne banke. Res je iz tega nastala direktiva – ker drugače ne gre – zdaj pa smo mi v državi Republiki Sloveniji. Zdaj vsakdo, ki nas posluša ali pa bere ta zakon, se najprej vpraša: Katere so slovenske globalno, torej, globalno sistemsko pomembne banke? Najprej tole, lepo prosim.</font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Dobro, hvala, gospod poslanec. </font><br/>
<font size="4">Gospod državni sekretar, izvolite. </font><br/>
<font size="4">Tole, se mi zdi, da je neke sorte vprašanje, ki že tudi malo prikrito odgovor vsebuje, ampak bomo z zanimanjem prisluhnili vašemu odgovoru. </font><br/>
<font size="4">Izvolite. </font><br/>
<br/>
<b><font size="4">METOD DRAGONJA</font></b><font size="4">: Ja, hvala lepa. </font><br/>
<font size="4">Zdaj, dejansko – zdaj, kaj je globalno sistemsko pomembna banka – zdaj, to definicijo – če bi hoteli zelo precizno odgovoriti, najbrž pravno težko kvalificirali. Dejansko Slovenija take banke nima. Ampak bistveno pa je, da se je Evropska unija odločila, da bo to določbo prenesla v direktivo. S tem je potem taka določba potrebna tudi prenosa v slovenski pravni red. </font><br/>
<br/>
<b><font size="4">PREDSEDNIK ROBERT POLNAR</font></b><font size="4">: Hvala lepa.</font><br/>
<font size="4">V redu. Potem zaključujem razpravo o tretjem do šestem členu in na ta način tudi zaključujem razpravo o členih in o amandmaju. </font><br/>
<font size="4">V skladu s prej sprejeto odločitvijo odbora prehajamo na glasovanje o vseh členih skupaj. Začenjam glasovanje o vseh členih predloga zakona skupaj. </font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">Ugotavljam, da so členi sprejeti. </font><br/>
<font size="4">S tem zaključujem obravnavo predloga zakona na Odboru za finance. Sprejeti amandma bo vključen v dopolnjen predlog zakona, ki bo sestavni del poročila odbora. </font><br/>
<font size="4">Na seji Državnega zbora, predlagam, da bom poročal o tem sam kot predsednik odbora. Dobro.</font><br/>
<font size="4">S tem zaključujem to točko dnevnega reda in prekinjam 3. sejo Odbora za finance, ki jo bomo nadaljevali v petek, 18. januarja, ob 9. uri zjutraj v tej dvorani. Hvala lepa.</font><br/>
<br/>
<b><font size="4">(SEJA JE BILA PREKINJENA 15. JANUARJA 2019 OB 16.20.)</font></b>
</root>