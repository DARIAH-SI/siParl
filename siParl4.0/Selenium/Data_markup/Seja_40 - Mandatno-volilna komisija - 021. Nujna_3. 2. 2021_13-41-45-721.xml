<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA<br/>
DRŽAVNI ZBOR<br/>
MANDATNO-VOLILNA KOMISIJA<br/>
21. nujna seja<br/>
<br/>
(3. februar 2021)</font></b></p></div><b><font size="4"><br/>
Sejo je vodil Ivan Hršak, predsednik Mandatno-volilne komisije.</font></b><br/>
<b><font size="4">Seja se je začela ob 11. uri.</font></b><br/>
<br/>
<b><font size="4">PREDSEDNIK IVAN HRŠAK: </font></b><font size="4">Pričenjam 21. nujno sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam.</font><br/>
<font size="4">Obveščam vas, da so zadržani in se seje ne morejo udeležiti: Ferenc Horváth in Matjaž Han. Na seji kot nadomestne članice oziroma člani komisije s pooblastili sodelujejo: mag. Andrej Rajh nadomešča Mašo Kociper. S sklicem seje ste prejeli naslednji dnevni red: 1. sklep o pravici prevzema mandata poslanke namesto poslanca, ki mu je prenehal mandat. Ker v poslovniškem roku nisem prejel predlogov za spremembo dnevnega reda ugotavljam, da je dnevni red seje takšen kot ste ga prejeli s sklicem. </font><br/>
<br/>
<font size="4">Prehajamo na</font><b><font size="4"> 1. TOČKO DNEVNEGA REDA. </font></b><font size="4">Gradivo je objavljeno v računalniškem omrežju Državnega zbora pri EPA. Na sejo sem povabil kandidatko za poslanko mag. Alenko Bratušek in Državno volilno komisijo. Uvodno pojasnilo: Državni zbor se je včeraj 2. 2. 2021 seznanil s sklepom, da je poslancu Francu Kramarju zaradi smrti prenehal mandat. Na tej podlagi je predsednik Državnega zbora zaprosil Državno volilno komisijo, da obvesti Državni zbor, katera kandidatka oziroma kandidat bo v skladu s 17. členom Zakona o volitvah v Državni zbor opravljal funkcijo poslanke oziroma poslanca za preostanek mandatne dobe Državnega zbora. Zakon o volitvah v Državni zbor v prvem odstavku 17. člena določa, da v primeru, če poslancu preneha mandat postane poslanec za preostanek mandatne dobe tisti kandidat z iste liste kandidatov, ki bi bil izvoljen, če ne bi bil izvoljen poslanec, ki mu je prenehal mandat. Državno volilna komisija je Državnemu zboru 3. 2. 2021 posredovala sklep o pravici prevzema mandata poslanke namesto poslanca, ki mu je prenehal mandat, iz katerega izhaja, da zaradi prenehanja mandata poslancu Francu Kramarju postane za preostanek mandatne dobe poslanka mag. Alenka Bratušek, rojena 31. 3. 1970, stanujoča Prisojna ulica 1, Kranj. Prejeli smo tudi obvestilo predstavnice liste kandidatov Stranke Alenke Bratušek v prvi volilni enoti za volitve poslancev v Državni zbor, ki so bile 3. 6. 2018, iz katerega izhaja, da se odpoveduje pravici do pritožbe zoper sklep Državne volilne komisije na podlagi 109. člena Zakona o volitvah v Državni zbor. Ugotavljam, da v zakonskem roku, to je do seje Mandatno-volilne komisije ni bila vložena nobena pritožba na podlagi 109. člena Zakona o volitvah v Državni zbor. Kandidatka za poslanko je Mandatno-volilni komisiji predložila potrdilo Državne volilne komisije iz katerega izhaja pravica opravljanja funkcije poslanke za preostanek mandatne dobe Državnega zbora. Želi kdo od članic oziroma članov razpravljati? Če ne, zaključujem razpravo. Ugotavljam, da potrditev poslanki mag. Alenki Bratušek za preostanek mandatne dobe Državnega zbora ni sporno. V skladu s 13. in 17. členom Poslovnika Državnega zbora dajem na glasovanje naslednji sklep: Mandatno-volilna komisija predlaga Državnemu zboru, da na podlagi tretjega odstavka 82. člena Ustave Republike Slovenije 7. člena Zakona o poslancih, 13. člena </font><br/>
<br/>
<b><font size="4">2. TRAK: (MK) – 11.05</font></b><br/>
<br/>
<b><font size="4">	</font></b><font size="4">(nadaljevanje) v povezavi s 17. členom ter 112. člena Poslovnika Državnega zbora sprejme naslednji sklep: »Potrdi se poslanski mandat mag. Alenki Bratušek, rojeni 31. 3. 1970, stanujoči Prisojna ulica 1, Kranj.« Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo ja za? (13 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zaključujem to točk dnevnega reda in tudi 21. nujno sejo Mandatno-volilne komisije. Hvala lepa. </font><br/>
<br/>
<b><font size="4">Seja se je končala 3. februarja 2021 ob 11.06.</font></b>
</root>