<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">57. nujna seja</font></b><br/>
<br/>
<b><font size="4">(20. september 2021)</font></b></p></div><br/>
<b><font size="4">Sejo je vodila Anja Bah Žibert, predsednica odbora.</font></b><br/>
<b><font size="4">Seja se je pričela ob 8.00.</font></b><br/>
<br/>
<b><font size="4">1. TRAK: (AB)</font></b><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Lep pozdrav, dobro jutro vsem skupaj. Spoštovane kolegice poslanke in poslanci, prav tako vsi vabljeni in prisotni na današnji seji!</font><br/>
<font size="4">	Pričenjam 57. nujno sejo Odbora za zdravstvo, ki je sklicana v skladu z 47. in 48. členom Poslovnika Državnega zbora in sicer na podlagi zahteve Poslanske skupine Levica. Obveščam vas, da so zadržani in se seje ne morejo udeležiti – zaenkrat imamo zadržano mag. Bojano Muršič. Imamo pa tudi eno nadomestilo in sicer našega kolega Jožefa Lenarta nadomešča kolegica Suzana Lep Šimenko, ki jo lepo pozdravljam.</font><br/>
<font size="4">	Prehajamo na določitev dnevnega reda seje odbora. S sklicem seje dne 14. 9. ste prejeli predlog dnevnega reda in sicer nujno potrebno ukrepanje v zvezi s popoldanskim delom zdravnikov, uničevanjem javnega zdravstva ter razgradnjo infrastrukturne solidarnosti. Kot rečeno, je to zahteva Poslanske skupine Levica, tako da kar prehajamo na to točko dnevnega reda. Namreč do začetka seje ni bilo predlogov za širitev oziroma za umik kakršnekoli točke. </font><br/>
<font size="4">	No, zdaj imamo pa še eno nadomestilo in sicer tole pa ne bo v redu. Tole pa ne bo v redu. Tako.</font><br/>
<font size="4">	Prehajamo kar na 1. točko dnevnega reda in besedo dajem predlagatelju zahteve. V imenu predlagateljev bo danes nastopil Miha Kordiš.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br/>
<font size="4">	Korupcija in zdravstvo sta dva tropa, ki sta v parlamentarnih razpravah zelo povezana prav čisto vsakič, ko se zdravstvenega področja dotaknemo oziroma smo se ga dotaknili še pred epidemijo. A vendarle je na tem področju potrebno biti malo bolj koncizen. Čeravno korupcija običajnemu državljanu zveni kot nekaj nezakonitega, je največji problem v slovenskemu zdravstvu legalizirana korupcija, torej popolnoma legalno in v skladu s črko zakona odtekanje javnih sredstev v zasebne žepe, na škodo seveda pacientov, javnega zdravstva kot solidarnostnega sistema v celoti in v korist privilegirane peščice.</font><br/>
<font size="4">	Tukaj lahko govorimo o dopolnilnem zdravstvenem zavarovanju. Lahko govorimo o neupravičenem podeljevanju koncesij, a v zadnjem času slovensko javnost pretresa serija afer, povezana z institutom tako imenovanega dvoživkarstva. Gre za zdravnike, ki so polno zaposleni v javnih inštitucijah, a zraven opravljajo delo še kot zasebniki. Pregovorno, gre za preusmerjanje pacientov iz javnih ambulant v zasebne prakse pri teh enih in istih zdravnikih, kar ne le, da izčrpava javna sredstva brez učinka, ampak pospešuje čakalne dobe, čeravno je eden izmed argumentov za dvoživkarstvo ravno skrajševanje čakalnih dob. </font><br/>
<font size="4">	Slovenija je že vse od marca 2020 bodisi v epidemiji, bodisi v intervalu med razglašenimi epidemijami. Normalno je, da se čakalne vrste podaljšujejo, a je ob tem toliko bolj zaskrbljujoče, da sočasno, ko smo soočeni z največjo zdravstveno krizo v zadnjih 100 letih, popoldansko delo zdravnikov postaja razširjena, odkrita in za oblast očitno vedno bolj sprejemljiva praksa. Pojavlja se niti ne več kot anomalija, ampak kot element zdravstvenega sistema, v katerem povzroča naslednje; vse večje in večje korupcijska tveganja, lažna evidentiranja delovnega časa in kršitve delovno-pravne zakonodaje, preskakovanje čakalnih vrst, podaljševanje čakalnih vrst, privatizacija in siromašenje javnega zdravstvenega sistema in pretakanje sredstev v profite zasebnikov in ne v krepitev infrastrukture solidarnosti.</font><br/>
<font size="4">	Nedavno smo lahko izvedeli, da je Svet UKC-ja Maribor 23. septembra 2020, se pravi na pragu </font><br/>
<br/>
<b><font size="4">2. TRAK: (AB) – 8.05</font></b><br/>
<br/>
<b><font size="4">	</font></b><font size="4">(nadaljevanje) najhujšega vala epidemije do sedaj, izdal soglasje za delo pri drugem izvajalcu zdravstvene dejavnosti direktorju UKC Maribora, Vojku Flisu. Soglasje je bilo dr. Flisu prvič izdano sicer že leta 2017. A še posebej je v javnosti odmevala zgodba nevrokirurga, prav tako iz mariborskega UKC-ja, Matjaža Voršiča, ki je dopustoval in operiral v Namibiji, potem se je vrnil okužen s koronavirusom, pregledoval bolnike mimo uradnih seznamov. Gospod Voršič sicer operira pri vrsti privatnih izvajalcev. Razkrito je bilo, da pacientom, ki ga plačajo, omogoča preskakovanje čakalnih vrst in da je v času epidemije, ko je bilo prepovedano opravljati delo pri drugih izvajalcih, operiral pri zasebniku Kirurgije Bitenc. </font><br/>
<font size="4">	Voršič ni izjema. Dovoljenje za delo pri drugih izvajalcih ima kar 120 zdravnikov UKC Maribor. Zadnjega v seriji šokov na to temo pa je javnost doživela, ko je na plano prišla afera ortopedov iz UKC Ljubljana, ki so lažno evidentirali delovni čas. Potem, ko so se »poštempljali« pa so šli iz matične ustanove delat isto stvar nekam drugam. Se pravi, kot da popoldansko delo ni dovolj, so se ti ljubljanski ortopedi posluževali še dopoldanskega »fušanja«. In ti slednji dogodki, mislim, da so tista zadnja pregovorna slamica po kateri bi bilo potrebno ukrepati, ampak se ni zgodilo nič.</font><br/>
<font size="4">	Minister za zdravje, Janez Poklukar je pred nastopom svojega mandata obljubljal jasno ločitev javnega in zasebnega zdravstva. V vsem tem času ni storil nič. Še več, prav njegov mandat je tisti, v katerem so na plano prišli največji ekscesi zdravniškega zaslužkarstva. V njegovem mandatu se v Sloveniji razvija pravi pravcati zasebni zdravstveni trg na pogon iz javnih sredstev, sredstev vseh državljank in državljanov. In v njegovem mandatu se zakonske omejitve rahljajo, Vlada pa objavlja razpise za privatne izvajalce. Očitno so dolge čakalne dobe prikladno orodje zgolj za prečrpavanje javnih sredstev v zasebne žepe in za pospeševanje privatizacije zdravstvenega sistema, nikakor pa ne dovolj dober argument za to, da bi se javno in zasebno zdravstvo razločilo, kot bi bilo prav in javno solidarno zdravstvo, ki nas ščiti v epidemiji pa okrepilo. </font><br/>
<font size="4">	Sodeč po podatkih, ki jih je na naš poziv pridobilo Ministrstvo za zdravje, so zdravniki iz javnih zdravstvenih zavodov v letu 2019, uporabljam ta podatek, ki je zadnje leto pred epidemijo, pri drugih izvajalcih zdravstvene dejavnosti oddelali preko 64 tisoč ur oziroma v prevodu, v povprečju je na mesec delo pri drugem delodajalcu opravljalo kar 740 zdravnikov. Vsak zdravnik pa je v povprečju pri drugem delodajalcu opravil 7,4 ure na teden. V letu 2019 iz katerega črpam te podatke, je bilo v Sloveniji 6 tisoč 514 zdravnikov, kar pomeni, da je popoldansko delo opravljalo več kot 11 % vseh zdravnikov v državi. </font><br/>
<font size="4">	Zavrnjenih soglasij za delo pri drugem izvajalcu v tem času praktično ni bilo. V največji zdravstveni ustanovi, ki jo imamo pri nas, to je UKC Ljubljana, je v decembru 2019 delo pri drugih delodajalcih ali v lastnem d.o.o.-ju oziroma s. p.-ju opravljajo kar 263 od tisoč 430 zdravnikov oziroma več kot 18 odstotkov vseh zaposlenih zdravnikov. Potem pa se sprašujemo kako kljub vsem sredstev čakalne vrste še kar naraščajo. Pač ljudje, ki so zaposleni zato, da delajo in te čakalne vrste odpravljajo, tega ne počno, ampak raje še dodatno služijo z isto  dejavnostjo kot zasebnikom. To jim dopušča zakonodaja in to jim dopušča sistem, ki javnih sredstev za zdravstvo ne razporeja racionalno, ne ker jih ne bi mogel, ampak ker jih noče. </font><br/>
<font size="4">	Pričakovati je bilo, da bo vsaj v obdobju razglašene epidemije tu država stopila naprej in ukrepala prek svojih predstavnikov nameščenih v zdravstvenih zavodih in skoznje dosegla preklic soglasij za popoldansko delo in vse izvajalce na primarni ravni pozvala k enakemu ukrepanju. Uredba konkurenčne prepovedi dela bi prav tako lahko našla svojo pot od enega in protikoronskih zakonov. </font><br/>
<br/>
<b><font size="4">3. TRAK: (AB) – 8.10</font></b><br/>
<br/>
<b><font size="4">	</font></b><font size="4">(nadaljevanje) Nič od tega se ni zgodilo, pa, gospe in gospodje, znova poudarjam, smo se nahajali, se še vedno nahajamo v največji zdravstveni krizi v zadnjih stotih letih.</font><br/>
<font size="4">	Poslanec Željko Cigler je zastavil poslansko vprašanje oktobra 2020, s katerim je poizvedoval o tem, koliko soglasij za popoldansko delo je bilo dejansko preklicanih v obdobju med 31. marcem in 19. oktobrom 2020. Ministrstvo je poizvedbo opravilo. Dolga zgodba na kratko, da vam ne povzemam metodologije, lahko rečemo, da je v obdobju, ko je bil zdravstveni sistem na resni preizkušnji in ko je bil potreben čisto vsak par rok v javnih bolnišnicah za spopad z epidemijo, soglasja z zdravnikom dvoživko ohranilo 73 javnih zavodov od 84 oziroma 87 odstotkov. </font><br/>
<font size="4">	Zasebni zdravniški s. p.-ji in d.o.o.-ji služijo tudi z javnimi sredstvi, kadar gre za kader, zaposlen v javnem sektorju, ki ustvarja profite z javnim denarjem in minimalnim plačilom davka. Komisija za preprečevanje korupcije je že leta 2014 razkrila, da so zdravniki dvoživke med letoma 2004 in 2012 ob redni plači preko svojih zasebnih podjetij zaslužili kar 151 milijonov evrov. Kakšni so zneski danes, ko so tovrstne prakse razgrajevanja javnega sistema še posebej protežirana pri predstavnikih oblasti, si lahko predstavljate. No, ampak že takrat je KPK pozvala k zakonski prepovedi dela zdravnikov, ki hkrati opravljajo zdravstvene storitve v javnih zavodih in kot zasebniki. </font><br/>
<font size="4">	Žal smo bili v Levici edini, ki smo ta poziv vzeli resno, čeprav se vsi zavedamo tega problema in predložili amandmaje k noveli Zakona o zdravstveni dejavnosti že leta 2017 z namenom, da se prepove konkurenčna prepoved dela za zdravnike iz javnih zavodov in za koncesionarje pri zasebnih izvajalcih zdravstvene dejavnosti. Se pravi, tisti, ki je zaposlen v inštituciji, financirani z javnim denarjem, predvsem gre tu za javne zdravstvene ustanove, javne bolnišnice, ne more sočasno enega in istega dela opravljati tudi kot zasebnik za dodaten zaslužek. Konec koncev to tudi psihofizično sploh ni izvedljivo.</font><br/>
<font size="4">Če ti resno oddelaš svojih 8 ur v javni bolnišnici, potem nimaš še energije in kapacitet, da boš to isto delo opravljal še kot zasebnik. To lahko počneš izključno, če hodiš v službo, ne pa delat oziroma spiš na delovnemu mestu. Pa še tam, kjer dodatne kapacitete so, kjer se lahko, kjer bi se moralo prinesti notri še kaj ekstra, so tudi na voljo javna sredstva. Imamo kapacitete znotraj javnega zdravstvenega sistema, ki jih lahko mobiliziramo za dodatne operacije, za dodatne posege. Nikakor pa ni dopustno opravljati ene in iste zdravstvene dejavnosti še tako v popoldanskemu času za ekstra dobiček, če ob tem dobivaš že plačo v javnemu sistemu. </font><br/>
<font size="4">Žal nam je te amandmaje, ki bi tovrstno konkurenčno prepoved dela vpeljali v naš pravni red. Politični razred na čelu s takratno Vlado Mira Cerarja zavrnil in dopustil nadaljnje bogatenje dvoživk, nadaljnje siromašenje javnega zdravstva in nadaljnje podaljševanje čakalnih vrst. Poročilo KPK-ja iz leta 2014 prav tako je pokazalo, da je hkratno delo zdravnikov iz javnega sektorja pri zasebnih izvajalcih velik dejavnik tveganja za korupcijo in preskakovanje čakalnih vrst. Možnost hkratnega dela pri zasebnikih negativno vpliva na delovanje javnih zavodov. Zdravniki, ki istovrstno dejavnost opravljajo tudi pri zasebnikih oziroma zasebnikih koncesionarjih oziroma so celo sami sočasno lastniki zdravstvenih podjetij, so objektivno spodbujeno k temu, da v javnem zavodu opravijo manj storitev. Ko so zaposleni v javni bolnišnici, dobivajo bolj ali manj fiksno plačo. Zaradi neuveljavljenih standardov je ta relativno neodvisna od opravljenega dela. </font><br/>
<font size="4">Potem imamo pa obseg storitev, ki jih opravijo kot zasebniki oziroma delujoč pri zasebnikih, ki je pa odvisen od predvsem od števila bolnikov, </font><br/>
<br/>
<b><font size="4">4. TRAK: (AB) – 8.15</font></b><br/>
<br/>
<b><font size="4">	</font></b><font size="4">(nadaljevanje) ki zaradi dolgih čakalnih vrst ne pridejo na vrsto v javnih zavodih in se potem obračajo na storitve koncesionarjev oziroma kot samoplačniki iz lastnega žepa financirajo posege. V prevodu; manj kot boš ti naredil v javni inštituciji, več boš zaslužil kot zasebnik. Tako so postavljeni gabariti dvoživkarstva v našemu zdravstvenemu sistemu in skrajni čas je, da Vlada na to temo ukrepa in popoldansko delo pri zasebnih izvajalcih zdravstvene dejavnosti prepove kratko malo.</font><br/>
<font size="4">	Navsezadnje se je za strogo ločitev javnega in zasebnega pred očmi javnosti zavzel celo minister Poklukar. S konkurenčno prepovedjo dela bi zdravniki več dela opravili v javnem sektorju. Na ta način bi se povečala dostopnost do zdravstvenih storitev. Več kot je dela v matični ustanovi, manj je lahko potem tudi zaslužkarstva v zasebnih praksah zato, ker se bo kakovost obravnav in hitrost obravnav pacientov povečala. Dopuščanje zaslužkarstva v zasebni praksi za javne zdravnike ni dopustno, zlasti v teh razmerah, kjer neprestano poslušamo, da smo soočeni z rekordnimi čakalnimi vrstami.</font><br/>
<font size="4">	Imamo sistem, ki objektivno spodbuja zdravnike, da v javnem sektorju naredijo manj, zato da lahko kot privatniki zaslužijo več. Očitno je, da zasebne prakse ogrožajo delovanje javnega sistema v celoti. In tu je popoldansko delo problematično. Zmanjšuje obseg dela v javnih zavodih in odpira vrata za ogromna korupcijska tveganja, na primer za preskakovanje čakalnih vrst, kar je med drugim nedavno jasno / nerazumljivo/ tudi primer Voršič. Prav ta primer dr. Voršiča jasno kaže, da dvoživkarstvo ni anomalija, ampak stalna praksa in da vzporedni sistem ne odpravlja čakalnih vrst, ampak da popoldansko delo zdravnikov čakalne dobe aktivno ustvarja.</font><br/>
<font size="4">	Dopolnilna dejavnost se pravi ni nek dodatek za tiste, ki bi bili posebej pridni, marljivi, sposobni in bi želeli opraviti še nekaj ekstra posegov, ob tem še dodatno zaposliti, dodatno zaslužiti ali karkoli takega, kar bi na neki načelni ravni lahko obravnavali celo kot legitimno. Ampak v temu konkretnemu primeru dvoživkarstva neposredna objektivna ovira za delovanje javnega, solidarnega zdravstvenega sistema, do katerega imamo dostop in pravico vsi državljanke in državljani. Dodatna težava, lahko ji rečemo tudi podrejena težava, je seveda preferenčna oblika dela zdravnikov dvoživk. Večinoma ti ljudje delajo v obliki popoldanskih s.p.-jev, kjer lahko zaslužijo tudi po 50 tisoč evrov na leto, pa za ta denar plačajo pičle 4 odstotke davka na dobiček, ob tem pa za prispevke za socialno in zdravstveno varnost primaknejo pavšal okoli 70 evrov mesečno.</font><br/>
<font size="4">	To, gospe in gospodje, je uzakonjena davčna utaja, pa sočasno tudi sistemska krivica. Vsi tisti namreč, ki delajo zgolj in samo v rednem delovnem razmerju in to je večina ljudi v tej državi, mora plačati polne davke in polne prispevke za vsak zaslužen evro. Zakaj bi se torej zdravniki trudili v javnem sistemu, če pa lahko popoldne zaslužijo več od bolnikov, seveda tistih bolnikov, ki sploh imajo denar, da si jih lahko privoščijo in iz žepa tudi plačajo. Zato je poleg konkurenčne prepovedi dela za zdravnike nujna tudi pravična obdavčitev, kar je generalni moto Levice v vseh njenih programskih prizadevanjih. In mislimo, da se mora pripraviti in uveljaviti zakonodajo, po kateri se bodo dohodki od dopolnilne dejavnosti obdavčili in »oprispevčili« skupaj z dohodki od osnovnega dela. </font><br/>
<font size="4">	Nesprejemljivo je, da so nadure v javni bolnici obdavčene na primer s 40 odstotki dohodnine, medtem, ko je popoldanski normiran s.p. obdavčen s pičlimi 4 odstotki. Že tu nam pride v oči diskrepanca celega reda velikosti in še dodatna spodbuda zakaj bi nekdo namesto, da bi v javnem sistemu opravil več, se preusmeril v zaslužkarsko opravljanje taistega dela kot zasebnik. Če peljemo pravično obdavčitev, </font><br/>
<br/>
<b><font size="4">5. TRAK: (AB) – 8.20</font></b><br/>
<br/>
<b><font size="4">	</font></b><font size="4">(nadaljevanje) se dvoživkarstvo ne bo več izplačalo, ljudje pa bomo nazaj dobili davke in prispevke za namene, za katere jih tudi plačujemo. In to ni, da bo nekaj privilegiranih posameznikov na račun našega solidarnega sistema zaslužilo, ampak to, da bomo vsi dobili kakovostno zdravstveno oskrbo, za katero tudi plačujejo. </font><br/>
<font size="4">	V ta namen smo sklicali današnjo sejo z naslednjimi predloženimi sklepi. Prvi sklep pravi, da pozivamo ministrstvo in Vlado, da v roku 30 dni pripravita spremembe Zakona o zdravstveni dejavnosti, ki bodo vključevale konkurenčno prepoved popoldanskega dela pri zasebnih izvajalcih za zdravnike, zaposlene v javnih zdravstvenih zavodih in koncesionarjih.</font><br/>
<font size="4">	Drugi sklep poziva Vlado, da prav tako v roku 30 dni pripravi predlog, po katerem se bodo dohodki od dopolnilne dejavnosti obdavčili in oprispevčili skupaj z dohodki od osnovnega dela. Tretji sklep; poziva ministrstvo in Vlado, da znova v roku 30 dni pripravita možne pravne podlage za prepoved opravljanja zdravstvenega dela kot s.p.-ja. In še četrti sklep; Ministrstvo za zdravje naj v roku 30 dni pridobi podatke o obsegu popoldanskega dela zdravnikov, zaposlenih v javnih zdravstvenih zavodih ter pripravi analizo stanja, iz katere bo razvidno koliko dodatnih programov je potrebnih, da se v javnem sistemu uporabi vse obstoječe kadrovske kapacitete in s tem skrajša čakalne vrste.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, predlagatelj, za vašo predstavitev.</font><br/>
<font size="4">	Imam še nekaj obvestil in sicer Tadeja Šuštar Zalar je danes z nami namesto kolegice Ive Dimic. Lepo pozdravljena! In mag. Marko Koprivc je namesto Dejana Židana, prav tako lepo pozdravljen! Hkrati vas obveščam, tako da boste malo vedeli zaradi same organizacije današnjega dela, da ob enajstih to sejo zaključujemo. Samo pač bo seveda ostala odprta in jo bomo nadaljevali takoj, ko bomo izvedeli kako je z možnostjo pridobitve terminov, glede na to, da je ta teden  seja, veste.</font><br/>
<font size="4">	In ja, izvolite kolega Jani Möderndorfer, postopkovno. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Ja, predsednica, rešpektiram pač ta limit. Pač termini so polni in tako naprej. Glede na to, da je veliko vabljenih, prosim, če se vabljene omeji na 5, največ 7 minut, zaradi tega, ker drugače se potem praktično, skoraj vedno je tako, zgodi, da imamo uvod 2 uri. Poslanci ne pridemo do besede, srečamo se čez en teden, 14 dni in seja je popolnoma razvodenela, vabljenih ni več in skratka pol tukaj nekaj tolčemo v tri krasne in se mi zdi totalno izgubljen čas. Se mi zdi, da je treba bit pač preprosto racionalen. Predlog postopkovni je to.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, kolega Jani Möderndorfer.</font><br/>
<font size="4">	V bistvu ste dali postopkovni predlog vmes, ko sem še govorila in sem imela to tudi namen povedati. Pravzaprav sem zato tudi povedala, da imamo ob enajstih nekako tisti čas, ko moramo zapustiti to dvorano. In glede na to, da imamo lep odziv vabljenih, vas obveščam, da boste vabljeni dobili besedo vedno tako, kot običajno prvi, vendar za največ 5 minut. Tako da ne bomo nič podaljševali. Potem pa seveda na koncu, to pa pomeni, da verjetno glede na to, da imam že nekaj prijav k razpravi, potem naslednjič na zaključku same seje, če boste to še želeli. Takšen je ta nekako običajen tudi protokol. </font><br/>
<font size="4">	Sedaj pa dajem besedo Ministrstvu za zdravje. Z nami je državna sekretarka, dr. Alenka Forte.</font><br/>
<font size="4">	Izvolite, dajem vam kot prvi besedo.</font><br/>
<br/>
<font size="4">	</font><b><font size="4">ALENKA FORTE:</font></b><font size="4"> Hvala lepa za besedo. Dobro jutro, gospa predsednica, poslanci in poslanke in vabljeni gostje!</font><br/>
<font size="4">	Glede na današnjo temo sklica, naj uvodoma povem, da vsak odklon od reguliranega dela zaposlenih pri izvajalcih zdravstvene dejavnosti so odgovorni dolžno ustrezno sankcionirati. Svoje delo morajo opravljati nadzorni organi inšpekcijske službe in vodstva zavodov. Ob potrjenih odklonih morajo ukrepati v skladu z veljavno zakonodajo </font><br/>
<br/>
<b><font size="4">6. TRAK: (AB) – 8.25</font></b><br/>
<br/>
<b><font size="4">	</font></b><font size="4">(nadaljevanje) in v skladu s pooblastili. </font><br/>
<font size="4">	Predlagatelj tega današnjega sklica je v svojem izvajanju navedel nekaj res v nebo vpijočih zadev, ki so se zgodile v zadnjem letu v slovenskem zdravstvu, vendar pa je citiral tudi podatke, ki segajo daleč nazaj v zgodovino slovenske mlade države in različnih vlad. Vsi se strinjamo, da slovenski zdravstveni sistem ni doživel nobenih sprememb, ki bi zadoščale času in potrebam naših prebivalcev. Slovensko zdravstvo je mastodont, ki se ga nihče ne upa spreminjati po meri pacientov. V luči zdravstvenega sistema menim, da je vedno potrebno imeti potrebe bolnika.</font><br/>
<font size="4">	Tako je skozi leta in desetletja slovenski zdravstveni sistem zelo malo, bil deležen zelo malo politične pozornosti. Bodisi glede števila vpisanih na medicinske fakultete, bodisi glede pristopa k drugačnemu upravljanju, bolj odgovornemu upravljanju javnih zavodov in še marsikaj tega bi lahko navedli. Zelo redko sem slišala primerjave slovenskega zdravstvenega sistema pravzaprav po kazalnikih kakovosti, po številkah. In ko smo članice Evropske unije, se še vedno nosimo, kot da smo v svojem lastnem mehurčku. </font><br/>
<font size="4">	Še vedno niso implementirani standardi in normativi niti po kadrih, še manj pa kakovosti zdravstvenih storitev. Tako na kratko, če orišem. Slovenski zdravstveni sistem izkazuje dejansko velik manko zdravniškega kadra. Pri nekaterih specialnostih pa so seveda ti odkloni zelo veliki. Tako imamo v nekaterih specialnostih, kot je patologija, le 50 procentov kadra, kot ga imajo povprečno v Evropski uniji. Ker ni tema primarno zdravstvo, pa vendarle naj opozorim, da je to področje, katerega se pravzaprav zdravstvena politika zelo, zelo malo obregne in imamo tam deficit primarnih zdravnikov kar 35 procentov v primerjavi z Evropsko unijo.</font><br/>
<font size="4">	Storitve v zdravstvu se vsako leto urejujejo skozi splošni dogovor, kjer se partnerji splošnega dogovora dogovorijo o vrsti in količini storitev za tekoče leto. Zavod za zdravstveno zavarovanje Slovenije tako z izvajalci sklene število posegov in preiskav na letni ravni. Izvajalci pa so dolžni seveda ta program kontinuirano izvajati skozi celotno leto. In upam, da je med nami predstavnik Zavoda za zdravstveno zavarovanje Slovenije, ki bo povedal, upam, kakšni so podatki glede izvajanja storitev pri različnih izvajalcih, ki so skladne s pogodbami, ki so sklenjene torej med zavodom in med izvajalci. </font><br/>
<font size="4">	Torej, ko se srečujemo s potrebami prebivalcev po storitvah, naletimo na dejstvo, da je šla medicina naprej, da imamo slabo demografijo in da so potrebe po diagnostiki in zdravljenju zaradi tega, ker je Slovenija in hvala bogu, postala dolgoživa družba, čedalje večje. In soočimo se s problemom, da za zagotavljanje teh potrebnih zdravstvenih storitev potrebujemo medsebojno sodelovanje. Torej med izvajalci zdravstvene dejavnosti, tako med javnimi zavodi, kot koncesionarji, tako na primarni ravni, na sekundarni ravni in tudi na terciarni ravni. Naj samo na kratko povem, da mariborske onkologije ne bi bilo, če ne bi sodeloval Onkološki inštitut iz Ljubljane. Naj povem, da marsikatera slovenska bolnišnica ne bi mogla zagotoviti 24 urne pripravljenosti na področju anesteziologije, saj imajo nekateri zavodi le po dva do tri specialiste in ti ne morajo pokrivati rednega dela in dežurne službe skozi vse dni v mesecu.</font><br/>
<font size="4">	Torej, regulirano je to sodelovanje na podlagi Zakona o zdravstveni dejavnosti, ki v 53. členu natančno regulira pod katerimi pogoji nek zdravstveni delavec lahko sodeluje tudi v drugem zavodu, bodisi javnem zdravstvenem zavodu ali pri koncesionarju, ki je pa tudi del javne zdravstvene mreže. Če citiram iz tega zakona, »v skladu s tretjim odstavkom </font><br/>
<br/>
<b><font size="4">7. TRAK: (AB) – 8.30</font></b><br/>
<br/>
<b><font size="4">	</font></b><font size="4">(nadaljevanje) 53.b člena Zakona o zdravstveni dejavnosti se soglasje zdravstvenemu delavcu izda, če s tem ne bo povzročena škoda javnemu zavodu oziroma motnja pri opravljanju dejavnosti javnega zavoda, javni zavod sam nima potrebe po dodatnem, dopolnilnem oziroma delu, ki presega obveznosti iz polnega delovnega časa zdravstvenega delavca. Zdravstveni delavec v celoti izvršuje svoje delovne obveznosti glede količine in vrste opravljenih storitev, določenih s pogodbo o zaposlitvi in normativi ter standardi dela pri svojem delodajalcu. Zdravstveni delavec ne odklanja nadurnega dela, pripravljenosti in morebitnih drugih oblik dela pri delodajalcu in zdravstvenemu delavcu zaradi dela pri drugem izvajalcu zdravstvene dejavnosti ali kot izvajalcu zdravstvene dejavnosti ni onemogočen dnevni in tedenski počitek in dnevni dopust«.</font><br/>
<font size="4">	Če so torej izpolnjeni navedeni pogoji in direktor javnega zavoda presodi, da obstajajo pogoji za izdajo soglasja v skladu z drugim odstavkom 53.b člena tega zakona, se tako soglasje izda. In ob pripravi na današnjo razpravo, mi tudi že čez poletje … nas je na Ministrstvu za zdravje dejansko zanimalo z ozirom na to, da se resnično soočamo z zelo dolgimi čakalnimi dobami in da smo zato sprejeli tudi interventni zakon za skrajševanje čakalnih vrst, nas je zanimalo koliko zdravnikov pa niha oziroma se zaposluje pri enem in pri drugem delodajalcu. In ne boste verjeli, ti podatki, kjer so najdaljše čakalne dobe, tam je tudi največji deficit zdravnikov. Kot sem že prej omenila, velik manko je pri anesteziologih, tudi pri ginekologih, pri internistični onkologiji, pri nevrologiji, pri ortopedski kirurgiji in največji odstop oziroma odklon je pri radiologiji. </font><br/>
<font size="4">	In odgovor je enostaven zakaj. Slovenija je zastavila izobraževalni sistem pač na začetku nove države. Takrat smo imeli vpis na Medicinsko fakulteto v Ljubljani 150 vpisov na leto. Šele leta 2003 se je ustanovila proti velikemu nasprotovanju večih deležnikov, Univerza v Mariboru in na Univerzi v Mariboru so vpisovali do nedavnega 90 študentov in v Ljubljani nazadnje 165. Ta Vlada je sprejela ukrep, kjer se vpis za letošnje šolsko leto povečalo za 50; 40 v Ljubljani in 10 v Mariboru. In seveda to bom rekla organizacijo zdravstvenega sistema postavlja pred velik izziv in je pristopila tudi k reguliranju in pomoči tudi tem inštitucijam, tako da v zakonu, ki je v parlamentarnih klopeh, naslavljamo ta problem razvoja znanosti in medicinske stroke, ki bo rabila dodatne kapacitete in kadre in se bo vlagalo v dodatne kapacitete univerz z razvojem kampusov, tako da bo za večje število študentov tudi, da bodo ustrezni pogoji izobraževanja. </font><br/>
<font size="4">	Torej ostala sem pri radiologiji. Ko sem bila jaz mlad zdravnik, smo poznali samo navadno rentgensko slikanje, poznali smo ultrazvok in neke radioopačne kot je irigografija. Od tedaj v zadnjih 35 letih se je razvoj diagnostike na področju radiologije zelo razmahnil. Če je še Slovenija leta 2015 izkazovala zelo slabe podatke o številu … prosim?</font><br/>
<font size="4">	/ oglašanje iz klopi/</font><br/>
<font size="4">	O številu naprednih aparatur, to je magnet in CT, kjer smo bili med zadnjimi v Evropi, pa danes lahko najdemo te aparature po celotni Sloveniji. Aparature so zato, ker so potrebe po preiskavah in je število preiskav z magnetom, s CT-jem in drugimi interventnimi preiskavami zelo narastlo. Ampak temu ni sledil izobraževalni sistem in temu niso sledile specializacije. Torej tukaj vidim jaz odgovornost te države, ki skozi desetletja ni razvijala sistema potreb po prebivalcih in ni sledila razvoju in trendu, ki ga pozna sodoben svet.</font><br/>
<font size="4">	Tako vidimo, da je masa preiskav izvedljiva samo, če tisti, ki to znajo, delajo več. </font><br/>
<br/>
<b><font size="4">8. TRAK: (AB) – 8.35</font></b><br/>
<br/>
<b><font size="4">	</font></b><font size="4">(nadaljevanje) In ravno na področju radiologije imamo 100 % opravljenih preiskav verjetno s podjemnimi pogodbami. Ampak na koncu saj te preiskave se ne delajo zato, da nekdo zasluži. Delajo se zato, ker ima nekdo potrebo. Z vsem kar počnemo, imejmo pred seboj pacienta, ki ima potrebo, ki ima bolečino, ki ima potrebo po diagnostiki, ki je bolan. In ker je zdravstvo tako kompleksen sistem, se bomo morali enkrat kot družba odločit, kako bomo k temu pristopili. Pač današnja razprava bo odkrila nekatere odstope, odklone. </font><br/>
<font size="4">	Dovolite res, da opozorim na to, da slovenski zdravstveni sistem potrebuje celovito prenovo in potem ne bo tako, kot ste opozorili, da lahko nek zdravnik dopoldne gre, se tukaj štemplja, pa dela tam. Kakšna odgovornost pa je to predstojnika? Oprostite, v svoji praksi, v kateri sem bila do nedavnega, sem točno vedela kje je moj zaposleni in kaj dela. Gre torej za odgovornost posameznika, ki je nadrejen in ta piramida mora iti do vrha. Seveda pa Slovenija tudi nič ni naredila na temu, da bi bili bolj pridni, bolje nagrajeni. Glejte, ko gledamo analitične podatke, žal so velike razlike. Nekateri opravijo, ne vem, 30 %, 50 % naloženega programa. Imate pa ljudi, ki v javnih zavodih naredijo 200 % programa. Torej in če ne bomo sprevideli, da tudi sistem nagrajevanja v javnih zavodih in na sploh v zdravstvu mora slediti temu, kako priden je nekdo oziroma kako učinkovit je, toliko časa seveda bo nagrajen tisti in enako nagrajen, ki mnogo in veliko dela, kot tisti, ki se delu umika.</font><br/>
<font size="4">	Torej, da ne bom predolga. Resnično imamo sistem, ki ni od 13. 3. 2020, ko je trenutna Vlada nastopila ta mandat. Ti problemi se vlečejo zelo dolgo in čakalne dobe imamo tudi že zelo dolgo. In od kdaj jih imamo – ja, verjetno od takrat, ko smo začeli delat analize in iskat vzroke. Jaz kot mlad zdravnik leta, ne vem, 1985, 1986, se o temu niti nismo spraševali. Samo videli smo, da naš pacient, ki je v postelji umiral zaradi napredovane aortne stenoze, ni prišel na operacijo. Redki srečneži so bili operirani v Švici, malokdo je bil operiran v Sloveniji. In ker imamo tako nezadosten zdravstveni sistem, imamo tudi ob teh čakalnih dobah termine; hitro, zelo hitro, redno. In ko nekdo pri redno čaka več kot je dovoljeno, kar je pač neka arbitrarna mogoče meja, mogoče resnično strokovna, ima pravico po zdravljenju v tujini. </font><br/>
<font size="4">	In vsi tisti pacienti, ki so danes obravnavani zaradi interventnega zakona, ki smo ga nedavno sprejeli, bi bili po mojem upravičeni do zdravljenja v tujini, ker pacient rabi uslugo. Ni pomembno ali ga operira profesor v Švici, na Dunaju ali nekdo v Sloveniji, tudi če ni zaposlen v javnem zdravstvenem zavodu. In tega problema se moramo zavedati, da so potrebe pacientov, mi pa moramo okrog njega začet razvijati sistem, ki bo omogočal resnično dostopno javno zdravstvo, ker javno zdravstvo je tisto, ki je narejeno na podlagi javnih sredstev. Mi vplačujemo v državno blagajno in zato pričakujemo uslugo in to je edini pojem, kaj je javno zdravstvo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Izvolite, dr. Trček postopkovno.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ja, glejte, hvala lepa za besedo.	</font><br/>
<font size="4">	Glejte, katerakoli Vlada že izhajajoč iz 110. člena odgovarja Državnemu zboru. Skliče se matično delovno telo, je neka problematika in v parlamentarizmu se razpravlja o tem, ne pa ne vem, nekaj kar smo že stokrat slišali pa zgodovina razvoja medicine. A veste, jaz sem bil tudi rojen v učiteljskem stanovanju na slovenskem podeželju leta 1969 brez kopalnice, brez tekoče vode. Jebi ga, zdaj smo leta 2020, ve se kdo je 40 let delal. Ključni problem je, da so zdravniki furali politiko zdravstva, ne pa zdravstvo. Dajmo se pogovarjat o problemih. To, kar ste vi zdaj govorili z vsem dolžnim spoštovanjem …</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> / govorita oba hkrati/ dr. Trček, dajte povedat kaj je vaš postopkovni predlog …</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> / govorita oba hkrati/ … gospa državna sekretarka, ni predmet te seje.</font><br/>
<br/>
<b><font size="4">9. TRAK: (AB) – 8.40</font></b><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> / govorita oba hkrati/ postopkovni predlog ni namenjen …</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">/ govorita oba hkrati/ … vi ste tukaj kot … a me lahko ne prekinjate!</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> … / govorita oba hkrati/ državni sekretarki. Postopkovni predlog je namenjen meni …</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Je postopkovni predlog, kot je namenjen vam. Poslušajte me. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> … / govorita oba hkrati/ potem ga namenite meni prosim.</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Poslušajte me.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Potem ga namenite meni.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Predstavnica Vlade je tukaj, da odgovarja na problematiko in vprašanja, ki jo poslanci naslavljamo, ne pa da mi predava zgodovino medicine.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">To ni bil postopkovni predlog. Najbolj bom odgovorila, državna sekretarka je tukaj, da pač pove stališče oziroma kot predstavnica Vlade. Seveda lahko tudi odgovarja na vprašanje. Postopkovni predlog ste izkoristili, zato vam izrekam opomin. Enako bom storila tudi ostalim, če boste to izkoristili. </font><br/>
<font size="4">	Prvi je na vrsti kolega Miha Kordiš.</font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala.</font><br/>
<font size="4">	Postopkovni predlog za vas, predsedujoča, kot branik parlamentarizma pred kakršnokoli samovoljo Vlade, ki je zgolj vabljeni gost v Državnemu zboru, da pozovete; moj predlog je, da pozovete državno sekretarko, da se dejansko opredeli do konkretnega problema okoli katerega je današnja seja sklicana. Z vsem dolžnim spoštovanjem, gospa državna sekretarka je česnala 15 ali 20 minut o vsem, o ničemer. O konkretnem primeru dvoživkarstva zdravnikov, ki parazitirajo na javnih sredstvih, potem pa še dodatno služijo kot zasebniki in to v epidemiji in Vlada na to ne ukrepa, ni povedala prav ničesar. Do predlaganih sklepov se ni opredelila.</font><br/>
<font size="4">	Slišali smo nekaj o kadru, slišali smo nekaj zakonskih truizmov o delu samo s soglasjem, pa malo levo, malo desno koketiranje z zdravstvom kot biznisom. Konkretne opredelitve na konkreten problem, ki je – dajmo vpeljat konkurenčno prepoved dela za zdravnike zaposlene v javnem sektorju, kot velja za čisto vse uradnike v tej državi, tega pa ne.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Poglejte, kolega Kordiš, tudi vam kot predlagatelju ni bilo treba pač postopkovni predlog izkoriščati za vsebino. Dejstvo je, da tukaj postopek, kar se tiče vodenja sej, ni bil v ničemer kršen in to pač tudi vi izkoriščate. Vam ne bom izrekla opomina, ampak vas prosim, da kot predlagatelj vendarle izkoristite to možnost, da se lahko kadarkoli oglašate. Bom pa nekaj povedala v tem trenutku, ker se mi zdi pomembno.</font><br/>
<font size="4">	Sklicali ste temo na pravzaprav delovanje ali pa delo zdravnikov. Ampak seveda, poglejte, kakšen je naslov, govorimo o delu zdravnikov in tako imenovani vašem mnenju o razgradnji  javnega zdravstva. Ampak med vabljene niste uvrstili pravzaprav niti enega združenja zdravnikov. Generalno ne, še Zdravniške zbornice niste povabili.</font><br/>
<font size="4">	/ oglašanje iz klopi/</font><br/>
<font size="4"> 	Toliko o tem. Seveda sem to naredila sama, ker se mi zdi res pomembno, da se o tej temi odkrito pogovarjamo. </font><br/>
<font size="4">Izvolite, kolegica Sukič.</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Ja, hvala za besedo.</font><br/>
<font size="4">Bom kratka in se bom osredotočila. Torej, spoštovana, postopkovno predlagam, da pozovete tako državno sekretarko kot vse goste danes, da striktno se osredotočimo vsi skupaj zgolj in edino na eno najhujših anomalij v zdravstvu, to je tako imenovano dvoživkarstvo, ki se zajeda v naš javni sistem in je dejansko ena najhujših anomalij, ki prispeva k podaljševanju čakalnih vrst in ne k njihovemu skrajševanju. In o tem je danes govora in prosim, da se te teme držimo. Problem javnega zdravstva je seveda velik, širok, kompleksen, ampak od tega mi ne bomo danes tle razpravljali. Zato potrebujemo več različnih sej, ki naj bodo osredotočene striktno na posamezne segmente problemov in to je ena najhujših anomalij in držimo se te in prosim, da jih pozovete vse skupaj in vse nas poslance prav tako.</font><br/>
<font size="4">Hvala.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, kolegica Sukič.</font><br/>
<font size="4">Vaš postopkovni predlog jemljem dobronamerno. Absolutno, ko vodim sejo, poskušam vedno usmerjat k temi. Velikokrat sem zato deležna kritike, tako da upam, da smo slišali vsi skupaj, da se držimo današnje teme. Je pa tako, če bomo s postopkovnimi nadaljevali, do teme sploh ne bomo prišli. Ampak kakorkoli že, jaz pač res vse prosim, da se – tudi vabljene in potem razpravljavce, držimo te meje. </font><br/>
<font size="4">Je pa tako pri teh zadevah, to so tudi večkrat članice in člani </font><br/>
<br/>
<b><font size="4">10. TRAK: (AB) – 8.45</font></b><br/>
<br/>
<b><font size="4">	</font></b><font size="4">(nadaljevanje) odbora izpostavili. Včasih je težko čisto o temi govorit, da ne poveš še kaj zraven in potem v bistvu poveš zakaj tako misliš. Tako da je včasih to nekoliko težje, ampak vemo pa, kadar se stvari izigravajo ali pa ne.</font><br/>
<font size="4">	Kolega Trček, imeli ste že možnost za postopkovno, vmes ni bilo nobene vsebine. Kaj želite kot postopkovno?</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Moj postopkovni predlog je, da tudi vi ne zlorabljate postopkovni, ker ste zdaj ravnokar storili in se šli neko razpravo. Fair bi bilo, da tudi sami sebi izrečete opomin.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Nisem šla v razpravo. Samo povedala sem na odgovor na postopkovno in se mi je zdelo korektno, da povem to. Se pravi, to je bil moj odgovor na postopkovno in v ničemer nisem kršila poslovnika. Ne moram vam dati besedo, državna sekretarka, ker ste jo ravno imeli. Lahko se pa takoj po vabljenih zopet oglasite in pač odgovorite dodatno na zastavljena vprašanja.</font><br/>
<font size="4">	Sedaj ima pa besedo, preden nadaljujemo … vas obveščam, da je namesto mag. Dušana Verbiča z nami danes Monika Gregorčič, ki jo lepo pozdravljam.</font><br/>
<font size="4">	Sedaj pa nadaljujemo in sicer je z nami tudi predstavnica za finance, Ministrstva za finance, gospa Tina Humar. Izvolite, beseda je vaša.</font><br/>
<br/>
<font size="4">	</font><b><font size="4">TINA HUMAR:</font></b><font size="4"> Najlepša hvala, gospa predsedujoča. Spoštovani prisotni!</font><br/>
<font size="4">	Predlagatelj je v uvodnem nagovoru izpostavil tudi problematiko ugotavljanja davčne osnove z upoštevanjem normiranih odhodkov, zlasti pač v povezavi s popoldanskim delom zdravnikov. Zdaj v tej povezavi Zakon o dohodnini ta institut ne veže izključno na zdravstvene poklice, ampak je sistem uveden kot splošen ukrep za vse enako. Torej se zagotavlja enaka obravnava vseh davčnih zavezancev, ki so v enakem oziroma primerljivem položaju.</font><br/>
<font size="4">	Drugo, kar bi želela izpostavit, Zakon o dohodnini ločuje davčno obravnavo doseženih dohodkov v odvisnosti od tega ali so doseženi v odvisnem ali neodvisnem razmerju. Zdaj koncept opredelitve dohodka torej ni vezan na pravno normo, ampak se presoja narava dohodka iz dela, torej ali gre za dohodek iz zaposlitve ali za dohodek iz dejavnosti na podlagi dejstev in okoliščin vsakega posameznega primera, pri čemer se izhaja iz enega od osnovnih načel davčnega postopka in sicer, da se predmet obdavčitve in tudi okoliščine ter dejstva, ki so bistveni za obdavčenje, vrednotijo po svoji gospodarski oziroma ekonomski vsebini. To pomeni, da registracija fizične osebe v recimo predpisanem registru samostojne dejavnosti ni vedno odločujoč kriterij za obdavčitev oziroma ne pomeni vedno, da so vsi dohodki, ki jih ta fizična oseba formalno dosega v tem statusu, obdavčeni kot dohodki iz dejavnosti, se pravi kot dohodki iz neodvisnega razmerja. </font><br/>
<font size="4">	Glede na to, da se dohodki iz pač tega naslova davčno obravnavajo glede na naravo dohodkov to pomeni, da se lahko obravnavajo kot dohodki iz zaposlitve že na podlagi veljavne zakonodaje, če gre torej za dohodke dosežene v odvisnem razmerju med naročnikom in izvajalcem. V kolikor pa ne gre za to odvisno, ampak za neodvisno razmerje, pa se obravnavajo kot dohodki iz dejavnosti, torej tudi lahko na način ugotavljanja davčne osnove z upoštevanjem normiranih odhodkov. </font><br/>
<font size="4">	Tako v primeru recimo opravljanja zdravstvenih storitev, če se te storitve opravljajo za subjekt, ki opravlja zdravstveno dejavnost v naročnikovih prostorih, z naročnikovim podpornim osebjem, opremo, sredstvi, za paciente in naročnika po navodilih in tako naprej. Vse to izkazuje odvisno razmerje, torej bi se vsi ti dohodki, ne glede na to, da jih doseže oseba preko pač oblike samostojnega podjetnika, obravnavali kot dohodki iz zaposlitve.</font><br/>
<font size="4">	Glede na to, Vlada </font><br/>
<br/>
<b><font size="4">11. TRAK: (AB) – 8.50</font></b><br/>
<br/>
<b><font size="4">	</font></b><font size="4">(nadaljevanje) meni, da je veljavna davčna zakonodaja že ustrezno ureja obdavčitev dohodkov tudi zdravnikov, ki jih dosegajo z dodatnim oziroma popoldanskim delom. Torej v kolikor jih dosegajo v odvisnem razmerju, morajo biti davčno obravnavani kot dohodki iz zaposlitve, torej enako, kot dohodki doseženi z osnovnim delom. Seveda je pa potrebno zagotoviti potreben nadzor. V zvezi s tem so bile že v preteklosti, v preteklih letih je Finančna uprava Republike Slovenije izvajala ciljne usmerjene nadzore na tem področju in so bile tudi pač posledično sprejeti določeni ukrepi.</font><br/>
<font size="4">	Hvala lepa. Toliko zaenkrat.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa tudi vam.</font><br/>
<font size="4">	Sedaj pa prehajamo k seznamu oziroma k vabljenim in sicer, ker je bila že izpostavljena danes, bi mogoče dala kot prvo besedo predstavnici oziroma predstavniku Zavoda za zdravstveno zavarovanje Slovenije. Ste z nami?</font><br/>
<br/>
<font size="4">	</font><b><font size="4">SLADJANA JELISAVČIĆ:</font></b><font size="4"> Sem dober dan, Sladjana Jelisavčić.</font><br/>
<font size="4">	/ oglašanje iz klopi/ samo moment.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Samo moment. Lepo prosim, ko začnete, ponovno, da se predstavite za magnetogram.</font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">SLADJANA JELISAVČIĆ:</font></b><font size="4"> Sladjana Jelisavčić, Zavod za zdravstveno zavarovanje Slovenije.</font><br/>
<font size="4">	Uvodoma moram pritrditi državni sekretarki, da tudi Zavod za zdravstveno zavarovanje že vrsto let ugotavlja in opozarja na pomanjkanje zdravnikov, zlasti za področje določenih specialnosti ugotavljamo, da imamo v Sloveniji morda enega, dva, včasih tri strokovnjake. Zato zelo pozdravljamo vpis, povečan vpis na medicinsko fakulteto, ker brez tega ukrepa ne vidimo možnosti, da bi se vprašanje pomanjkanja zdravnikov rešilo na neko, bom rekla srednjeročno ali vsaj dolgoročno obdobje.</font><br/>
<font size="4">	Po drugi strani pa moramo opozoriti tudi, da imamo v javnem sektorju zelo veliko dopusta. Marsikdo ima dva ali tudi več mesecev, zlasti recimo za področje radiologije, ki je bila izpostavljena. Poznamo v Sloveniji še vedno določene dodatke za sevanje, ki jih v sosednjih evropskih državah nimajo, pa tudi dodatne dneve dopusta. Mislim, menimo, da bi morali tudi to vprašanje odpreti, ker bi se potem število dni, ko bi lahko zdravniki delali v zavodih tudi ustrezno povečalo. </font><br/>
<font size="4">	Potem menimo, da ne smemo samo reči okej, ne bomo dovolili dela pri koncesionarjih oziroma pri samoplačnikih, ampak je treba iskati rešitve kako stimulirati zdravnike, da bodo delali pri lastnem delodajalcu, se pravi, da bodo delali popoldne morda v kliničnem centru, da bodo stimulirani za dodatno delo. Tukaj vidimo rešitve predvsem v spremembi plačnega modela, ki bi bil v večji meri odvisen od opravljenih storitev oziroma obravnavanega števila bolnikov. Na to je tudi večkrat opozorila skupščina Zavoda za zdravstveno zavarovanje.</font><br/>
<font size="4">	Na koncu bi samo še povedala glede realizacije programov. Zelo različno je. Zavod ima vedno večje število programov, ki jih plačuje po dejanski realizaciji. Vendar tudi na teh programih se soočamo s čakalnimi dobami, na primer operacija na odprtem srcu. To je eno tistih področij, ko lahko rečemo, da imamo omejeno število strokovnjakov in so pač tudi tu čakalne dobe. Dokler ne bomo imeli večjega števila strokovnjakov, tega problema ne bomo rešili. Moram pa še na nekaj opozoriti, glede financiranja s strani zavoda. Zavod je zelo omejen na eni strani glede prispevkov, se pravi sredstev, kolikor jih prejmemo. Na drugi strani imamo z odlokom dovoljen obseg porabe sredstev. Se pravi, tudi če je priliv večji, smo omejeni z dovoljeno porabo in ne moremo plačati večje količine storitev. Če so prilivi manjši, kot so potrebe, pa sredstev nimamo, se pravi bi potrebovali dodatne vire financiranja.</font><br/>
<font size="4">	Glede na število čakajočih, bi gotovo potrebovali tako večjo količino storitev v Sloveniji, kakor tudi dodatne vire financiranja. Zelo neustrezno je, da iz leta v leto spreminjamo količino storitev, ki jo ZZZS lahko plača. Gre za velik sistem, ki se mora na določeno količino storitev reorganizirati, ustrezno pripraviti, da lahko potem to količino storitev tudi na daljši rok izvaja. </font><br/>
<br/>
<b><font size="4">12. TRAK: (AB) – 8.55</font></b><br/>
<br/>
<b><font size="4">	</font></b><font size="4">(nadaljevanje) Če sem morda bolj zakomplicirano povedala, zelo težko je, če mi rečemo okej, v letu 2021 bomo plačali ne vem, 100 %, naslednje leto bomo plačali 120 % plana. Potem rečemo leta 2023 – ja, zdaj bomo plačali 105 %. Veliki sistemi se na to zelo težko prilagajajo. Mora biti bolj vzdržno financiranje, da oni vejo, okej, bomo plačali 130 in zdaj se oni lahko v parih letih prilagodijo na teh recimo 130 obsegov plana.</font><br/>
<font size="4">	Tako da bi bil moj apel tudi, da bi se zagotovili tudi dodatni viri financiranja za zavod, podobno kot je recimo to za ZPIZ. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa tudi vam in tudi zato, ker ste se nekako držali časa, ki smo ga namenili vabljenim.</font><br/>
<font size="4">	Sedaj dajem besedo Zdravniški zbornici Slovenije. Je kdo z nami?</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> Dober dan, lepo pozdravljeni. Matej Beltram sem tukaj kot predstavnik Zdravniške zbornice Slovenije.</font><br/>
<font size="4">	Naj povem, da bom daljši od 5 minut, ker sem se temeljito pripravil na to sejo in s tem tudi pač ustrezno svoj čas danes rezerviral. Najprej za …</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Oprostite, ne boste mogli biti kaj veliko daljši. Verjamem, da ste se pripravili, ampak vedno imamo nekako za vabljene okrog 5 minut. Saj prej je bilo rečeno 5 do 7, kakšno minuto že, veliko pa ne bomo mogli ker potem smo …</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> / govorita oba hkrati/ v naprej žal nisem bil o tem obveščen.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> … nekorektni do drugih, no.</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> Razumem.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Samo toliko probajte strnit čim krajše. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> Torej, kot predstavnik Zdravniške zbornice sem tukaj. Hkrati moram povedati, da jasno postavimo, sem tudi zdravnik zasebnik brez koncesije. Sem delno zaposlen tudi v tujini, v Švici. Imam tudi licenco v Italiji, Avstriji in delovne izkušnje v Veliki Britaniji, ZDA. Tako da poznam različne zdravstvene sisteme od znotraj iz osebne izkušnje. Sem pa tudi zaskrbljen državljan, mož in oče in tudi sin staršev, ki redno potrebujeta zdravniške storitve. In ta vidik bolnikov, ta bi moral biti tukaj danes glavni namen te seje, če si dovolim to predlagat. Kaj je najboljše za bolnika.</font><br/>
<font size="4">	Pobudnik današnje seje popolnoma pravilno našteva vse te anomalije, afere, nepravilnosti, ki se dogajajo v zdravstvu. Obenem pa so eni drugi zelo pomembni vidiki tukaj prezrti. Recimo področje nabav, organiziranost zdravstva, dostopnost zdravstva in to je vse povezano, to je vse povezano. To je en problem. In zato poleg tako slikovito opisanih dvoživk, jaz tukaj pogrešam še druge predstavnike živalstva v slovenskem državnem zdravstvu in to so razni paraziti, pijavke, hobotnice, zveri, mrhovinarje, hijene in tudi lenivce in še bi lahko našteval. In tukaj ne gre samo za zdravnike.</font><br/>
<font size="4">	Tudi popolnoma in do kraj zagovarjam pravico izražanja lastnih stališč, ampak moram protestirat kot predstavnik Zdravniške zbornice, da se eno celotno skupino predstavnikov zdravniškega poklica slabšalno naziva z dvoživkami. Za dialog to nikakor ni koristno, ker je predpogoj sigurno eno medsebojno spoštovanje. Razčlovečenje skupine ljudi na poimenovanje z živalmi je po zgodovini imelo že tragične posledice. Saj najprej je bilo treba Žida prekrstit v svinje, da so jih potem lahko nacisti pobili. Kot zdravnik sem na to posebej občutljiv, zato ker kolegica in kolega sta med opravljanjem svojega poklica doživela nasilno smrt in tega mi zdravniki ne bomo nikoli pozabili. </font><br/>
<font size="4">	In še nekaj pogrešam, pogum, da bi s konkretnim imenom naslovili to, čemur smo priča vsak dan v državnem zdravstvu, torej organizirani kriminal oziroma mafija. Torej če se z analizo lahko v veliki meri strinjam, je pa zaključek popolnoma napačen. Popoldansko delo zdravnikov ni vzrok anomalij, ampak posledica, posledica državnega zdravstva. državno zdravstvo, ki je plansko, rigidno, nefleksibilno, nestimulativno, polno koruptivnih tveganj in diskriminatorno za bolnike. Državni zdravstveni sistem je tisti, ki generira čakalne vrste, sistem in iz tega nastane ta pritisk, želja, potreba bolnikov, da na nek drug način čimprej kakorkoli pridejo do rešitve svojega problema in seveda to poveča vsa ta korupcijska tveganja in možnost teh nastankov anomalij. </font><br/>
<br/>
<b><font size="4">13. TRAK: (ŠZ) – 9.00</font></b><br/>
<br/>
<font size="4">	(nadaljevanje) Tukaj bom tudi kot predstavnik zdravnikov, vodim odbor za zasebno dejavnost, bom jasno povedal, da smo proti privatizaciji zdravstva. Ta se pa že zdaj dogaja. Imamo recimo v skupščini Zavoda za zdravstveno zavarovanje sedijo notri ljudje, ki so hkrati tudi lastniki in predstavniki največjih dobaviteljev v zdravstvu. Širi se trg zasebnih zdravstvenih zavarovanj nenadzorovano, stihijsko, zato ker je potreba taka, tako da naš bogi državljan plačuje osnovno zavarovanje, plačuje dopolnilno zavarovanje in zdaj je prisiljen plačevati še dodatno zavarovanje, če želi pravočasno priti do zdravstvene storitve. Privatizacija je tudi posredovanje za zdravljenje v tujini, zato ker so predolge čakalne dobe, Zavod za zdravstveno zavarovanje pa to zdravljenje v tujini gladko plača, nekdo pobere še provizijo za to, naj plača pa zdravstvena zavarovalnica, če bi bilo to zdravljenje opravljeno v Sloveniji pri zasebniku. Kaj je zdaj privatizacija zdravstva, kaj je privatno zdravstvo? Privatno zdravstvo je, če bolnik iz svojega žepa plačuje za zdravstvene storitve in cene teh storitev določa prosti trg in nekateri bolniki lahko zaradi tega bankrotirajo ali pa si zdravljenja ne morejo privoščiti in to sem videl na lastne oči, na primer v Indiji. To je značilno za države tretjega sveta in značilno je za tako imenovane skorumpirane failt state. Tega si nihče ne more želeti, tega si nihče od zdravnikov ne želi privatizacije zdravstva. Je pa privatno zdravstvo tudi v dobro razvitih javnih zdravstvenih sistemih en kompliment javnemu sistemu, ampak je tukaj strogo prepovedano mešanje javne blagajne z privatno dejavnostjo, ki je po večini, tu gre za nadstandardne, estetske posege, če hočete in to ni del javnega zdravstva. Druga najslabša možnost za naše bolnike je pa državno zdravstvo, kot ga imamo v pretežni obliki v Sloveniji. V Sloveniji imamo državno zdravstvo, ker velika večina zdravnikov je zaposlenih v zdravstvenih zavodih, ki so v lasti države ali občine. Torej je to popolnoma jasno. Torej bolniki plačujemo, državljani plačujemo mesečno v ta sistem, storitve pa potem ne dobimo takrat, ko jo rabimo, razen če gre za neke urgentne stvari in potem seveda je ta pritisk, da se nekako vendar bolnik to svojo težavo razreši, ker je zaskrbljen, ker je v tesnobi, ker ima bolečine, ker ne more delati. Ali se vam to zdi pravičen sistem? Bom namenoma skrajšal, zdaj bom samo en primer povedal. Recimo profesor dr. Marko Noč, mednarodno priznani vrhunski strokovnjak, v njegovi matični ustanovi mu je onemogočeno opravljanje določenih posegov, bom zdaj šel strokovno v podrobnosti, on je izučen za te posege, vendar v matični ustanovi tega ne more delati. Zakaj? Zato ker je opozarjal na korupcijo in nepravilnosti. No kljub velikim težavam je potem vseeno pridobil ponovno dovoljenje delodajalca za delo pri koncesionarju in tam opravi mesečno 20 posegov za koncesionarja in s tem pripomore k skrajšanju čakalne dobe pri določenih boleznih, kjer je smrtnost bolnikov, ki čakajo 20 % na leto. Torej eden od petih bolnikov v enem letu čakanja umre. In profesor dr. Noč tako s svojim popoldanskim delom v svojem prostem času…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Lepo prosim, zdaj boste pa mogli počasi zaključiti.</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> To bom povedal. On reši 50 bolnikom življenje na leto na ta način in on ustreza vaši definiciji dvoživke in zaslužkarja. Predlagani ukrepi torej pomenijo samo še dodatno krepitev državnega zdravstva, vita lonec, ki je poln nekega pritiska boste še bolj zatisnili z vijaki, ampak luknje bodo pa še vedno puščale. In ker bo pritisk naraščal bo še več anomalij, še več bo korupcije, še več bo nepravilnosti, ker čakalne dobe vi z ukrepi s takšnimi administrativnimi, s prepovedmi jih ne morete skrajšati…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Glejte ne morem vam več…</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> …in ohranjanje krepite…Zaključujem. Krepitev državnega zdravstva je lahko samo v interesu tistih, ki imajo od tega korist in to niso bolniki in rešitev je znana in to javno zdravstvo po zahodnoevropskem delu, ki temelji na univerzalnem zdravstvenem zavarovanju in prosti izbiri do </font><br/>
<br/>
<b><font size="4">14. TRAK: (ŠZ) – 9.05</font></b><br/>
<br/>
<font size="4">	(nadaljevanje) izvajalcev. Prosti za bolnika je popolnoma vseeno ali se zdravi v državni ustanovi ali pri zasebniku. In zdaj ste mi odvzeli besedo, ni pa treba izumljati tople vode, dolžnost je tukaj, da najdemo rešitev…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Morate razumeti, da jaz vodim sejo in se moram držati dogovorov. Verjamem, da imate še veliko za povedati. Žal je…</font><br/>
<br/>
<font size="4">	</font><b><font size="4">MAG. MATEJ BELTRAM:</font></b><font size="4"> Nisem imel več veliko za povedati.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> …žal je tako, že dviguje roko. Veste na eni strani ste vi nezadovoljni, jaz vas razumem, da niste mogli do konca, na drugi strani že predlagatelji dvigujejo roko, češ da se ne držimo časa. Glejte, meni je zelo neprijetno jemati komurkoli besedo, zato res prosim, da se držimo teh dogovorjenih pet minut. Jaz mislim, da lahko vsak svoj prispevek nekako skrajša v tem terminu. Kolegica Violeta Tomić, želeli ste postopkovno.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Najlepša hvala, predsedujoča.</font><br/>
<font size="4">	Mene zelo boli, če vabljeni, ki je verjetno strokovnjak na svojem področju in tukaj ni dvoma, ponavlja državno zdravstvo, državno zdravstvo. Dajmo razčistiti eno stvar. Danes se tukaj pogovarjamo o javnem zdravstvu. Imamo javno in zasebno zdravstvo in dvoživke so tiste, ki preskakujejo med temi dvemi sferami. Sloveniji državnega zdravstva nikoli ni bilo, razen v en poskus v 50-ih letih…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolegica Violeta Tomić, to ni postopkovni predlog.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Moj postopkovni predlog je, govorimo o javnem ali zasebnem zdravstvu. Državno zdravstvo je obstaja, tako kot ne obstaja državna RTV, državni STA, to je zavajanje. </font><br/>
<font size="4">	Hvala. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Poglejte kolegica Violeta Tomić, izrekam vam opomin. Prvič zato, ker ste predsednica odbora, ki sicer velikokrat krši Poslovnik, ampak pustimo to. Dejstvo je, da ste ga zdaj zavestno kršila. Lahko se prijavite na razpravo, lahko poveste kaj se vam zdi, bo pa zelo neprimerno, če bomo po vsakem vabljenem, eden izmed nas dvignil roko, postopkovno in začel komentirati posameznega vabljenega. Jaz mislim, da bo dovolj časa za razpravo, razprava ni omejena, pustimo prosim vabljenim da povedo in se držimo, bom rekla Poslovnika in tudi dnevnega reda. Je pa tako, če bomo skakali v vsakega vabljenega, ko karkoli pove, bomo naslednjič kmalu brez vabljenih. Zdaj pa dajem besedo še za postopkovno kolegici Moniki Gregorčič. Izvolite.</font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Ja, hvala lepa, predsednica.</font><br/>
<font size="4">	Zdaj upam, da ne boste tudi mojega postopkovnega smatrala ali pa razložila, kot zlorabo, samo predlagam, da gospe Violeti Tomić priporočite, da se preden govori o javnem in zasebnem in državnem zdravstvu prej poduči o teh terminih, javno zdravstvo po definiciji OECD je zdravstvo, sistem, ki se v celoti financira iz javnih sredstev. Tako, da malo si pojme razložite, pa potem intervenirajte.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> No tudi to je bila zloraba postopkovnega. Vse bo mogoče povedati v razpravah. Kolegica Sukič, ne bom vam dala postopkovnega, ker se ni vmes nič zgodilo, da bi lahko povedali, da je karkoli v postopkovnem potekalo napak. Trenutno poteka vse v skladu z Poslovnikom in jaz se trudim, da tako nadaljujem in ne bom dala besede. In gremo naprej z vabljenim. / oglašanje iz dvorane/ Nič hudega, bom pač kršila Poslovnik, vam povem da kršim Poslovnik, ampak vam ne bom dala postopkovnega, ker nimate karkoli povedati zdaj v skladu Poslovnikom. Meni se zdi smešno. Poglejte, predlagatelji ste, lahko se boste oglašali kadarkoli vmes. Kadarkoli dvignete roko, bo kolega Kordiš dobil besedo. Niti vabljene ne moremo dati čez, ko vi kar naprej dvigujete roke za postopkovne. Pa dajte nehati, lepo vas prosim, dajte pustit, da ta seje teče. Ura je devet in devet minut, pa smo pri drugem vabljenem. In to samo zato, ker podaljšujete te uvodne dele z nekimi postopkovnimi, ki to niso. Saj ni problem, če bi bili, sem opozorila vse, vse ki so zlorabili postopkovno in pravzaprav ste ga do zdaj vsi. Zdaj vam bom dala postopkovno, samo gospa Sukič, če boste kršili, vam bom dala res opomin in ne boste potem več dobivali postopkovnih predlogov. Izvolite.</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Ja, predsedujoča. </font><br/>
<font size="4">	Prosim, da pozovete kolegico Moniko Gregorčič, da se opraviči kolegici Violeti Tomić, ker je </font><br/>
<br/>
<b><font size="4">15. TRAK: (ŠZ) – 9.10</font></b><br/>
<br/>
<font size="4">	(nadaljevanje) navajala kup nekih zavajujočih trditev, samo zato in je seveda zlorabila postopkovno, samo zato, da je diskreditirala kolegico Violeto Tomić. Prosim, da tudi en nivo dialoga tukaj ohranimo. Zato sem se oglasila, sicer se ne bi. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Poglejte, jaz sem kolegico Gregorčič, tako kot vse ostale opozorila, da je kršila postopkovno. Jaz mislim, da vodim sejo zelo konstruktivno in v želji, da se razvije vsebina, ne pa procedura. Lahko pa ostanemo na postopkovnih, bom jaz še sama sebi začela dajati postopkovne, pa bomo tukaj do 11-ih, brez da bi karkoli napredovali v tem. Pa dajmo nehati. Dajmo biti resni in kadar gre res za kakšno kršitev postopkovnega se oglasite, sicer res tole nikamor ne pelje. Izvolite naprej. Kdo želi od vabljenih naprej besedo, vas prosim, da to potrdite z dvigom rok. Vidim, da ste skorajda vsi. Jaz bom šla po vrsti, pa boste povedali. Izvolite.</font><br/>
<br/>
<font size="4">	</font><b><font size="4">IGOR DOVNIK:</font></b><font size="4"> Hvala lepa. Igor Dovnik, primarni pediater, koncesionar in predsednik strokovnega združenja zasebnih zdravnikov in zobozdravnikov Slovenije. </font><br/>
<font size="4">	Imam ambulanto in sem vam zelo hvaležen, da ste mi dali besedo skoraj med prvimi. Začel bom z definicijami oziroma opredelitvami, ki so tukaj danes nujno potrebne in nikakor prosim lepo, nikakor ne želijo biti diskreditacija. Javno zdravstvo je vse, to se pravi storitve, obravnave, posegi, ki jih pacienti dobijo za javno zbran denar. Pri nas je javno zdravstvo v delu politike zlorabljen termin, ki ko govori o javnem, misli državno. Zdaj bi pa povedal, torej javno pri nas je državno in koncesionarji, obstajajo še tretja skupina, to so zdravniki brez koncesije, o katerih pa pravzaprav danes nimam namena govoriti. Državno so bolnišnice, zdravstveni domovi, koncesionarji pa smo primarni in sekundarni. Značilnosti državnega zdravstva, soda je ustanovitelj država ali lokalna skupnost, ki kot lastnik zagotavlja prostore, opremo, kader in materialne osnove za delo in seveda pokrije tudi izgube. Pri koncesionarjih smo lastniki praviloma ali pa zdravniki, ki si sredstva za svoje delo, prostor, opremo in vse kar potrebujemo in tudi zaposlene, zorganizira sam. In tudi seveda morebitna izguba bremeni nas. Iz vsega tega izhajajo neracionalne porabe, korupcije pri nabavah, investicijah, neenakomerne obremenitve zaposlenih in iz tega izhajajočega nezadovoljstva zaradi nezmožnosti nagrajevanja bolj produktivnih, fluktuacije zaposlenih, ustvarjajo se vrtički na podlagi interesov in seveda neustrezno urejene investicije tako v obnavljanje prostorov, kot tudi opreme. To ustreza samo peščici posameznikov, ki iz tega naslova dobro živi. Vsi drugi, predvsem pa pacienti so žrtev. Veseli me današnji pogled Ministrstva za zdravje, ki govori o pacientu in njegovih potrebah. Če bi v svojih ravnanjih vsi, tudi vi poslanci imeli v mislih paciente, bi ne ravnali kot ste v preteklosti. Imamo 30 let skoraj nespremenjenih razmer v zdravstvu, ki deluje v kapitalističnem okolju, po socialističnih pravilih. In kateri so, če grem zelo na hitro, problemi našega sistema. Javni zavodi, ki so vsi državni zavodi v državnem zdravstvu imajo svet zavoda in direktorja, deljeno odgovornost in nihče ni kriv. Imamo velikan ZZZS, ki je na nek način ostanek preteklega sistema, ki zbira in deli tri in pol milijarde sredstev v zdravstvu, deli jih pa seveda po splošnem dogovoru, ki je na nek način dogovarjanja deležnikov, ki praktično nikoli ne morejo sprejeti ustreznih rešitev za paciente in seveda producira hiper reguliran dokument, ki natančno predvidi vsako malenkost, a seveda ne upošteva, velikokrat ne upošteva spremenjenih potreb pacientov. Imamo čakalne dobe, ki jih bo covid samo še dodatno demoliral, imamo pomanjkanje zdravnikov, medicinskih sester in nezadovoljstvo tistih, ki so še ostali v državnem zdravstvu, imamo iztrošeno opremo, prostore in neoptimalne pogoje za delo. sistem je pred razpadom, kar dolgo opozarjamo tudi sam že vsaj 15 let. Sedaj pa k današnji temi razprave. Popoldansko delo lahko prepoveste z zakonom. S tem pravzaprav omejite določenim zdravnikom pravico, da v prostem času delajo kar znajo in pacientom onemogočite priti do storitve prej, kot v </font><br/>
<br/>
<b><font size="4">16. TRAK: (ŠZ) – 9.15</font></b><br/>
<br/>
<font size="4">	(nadaljevanje) državnem zdravstvu. Razpolaganje s prostim časom pa je verjetno temeljna človekova pravica, ne ustavna, človekova. Predstavljajte si, kaj bi bilo, če bi vam prepovedali nabirati gobe, potem ko ste svojo službo dobro naredili. Potrebno je nujno ukrepanje, seveda, vendar ne na način, kot ste si ga zastavili. Če zdravnik v svoji službi naredi in izpolni vse svoje delovne obveze, kdo mu lahko prepove, kaj bo delal v prostem času. Zdravstvena dejavnost v razvitem svetu je gospodarska dejavnost, pri nas je negospodarska. Je pa seveda posebnega družbenega pomena, zato je izjemno pomembno kako se jo, ne samo uredi, vendar tudi regulira. Pa še zaključek. Pacienti zahtevamo kvalitetne, strokovne, varne, pravočasne in solidarno dostopne zdravstvene storitve. Politiki ste nam dolžni le te omogočiti in vzpostaviti evropsko primerljiv zdravstveni sistem. S popravljanjem, krpanjem, politikantskim ukrepanjem leta 2017 je dober primer, našega sistema ni mogoče oživiti in narediti evropskega. Pacienti in zdravniki imamo dovolj čakanja in provizacij, tako dalje ne gre. V super volilnem letu, ko zdravnik in pacient, dolga leta sem pacient kronični bolnik, zahtevamo resne programe za evropsko zdravstvo vseh strank in po volitvah koalicijo, ki bo spremembe izpeljala. Dovolj je bučk in kumaric in po poslancu Möderndorferju mlatenja v prazno o državnem zdravstvu. Čas je za spremembe, potrebujemo delujoče, evropsko in urejeno zdravstvo. Upamo, da ta zadnji hujši val epidemij mine brez nepotrebnih posledic za naše paciente. In naj končam kot pediater. Če niste cepljeni, upam da ste tukaj danes vsi cepljeni, se cepite in spodbujajte za cepljenje vse, ki še cepljeni niso. </font><br/>
<font size="4">Hvala lepa. Bom pa res hitro šel, če bi še karkoli bilo z veseljem odgovorim. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">No kot odgovor vabljenemu, nimate vmes žal besede, tako da tukaj ne gre za neko razpravo med poslanci in vabljenimi. Vabljenim predstavite svoja mnenja, izhodišča oziroma kakorkoli že, tudi razumemo takrat, ko morate oditi prej, zato ni nobenega pomena. Bi pa vam povedala samo to, kar je pa pomembno. V petek smo imeli sejo, kjer smo pozvali ponovno k cepljenju in imeli to temo na dnevnem redu. Zdaj bi pa nadaljevali. Gospod Keber, vi ste želel besedo. Ja, bomo šli kar po vrsti, ker ste pravzaprav vsi dvignili roke in grem zdaj po vrsti. Izvolite.</font><br/>
<br/>
<font size="4">	</font><b><font size="4">DR.</font></b><font size="4"> </font><b><font size="4">DUŠAN</font></b><font size="4"> </font><b><font size="4">KEBER:</font></b><font size="4"> Hvala lepa. </font><br/>
<font size="4">	Naj začnem samo s tistimi definicijami, pa ne bi jemal časa preveč. Pri javnem zdravstvu moramo ločeno govoriti o javnem financiranju in o javnem izvajanju. Žal pri javnem financiranju smo že med najslabšimi državami v Evropski uniji, samo še dobrih 70 % denarja je javnega, pa še ta javni denar zbiramo izrazito krivično regresivno. Tisti najbolj premožni v naši družbi plačujejo v deležu svojih dohodkov, komaj četrtino tistega, kar plačujejo najrevnejši, ampak to ni današnja debata. Debata bi bila, da se celo teh 70 % javnega denarja na načine o katerem s problematiko o kateri danes razpravljamo pretaka v zasebni sektor. Drugo je seveda pa javno in zasebno izvajanje in tukaj pa spet današnja točka, pretakanje denarja iz javnega sektorja k zasebnim izvajalcem ali je to preko koncesionarjev ali ne. Rad bi omeni naslednje. Primer iz osnovne zakonitosti v zasebnem sektorju, ki ga nekateri zelo častite. V zasebnem sektorju se ne more zgoditi, da bi na primer managerji, razvijalci, inženirji, najbolj odgovorni ljudje v eni tovarni popoldan delali v konkurenčni tovarni. Ne gre zgolj za ta element, imam pravico da delam popoldne kar želim, gre za to, da seveda s tem rušijo in škodijo svoji osnovni dejavnosti oziroma osnovnemu zaposlovalcu. Torej konflikt interesa nobenega razloga ni, da ne bi deloval tudi v zdravstvu. Ker zdravstvu, če prenašamo, </font><br/>
<br/>
<b><font size="4">17. TRAK: (ŠZ) – 9.20</font></b><br/>
<br/>
<font size="4">	(nadaljevanje) če zaposleni v javnem sistemu delujejo v popoldanskem času, v popoldanskem sistemu, se moramo vprašati kateremu od teh dveh sistemov so pa bolj nagnjeni, katerega bolj podpirajo, ali lahko direktor v javnem sistemu, ki popoldne dela v zasebnem sistemu je res lahko popolnoma nevtralen, ali tak direktor sploh lahko odkloni dovoljenje svojemu podrejenemu, ki bi tudi delal v zasebnem sistemu. In ker vemo, da je prenos iz javnega v zasebni ni povezan z mnogimi stroški, z bolezninami, s ceno dopusta, z izobraževanjem je jasno, da v zasebnem sektorju, vseh teh stroškov nimajo. Če k temu dodamo še davčni sistem, ki je izrazito pristranski, danes smo slišali, je pač tak kot je pojasnila uradna oseba iz Ministrstva za finance, ampak nedvomno vabi zaposlene iz javnega sistema v zasebni sistem. Da ne omenim še morebitne / nerazumljivo/ tistih, ki si lahko v zasebnem sistemu pripišejo minimalno plačo in tudi tam znižujejo sicer prave dohodke. Skratka, gre za to, da se celotni zasebni sektor ali pa imenujemo koncesionarski sektor, ki pa ni popolnoma javen v smislu izvajanja, da s preprosto dejansko parazitira na javnem sektorju. Nima stroškov, ki jih ima javni sektor, lahko pa ustvarja v tem sektorju dobičke. V zasebni sektor vzemajo koncesionarski sektor, se prenašajo najbolj donosne in najlažje preiskave, to je znano. Na ta način ostajajo težki primeri in primeri, ki nujno nosijo izgube v javnem sektorju. Ampak morate vedeti nekaj. Da če se bo to nadaljevalo kar naprej, mi sploh pravega zasebnega sektorja ne bomo imeli, ampak bodo tudi v tem tako imenovanem zasebnem sektorju delovali javni delavci, ki bodo dopoldan dobivali plačo, popoldan bodo pa izvajali kar bodo lahko. Ampak to ruši razvoj javnega sektorja, zmanjšuje interes. Lahko bi predstavil študije, ki so pokazale, da v ustanovah, kjer veliko zaposlenih dela v zasebnem sektorju, se zmanjšuje delež storitev v javnem sektorju. Skratka ne bom nadaljeval, ker mi je čas potekel, ampak žalim povedati, da gre za mnogo več, kot zgolj za pretakanje nekaj denarja v določenem trenutku, na primer v današnjem trenutku, koliko denarja gre v zasebni sektor. Gre za trend, gre za začarani krog, za circulus vitiosus, ki nenehno povečuje trend odhajanja iz javnega v zasebni sektor. Nujno potrebno. Jaz osebno razmišljam oziroma menim, da je ta sistem, ki ga nekateri pravijo, da je krivičen izraz dvoživke, lahko bi pa rekel parazitiranje na javnem sistemu, da ga je treba prekiniti s pošteno delitvijo na javni in zasebni sektor, kjer ne bodo zdravniki popolnoma v celoti zaposleni v zasebnem sektorju, tisti ki se tako odločajo naj plačujejo vse prispevke, tako kot vsi drugi in potem bo dejansko tržna zakonitost potrebe pacientov in vse ostalo videlo v kakšnem obsegu se lahko zasebni sektor razvije. Naj rečem še to. Koncesionar kljub vsemu, da dela z javnim denarjem ni enak zaposlenemu v javnem sektorju, zaradi tega, ker njega vodi profit. Njega vodi načelo profita kolikor lahko prihrani, toliko več mu ostane. In to je bistvena razlika, ki razlikuje oba sektorja. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, tudi zato ker ste se držali časovnice. Gospod izvolite, takoj za gospodom Kebrom. Gospod, ne / oglašanje iz dvorane/ Ne niste vi še na vrsti. Gospod je na vrsti. Ja, smo rekli, da gremo kar lepo po vrsti, tako da izvolite, samo predstavite se. </font><br/>
<br/>
<font size="4">	</font><b><font size="4">MIRJAN HREN:</font></b><font size="4"> Prihajam iz Komisije za preprečevanje korupcije. Moje ime je Hren Mirjan. </font><br/>
<font size="4">	Toliko naj v uvodu povem, da smo v komisiji prebral gradivo za današnjo sejo. Iz gradiva je razvidno, da se je predlagatelj skliceval na </font><br/>
<br/>
<b><font size="4">18. TRAK: (ŠZ) – 9.25</font></b><br/>
<br/>
<font size="4">	(nadaljevanje) ugotovitve komisije iz leta 2014. Takrat je komisija naredila analizo in ugotovila določene nepravilnosti in jih je posredovala različnim pristojnim inštitucijam in v tem primeru tudi Ministrstvu za zdravje. V letu 2019 je Komisija za preprečevanje korupcije predstavila to problematiko na deveti konferenci etike v belem, kjer je bila tudi izpostavljena ta problematika. Tako, da mi danes ugotavljamo, da je ta problematika, temu se reče kot zdravniki dvoživke, danes še vedno aktualna, da se še ni ustrezno obravnavala. Če pogledamo zgodovinsko nazaj oziroma danes imamo v zdravstvenem sistemu tri vrste izvajalcev, javni zdravstveni izvajalci, to so javni zdravstveni zavodi, zasebniki koncesionarji in čisti zasebniki. In v tem primeru, kot imamo danes te današnje razmere ugotavljamo, da je vedno večje število zdravnikov zasebnikov, ki izvajajo zdravstvene storitve zavarovalnicam Zavoda za zdravstveno zavarovanje. In glede na to, da je vedno več teh izvajalcev, ki imajo tudi koncesijo, bodisi s strani Ministrstva za zdravje ali lokalnih skupnosti, bi pričakovali oziroma je nujno, da se poveča vloga regulatorja, tako z vidika nadzora, kot pristojnosti oziroma kaj kdo sme delati, v interesu zavarovancev in tudi zavarovanja javnega interesa.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam. Če izklopite mikrofon.	</font><br/>
<font size="4">	Gospa v zadnji vrsti, mislim da ste predstavnica Zavoda za zdravstveno zavarovanje? </font><br/>
<br/>
<font size="4">	</font><b><font size="4">LUČKA BÖHM:</font></b><font size="4"> Ne jaz sem predstavnica Zveze svobodnih sindikatov Slovenije.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Aha, okej izvolite, beseda je vaša.</font><br/>
<br/>
<font size="4">	</font><b><font size="4">LUČKA BÖHM: </font></b><font size="4">Lučka Böhm.</font><br/>
<font size="4"> 	Torej mi sindikati zastopamo interes naših članov, delavcev, ki so aktivni zavarovanci obveznega zdravstvenega zavarovanja. Torej prispevamo iz prispevkov iz svojih bruto plač 50 % vseh javnih sredstev, o katerih se tudi danes pogovarjamo. Jaz bom skušala zelo na kratko se opredeliti do teme, ki je danes na vašem dnevnem redu. Torej dolgoletna statistika, analiza dolgoletne statistike kaže, da sta se v istem obdobju večala obsega ne le čakalnih dob, ampak tudi popoldanskega zdravniškega dela in zato si drznem postaviti tezo, da je zdravniško popoldansko delo vzrok daljšanja čakalnih dob in ne rešitev problema vedno daljših čakalnih dob. Strinjam se z ugotovitvijo državne sekretarke, da je eden izmed verjetno tistih področij, kjer moramo iskati rešitev tega problema plačni sistem. Namreč ugotavljamo, statistika tistih, ki se ukvarjajo z analizo zdravstvene statistike povedo, da je storilnost posameznih zdravnikov, kirurgov ali kakorkoli že tudi ena proti štiri, v Sloveniji vendar vsi dobijo enako plačo, torej niso plačani glede na svojo storilno in kakovost. Zdaj kakovost jaz razumem, kot obseg zapletov pri zdravljenju. In jaz menim, da je treba rešitev iskati predvsem v tej smeri, da se nagrajuje tiste, ki prispevajo največ in ne z nekimi prepovedmi, kaznimi in tako naprej. Ker se mi zdi, da pozitivni ukrepi dajejo dolgoročno boljše rešitve. Končala bom pa s tem, da ta manko zdravstvenega osebja kaže na to, da so tisti, ki so v preteklosti planirali omejitve vpisov na primer na medicinsko fakulteto, niso bili kos tej svoji nalogi in bi veljalo v bodoče to nalogo zaupati tistim, ki bi se bolje odrezali pri tem.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Sedaj pa izvolite gospod, želeli ste besedo.</font><br/>
<br/>
<b><font size="4">19. TRAK: (ŠZ) – 9.30</font></b><br/>
<font size="4">	</font><br/>
<font size="4">	</font><b><font size="4">MATIJA CEVC:</font></b><font size="4"> Ja, hvala lepa. Zdravniško društvo Slovenije, Matija Cevc.</font><br/>
<font size="4">	Jaz bi rad samo to povedal, da v principu pri nas imamo konkurenčno klavzulo za zdravnike. Saj veste, da zdravnik brez soglasja delodajalca ne more delati. Torej ta inštrument že je, po drugi strani soglasje dobi takrat, kadar v popolnosti izpolnjuje vse delovne obveze, ki jih ima v matični inštituciji, od dežurstev, do tudi nadurnega dela, vemo pa, da so pri teh stvareh omejitve. Skratka šele takrat šele lahko dobi soglasje. Torej tisti, ki delajo v popoldanskem času dejansko dodatno delajo, skrajšujejo čakalne dobe. Jaz sem globoko prepričan, v nasprotju z gospod Bohm, da te dejansko skrajšujejo čakalne dobe. Morda je res, da se v zasebnem sektorju opravljajo bolj enostavne zadeve, vendar še zmeraj nekdo jih mora opraviti in na ta način prepusti čas za druge bolnike, če se nekaj v zasebnem času, v tem popoldanskem času opravi. Tako, da v kolikor bi mi rekli, da zdravniki sploh ne smejo več delati v popoldanskem času, lahko izračunate koliko ur dela bomo s tem izgubili, koliko bolnikov bo s tem prikrajšanih za tako ali drugačno uslugo, ki je nujno potrebna. Po drugi strani, pa moram reči, da sporočilnost takih sej, kot je ta današnja, zdravnikom, da so kot je bilo prej rečeno dvoživke, ki samo grabijo denar in nič drugega jim ni v mislih, kot samo kopičenje denarja, to je skrajno neprimerno. Jaz mislim, da zdravniki tudi v času, ko delajo v javnem sektorju garajo, izgorelosti je ekstremno veliko, ni odhajanje iz zdravstva samo pri medicinskih sestrah iz zdravstva, ne k zasebnikov, iz zdravstva odhajajo tudi zdravniki, ker ne zdržijo več teh pritiskov, ki so jim izpostavljeni ob očitku in pravzaprav, da jih žene samo pohlep in nič drugega. Tako, da mislim, da je treba tudi parlament, kot najvišje zakonodajno telo, do katerega imam globoko spoštovanje moramo razmisliti kako se bo pri teh stvareh obračalo naprej in kakšno sporočilo bo pošiljal tem 6600 zdravnikom, ki delajo, od katerih je tam približno 10 %, če sem prav razumel je pa takih, ki delajo še nekaj, da imajo nek s.p. ali pa delajo popoldan. Pri čemer bi še to rekel, niso vsi s.p.-jevci delavci pri koncesionarjih ali pri drugih zasebnikih. Številni imajo s.p. kot svetovalno, zaradi tega ker imajo radi predavanje in podobno. Velik, velik delež je takih.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa tudi vam.</font><br/>
<font size="4">	Ja, gospa grem tako po vrstah, tako da je gospod zdaj na vrsti, potem ste pa vi, pa še kot zadnja gospa. Tako, da kar izvolite.</font><br/>
<br/>
<font size="4">	</font><b><font size="4">MILENKO STANKOVIĆ:</font></b><font size="4"> Najlepša hvala za besedo. Lep pozdrav vsem. Moje ime je Milenko Stanković, sem specialist, radiolog, subspecialist intervencijske radiologije in podpredsednik Sindikata FIDES. </font><br/>
<font size="4">	Jaz bi samo, bom čisto kratek, saj več ali manj je bilo vse povedano. Leta 2017, ko smo se pogajali na ministrstvu sem ministrici za zdravje, takratni gospe Kolarjevi rekel, da naj vse prepove ali pa naj vse dovoli. Ona je rekla, da prepovedati ne more, zato ker se bodo čakalne vrste povečale. To obstajajo verjetno stenogrami, se lahko te stvari preverijo. Zanimivo je, da v tej državi, ki primanjkuje zdravstvenega osebja, zdravnikov, se vse dela na tem, da se v bistvu omeji delo zdravnikov. Dejstvo je, da število oziroma zahteve v raznih preiskavah, obravnavah bolnikov, eksponentno raste, število zdravnikov, pa denar v javnem zdravstvu pa v bistvu linearno. Če imate neko malho denarja, ki je razdeljena tako kakor vemo, se zato lahko uporabi, v bistvu se napravi določeno število storitev. In nič več. Ostalo potem kar bolnice naredijo, gre potem v njihov minus, kar tudi obravnava. Jaz hodim na seje Sveta zavoda, gledam ta finančna poročila kako to zgleda, kako so te stvari plačane in moram reči, da v kliničnem centru kljub covidu na velikih področjih v bistvu sledimo temu programu, zlasti na mojem področju iz radiologije. To delo zdravnikov popoldne tako ali tako ureja famozni 53b. člen, ki je tako najbolj restriktiven za določeno grupo v javnem </font><br/>
<br/>
<b><font size="4">20. TRAK: (ŠZ) – 9.35</font></b><br/>
<br/>
<font size="4">	(nadaljevanje) sektorju, se pravi za zdravnike nikjer drugje nimajo to z zakonom določeno, čeprav smo leta 2017, ko smo pridobivali podatke koliko se tega dela naredi videli, da se v določenih drugih sektorjih obrne desetkrat več denarja, kakor pri popoldanskem delu zdravnikov. Jaz bi dejal, da te demagogije bo počasi, bi bilo fajn da jih je konec, da se stvari spremenijo v reformo zdravstva. Treba je v bistvu upoštevati standardne normative, ki so za zdravnika pravica, ki so zapisane v kolektivni pogodbi. Treba je v bistvu reformirati oziroma tarifni del morate vedeti, da leta 2000 je bila zdravniška plača skoraj ena proti tri povprečne plače, danes smo to na vrednosti ena proti 1,4. In to je katastrofa. In te stvari se morajo zelo hitro urediti, lahko odprete še eno fakulteto, ampak mladi dokler ne bodo urejeni pogoji dela in pa plačilo, bodo pač odhajali v tujino. Oni so malo drugače, kakor mi stare generacije, ki smo bili porinjeni v ta sistem in te stvari so se za nas zdele normalne. Mi v času našega študija nismo hodili po Evropi in gledali kako funkcionirajo sistemi v Evropi in na zahodu, današnja mladina pa hodi, kroži tam tudi po eno leto, opravljajo izpite in imajo čisto drugačen pogled na medicino, kakor imamo mi starejši. </font><br/>
<font size="4">	Najlepša hvala za besedo.</font><br/>
<font size="4">	</font><br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Sedaj pa dajem gospe. Izvolite.</font><br/>
<br/>
<font size="4">	</font><b><font size="4">NEVENKA LEKŠE:</font></b><font size="4"> Hvala lepa. Sem Nevenka Lekše in danes predstavljam Sindikat upokojencev Slovenije. Hvala seveda za povabilo in bom povedala stališče, ki ga že kar nekaj let imamo pred seboj.</font><br/>
<font size="4">	Ne nasprotujemo različnim oblikam, se pravi trem oblikam organiziranosti zdravstvenega varstva v Sloveniji, se pravi javno zdravstvo, ki ga sicer v Ustavi imamo zapisano, da imamo javni zdravstveni sistem in ne državni. Potem seveda, da imamo obliko v obliki koncesionarskega dela in pa seveda čista zasebna podjetja. Nasprotujemo pa seveda sedanjemu stanju zadnjih nekaj let, kjer v bistvu dokaj nekritično, kljub vsemu temu, kar smo danes slišali v zvezi s soglasji ljudje oziroma izvajalci prehajajo iz javnega v zasebni sistem in izvajajo zdravstvene storitve. V Sindikatu upokojencev zahtevamo jasno ločitev javnega od zasebnega. S tem pa seveda apel vodstvom javnim zavodom, da organizirajo delo tako, da bi ta deficit, ki ga imamo oziroma nedostopnost do zdravstvenih storitev prebivalstvu, da delo organizirajo tako in omogočijo, da njihovi zaposleni lahko v svojih matičnih hišah, kjer imajo sklenjene pogodbe o zaposlitvi in seveda tudi obveznosti do javnega zavoda, predvsem pa do ljudi organizirajo tako, da bodo njihovi zaposleni lahko delali v svojih, kot rečemo v žargonu, hišah. S tem bi seveda tudi nekoliko omilili stanje, ki se v tem trenutku kaže, lahko potrdim temu, ker sem tudi članica skupščine Zavoda za zdravstveno zavarovanje in zelo bom rekla, pozorno spremljam podatke okrog, bom rekla izvajanja programov in tako naprej in da sem tudi zahtevala oziroma predlagala, da smo na dnevni red uvrstili temo čakalnih dob, da seveda so se v zadnjem obdobju, kljub takšni obliki dela, o katerem danes govorimo, o prehajanju iz enega na drug, se čakalne dobe podaljšujejo. In nam zavarovankam in zavarovancem, ki redno plačujemo prispevke v zdravstveni sistem in plačujemo tudi dopolnilno zdravstveno zavarovanje, nam je seveda kratena pravica dostopnosti do zdravstvenih storitev, razen v nujnih primerih. Verjetno, da je pa še korona epidemija še bolj razgalila sistem in morda tiste slabosti, ki se v tem trenutku v sistemu </font><br/>
<br/>
<b><font size="4">21. TRAK: (ŠZ) – 9.40</font></b><br/>
<br/>
<font size="4">	(nadaljevanje) dogajajo. Jaz mislim, da bi s tem pravzaprav samo še tole bi rekla, čeprav ni čisto še nihče se dotaknil okrog obremenjenosti, ja priznamo, da je obremenjenost večja, zato ker smo tudi prebivalci in prebivalke bolj osveščeni in seveda tudi terjamo več pravic. Pa ne glede na to se mi zdi, da je dodatno stisko prebivalstva seveda se povečala tudi pri dostopnosti do družinskih zdravnikov, se pravi na primarnem nivoju, v trenutku ko je Ministrstvo za zdravje pred tremi leti podpisalo z zdravniškimi organizacijami aneks, kjer je zmanjšal delovni normativ ali pa opredeljene paciente pri zdravniku in seveda tudi normativ za delo. Takrat je bilo verjetno to prehitro narejeno, brez da bi se naredila neka natančna analiza ali imamo resurse, da smo lahko tako posegli v ta zdravstveni sistem. Najbrž že tako kot se pogovarjamo z politiki in s tistimi, ki poznajo zdravstveni sistem bi bilo potrebno narediti nek postopek na daljši rok do kdaj in po kakšni metodi bi pravzaprav lahko dosegli to razbremenitev zdravnikov na primarnem nivoju. Toliko bi imela za danes.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">	In še kot zadnja predstavnica / nerazumljivo/</font><br/>
<br/>
<font size="4">	</font><b><font size="4">BISERKA MAROLT MEDEN:</font></b><font size="4"> Dober dan. Sem Biserka Marolt Meden in zastopam Društvo srebrna nit, združenje za dostojno starost in nastopam tudi v imenu vseh tistih, ki res želijo zaščititi največjo ranljivo skupino prebivalcev, to je starejši.	 Hvala lepa za povabilo in za sklic te seje, gospa predsednica.</font><br/>
<font size="4">	V društvu Srebrna nit zagovarjamo javni zdravstveni in socialni sistem, brez anomalij o katerih smo govorili danes.  To kar se dogaja na področju zdravstvene oskrbe je diskriminacija starejših, to smo jasno zapisali tudi v javno pismo 10. avgusta, odgovore še čakamo. Prevečkrat se zgodi, da tisti, ki računajo na storitve javnega zdravstva, teh storitev praviloma ne dobijo pravočasno, če ne gredo v samoplačniške ambulante ali niso komercialno zavarovani. Razen seveda urgence, kjer je veliko tudi iznajdljivosti in o tem ne bi. Ta država ima težave s prostovoljnim obveznim dopolnilnim zavarovanjem, kot tudi med drugim s prostovoljnim obveznim cepljenjem. Popoldansko delo zdravnikov je vezano tudi na komercialna zavarovanja, ki obljubljajo vstop v javni zdravstveni sistem mimo vrste in na ta način deluje tudi veliko zasebnikov. Bi bilo potrebno narediti tudi analizo, kako se znajdejo v bolnišnici na raznih posegih pacienti, če so bili prej v samoplačniški ambulanti. Ali se zavedate kakšno je zdravstveno stanje starejših, ki se ne znajdejo, so nevedni ali pa si ne morejo privoščiti plačil za specialiste samoplačniško. Starejši nam pišejo, da se bojijo, da nas bodo vse starejše odpisali, kot so lani nekatere starejše v domovih starejših. Konkurenčna prepoved je danes urejena na način, da to v praksi vsekakor ni. Današnji sklepi bi pripomogli k temu, da bi bilo manj bližnjic in preskakovanja čakalnih vrst iz privatnih praks, ki jih s svojimi zavarovanji podpirajo zasebne zavarovalnice. Prosim vse poslance, še posebej stranke DeSUS, da sklepe podprejo in s tem pokažejo vsaj na simbolni ravni, da se problema zavedajo in da se strinjajo, da so spremembe nujne. Korak po korak, kajti celovitih rešitev sistema glede na izkušnje, ki jih imamo tudi tisti, ki smo delali v zdravstvu, še dolgo žal ne bo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Prosim, če se izklopite. Ja, izvolite kot zadnja ste želeli besedo.</font><br/>
<br/>
<b><font size="4">	TINA JAMŠEK:</font></b><font size="4"> Tina Jamšek, danes predstavljam Združenje zdravstvenih zavodov Slovenije.</font><br/>
<br/>
<b><font size="4">22. TRAK: (ŠZ) – 9.45</font></b><br/>
<br/>
<font size="4">	(nadaljevanje) Delo zdravnikov drugje ali pa delo zdravstvenega osebja drugje je večplasten problem. Prestavila bi problem izvajalcev zdravstvene dejavnosti. Tudi javni zdravstveni zavodi se poslužujejo tega dela na podlagi podjemnih pogodb iz razloga pomanjkanjem zdravnikov, pomanjkanja zdravstvenega kadra. In zdaj pomanjkanje prav zdravnikov in pomanjkanje tega zdravstvenega kadra pa potem vodstvo javnim zdravstvenih zavodov v odnosu do tega kadra postavlja manj zavidljiv pa podrejen položaj tako po podaji soglasij, kot pri sklepanju podjemnih pogodb, zato ker je potem pomanjkanje kadra in je cena sklepanja podjemnih pogodb tako višja. Vendar pa menimo, da zdaj trenutno v tej fazi, ko je pomanjkanje kadra, celotna konkurenčna prepoved ne bi bila smiselna, ker tudi javni zdravstveni zavodi v celoti ne bi mogli zagotavljati vseh zdravstvenih storitev. Menimo pa, da bi bilo lahko tovrstno opravljanje dela odpravili z drugačnim načinom vrednotenja, to se pravi, da bi imela vodstva javnih zdravstvenih zavodov večjo možnost nagrajevanja zaposlenih zdravnikov. To se pravi možnost, da ni več plačila zgolj po urni postavki, ampak možno plačila po opravljenih storitvah. In zato bi predlagali ali pa pozvali Ministrstvo za zdravje, da pristopi k spremembah plačnega sistema za področje zdravstva. Zdaj mogoče samo še to. Ko javni zdravstveni zavod poda soglasje za delo zdravnika drugje, je zelo težko nadzirati to soglasje, zato ker nimajo delodajalci pogleda v urnik dela pri drugem izvajalci zdravstvene dejavnosti, zato tudi ga ne more nadzirati ali posamezni zdravstveni delavec dejansko delo opravlja skladno z veljavnim soglasjem oziroma ali upošteva vse zakonske pogoje glede počitka. Res je, da ima glede na veljavnost zakonodaje delodajalec v primeru kršitve podanega soglasja možnost izreka sankcij. Vendar pa je problem, ker je pomanjkanje zdravnikov in se veliko delodajalcev potem tudi ne odloči za izrek sankcije, ker je vseeno bolje, da imaš zdravnika v hiši, kot da ga sploh nimaš. </font><br/>
<font size="4">	Tako, da hvala lepa.</font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> To je bila zadnja vabljena danes. </font><br/>
<font size="4">	Besedo je želel predlagatelj. Izvolite.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoča.</font><br/>
<font size="4">	Moja intervencija je namenjena odzivu na nekatera stališča, ki so jih vabljeni predstavili na tej seji, pa naj takoj uvodoma povem, da mi je popolnoma jasno kako v resnici advokati dvoživkarstva igrajo današnjo igro. To je, da se problemu izogibajo in govorijo o vsem ostalem, pa hkrati o ničemer. Češ kako je problem državno zdravstvo, pa problem je javno zdravstvena blagajna, problem so prenizke plače zdravnikov in ne vem kaj še vse. Že samo dejstvo, da imamo tu inštitut dvoživkarstva, kjer ljudje dobesedno za tisto plačo v javni ustanovi, ki jo prejemajo ne delajo, zato da bodo ekstra zaslužili z isto dejavnostjo, kot zasebniki, da to ni nekaj kar bi se preganjalo, ampak bi vi gospe in gospodje to radi legitimirali. Ker pa tega ne morete narediti z resnim obrazom pred slovensko javnostjo, poskušate ta problem obhajati in govoriti potem o vsem ostalim. Začelo se je s predstavnico vlade, ki je na splošno govorila o pomanjkanju kadra, ja pa saj vsi vemo da imamo pomanjkanje kadra, ampak to na noben način ne opravičuje dvoživkarstva, ki še dodatno podaljšuje čakalne dobe za že tako omejene resurse, ki jih imamo. Še več. Kdo je bil zadnja desetletja na čelu in zadolžen za razpisovanje specializacij in vpisnih mest? Zbornica, Zdravniška zbornica je bila tista, ki je to določala. Zakaj ni razpisovala večjih kapacitet? Zato, ker si je tisti mali priviligiran del znotraj zdravništva, na ta način zagotovil monopolni položaj iz katerega na to lahko izsiljuje paciente in celo državo za več in več javnih sredstev, več in več privatizacije. In zato danes nimamo več zdravnikov, kot bi jih lahko imeli. Ker se je zdravniških inštitucij, ki bi delovala strokovno, kot je to na primer zbornica, polastil zdravniški lobi, ki dela za tistih nekaj </font><br/>
<br/>
<b><font size="4">23. TRAK: (ŠZ) – 9.50</font></b><br/>
<br/>
<font size="4">	(nadaljevanje) priviligirancev v slovenskemu zdravstvu, ne pa za celoti, torej lahko rečemo temu za zdravniški proletariat, ta mu je pa zadnja briga. Ampak kot rečeno lahko se pogovarjamo o temu, o specializacijah in o kadrih, ampak to na noben način ne zavrne dejstva, da je dvoživkarstvo samostoječ problem. In nobena taka splošna trditev, kot smo jo slišali z vlade, nekako v smislu, da mora biti vzpostavljena odgovornost posameznika po celi piramidi, tega problema ne more obiti oziroma ga poskuša pokrivati zelo slabo. Vprašajmo se le kdo pravi potem, da je potem, da je potrebno odgovornost posameznika vzpostaviti po celi piramidi in bo vse v redu? Predstavnica vlade, ki niti v največji krizi v zadnjih 100 letih ni preklicala soglasij zdravnikov, da delajo zraven še kot zasebniki. Takrat, ko bi ja morali mobilizirati vse kapacitete za delo v javnih bolnišnicah, za spopad z epidemijo in za sočasno reševanje najnujnejših drugih zdravstvenih posegov, ki bi jih še vedno morali opraviti, nam sedaj razlaga o odgovornosti posameznika po celi piramidi, kot nek alternativen odgovor na to, da je potrebno dvoživkarstvo kratko malo prepovedati. Mislim gospa državna sekretarka, vi ste glava na čelu te piramide oziroma sodelujete pri glavi načela te piramide. In ta piramida očitno niti ni toliko piramida, kakor riba, ki zaudarja, že pri glavi. </font><br/>
<font size="4">	Naprej, rad bi se odzval na nekatere navedbe Zavoda za zdravstveno zavarovanje Slovenije. V splošnem se strinjam s tem, kar je zdravstvena blagajna povedala, samo to točko konteksta bi rad izpostavil, predstavnica je dejala, da je vprašanje kako stimulirati zdravnike za dodatno delo v matični ustanovi, ja, pa saj imajo plače. Pa če delajo preko norme so plačani dodatno. Kaj se bomo v naslednjem koraku spraševali kako dodatno stimulirati poslance, da sedijo v Državnem zboru. Ali karkoli podobnega. Mislim, da se tu pogovarjamo o že tako privilegiranemu delu zdravništva, tudi se ne pogovarjamo o nekih, ne vem družinskih zdravnikih, o zdravniškemu proletariatu, pogovarjamo se o priviligiranemu delu znotraj zdravništva in vprašanje ni kako stimulirati zdravnike za dodatno delo v matični ustanovi, če so tam že tako plačani. Vprašanje je, kako vzeti možnost, da zlorabljajo delo v matični ustanovi, zato da dopoldne podaljšujejo čakalne dobe, zato da lahko za njihovo reševanje popoldne računajo kot zasebniki. Drži, da potrebujemo v splošnem dodatne finance za zdravstveni sistem, do zdaj to ni bila prioriteta političnega razreda, ne glede na / nerazumljivo/, meni je prav žal in imamo tu zatečeno stanje v splošnem. Drži tudi, da bi zdravstvena blagajna potrebovala proračunsko varovalko, ampak znova opozarjam in še kdaj bom pred zaključkom, naj naj ves ta kontekst ne vzame iz pred oči dejstva, da je dvoživkarstvo samo po sebi problem in samo po sebi oblika legalizirane korupcije. Kar me pripelje verjetno do najbolj lobističnega traktata, kar smo jih slišali v predstavitvi, ki je prišlo s strani Zdravniške zbornice, zanjo je govoril nek privatnik in je začel govoriti o prezrtih vidikih na katero v današnji seji ne opozarjamo. Ja, pa saj ta seja ni namenjena temu, da se pogovarjamo o zdravstvenem sistemu v celoti. Namenjana je temu, da se pogovarjamo o eni izmed točk, na kateri so solidarni javni zdravstveni sistem razgrajuje v korist zdravstva kot biznisa in ne oskrbe državljank in državljanov z njihovimi zdravstvenimi potrebami, takrat ko te nastopijo, ampak o tem, da se na teh zdravstvenih potrebah ljudi še dodatno zasluži. To je namreč motivacija zasebnega zdravstva. In je predstavnik zbornice nadaljeval o državnem zdravstvu, kako je to grozno, kako je vse skupaj ena sama korupcija. Ja, veliko je korupcije, še posebej veliko je legalizirane korupcije. Kaj je korupcija po točki definicije? Čisto preveč pogosto sem postavljen v položaj, da moram to razlagati, ker očitno sogovornikom ni jasno. Korupcija je po točki definicije vdor zasebnega interesa v javni</font><br/>
<br/>
<b><font size="4">24. TRAK: (ŠZ) – 9.55</font></b><br/>
<br/>
<font size="4">	(nadaljevanje) interes. Kaj pa je drugega torej dvoživkarstvo, kjer bi ljudje morali delati za svojo plačo dopoldne, skrbeti za bolnike, pa tega ne počno, ampak paciente preusmerjajo iz zdravstvene, na njihovo bančno kartico, v svoje lastne popoldanske prakse, kot vdor zasebnega interesa teh dvoživkarskih zdravnikov v javni interes, ki je zdravstveni sistem in ki je kakovostna, pravočasna oskrba bolnikov. To je definicija korupcije. Edina razlika med tradicionalno pojmovano korupcijo, ki mislim da v glavah ljudi pri nas še vedno obstaja nekako v obliki modrih kuvert in to je dejstvo, da je tovrstno dvoživkarstvo dovoljeno in da je ta korupcija legalizirana. Po črki zakona, to je dovoljeno pri nas, si mislite korupcija, legalno, popolnoma. In iz tega priviligiranega položaja govoriti, da mi v Levici razčlovečujemo cele skupine ljudi, zato ker smo opozorili in opozarjamo že dlje časa na zaslužkarstvo, ki se ga grejo dvoživke, ki direktno vpliva na življenje ljudi, s tem ker daljšajo čakalne dobe, s tem ko morajo ljudje polega svojega zdravstvenega zavarovanja in dopolnilnega zavarovanja še iz žepa plačevati, ker pravočasno v javni ustanovi ne pridejo na vrsto. Mislim, brez zamere, to je pa pač zavrženo. To je res eklatanten primer kako je hipokrit zamenjal Hipokrata. Da je v državnem zdravstvu organiziran kriminal, da je mafija, mislim saj lahko vidimo kaj je prišlo v zadnjih nekaj tednih na plano, kako se predsednik vlade druži z največjim ali z enim izmed največjih dobaviteljev v zdravstvu za jahtah, pa na Mauritiusu, pa ne vem kje še vse, zagotovo se tukaj izrisujejo organiziran kriminal in mafija, ni pa to ne začetek, ne konec te zgodbe, tudi dvoživke so del tega privatizacijskega koruptivnega nažiranja javnega zdravstvenega sistema. Tu bi lahko postavil vprašanje, v resnici retorično vprašanje predstavniku zbornice, ki je govoril o vsem, samo o tem kako je dvoživkarstvo zavržena praksa in je treba poradirati iz našega zakonodajnega korpusa. Vi ste tisti v zbornici, ki podeljujete licence, presojate etično ravnanje znotraj zdravniške stroke. Ali boste vsem te ortopedom, ki so se dopoldne štempljali, potem pa istočasno odšli na delo k privatnikom, odvzeli licence? Jim boste? Ne boste. Ali boste vsem tem znotraj priviligiranega dela zdravništva, ki so neupravičeno dobivali po tisoče in tisoče dodatkov v epidemiji, čeprav enega covid pacienta niso videli, odvzeli licenco? Ne boste. In če nič od tega ne boste naredili in vemo da tega ne boste naredili, potem ste tudi vi del organiziranega kriminala, potem ste tudi vi del mafije, na katero opozarjate in ki demontira naš javni zdravstveni sistem, ker varuje…</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Kolega Kordiš samo, glejte ne bom vas motila, ampak dajmo malo biti pri besedah previdni. Del kriminalnih združb pa tako, ne moremo kar posploševati. Stvari gredo predaleč. Mislim, da smo v eni takšnem času, ko vemo da se borimo z epidemijo, da potrebujemo drug drugega, da to premagamo in dajmo prosim, lahko poveste tudi marsikaj na drugačen način. In res prosim, da ne gremo tako daleč.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Torej, nadaljujem z neko trditvijo, ki se je ob naslednjem vabljenemu prikotalila v eter, v smislu kako je temeljni problem čakalnih dob, na katerega naj bi odgovarjalo tudi dvoživkarstvo, splošni dogovor, se pravi javna zdravstvena blagajna, ki je hiper reguliran in zaradi tega potem tudi tisti zdravniki, ki želijo narediti več v javnem sistemu tega ne morejo in zato odpirajo s.p.-je in delajo potem kot zasebniki. To je tako debela laž, tako pogosto ponovljena laž, da se je kar prijela in ji počasi začenjajo verjeti tudi tisti, k imajo sicer vse najboljše namene in delajo s srcem. Dejstvo je naslednje. Kot prvo, obstaja celoten seznam programov, ki jih zdravstvena blagajna plačuje po realizaciji, se pravi neomejeno. </font><br/>
<br/>
<b><font size="4">25. TRAK: (NM) – 10.00</font></b><br/>
<br/>
<b><font size="4">	</font></b><font size="4">(nadaljevanje) Kolikor posegov se bo naredilo, toliko posegov se bo plačalo. Potem imamo še drugo paleto programov, ki jih blagajna plačuje tudi do 15 % več, kot je bilo predvideno in planirano. Se pravi, če je opravljenih več posegov, kolikor je zapisano v splošnem dogovoru, se bo tudi ta presežek posegov pokril. Se pravi to rigidno, socialistično, mastodonsko planiranje in ne vem kaj še vse preprosto ne preživi srečanja z realnostjo, ker ne obstaja, ker je to planiranje, kot sem ravnokar izpostavil, precej učinkovito, če je opravljenih 10 % programov več, kolikor je pač znotraj javnih sredstev, ki jih je premalo, lahko. Če je torej opravljenih 10 % več programov, se plača 10 % več. In katere storitve prednostno javna zdravstvena blagajna plačuje neomejeno oziroma jih plačuje tudi preko norme? Ja, točno tisto, kje so čakalne dobe najdaljše, točno tiste. Pa imamo čakalne dobe, ki se še kar podaljšujejo, oziroma imamo čakalne dobe, ki še kar naprej vztrajajo. Ja, zakaj? Ker je zdravnikom v interesu, da delajo preko espeja nekje drugje in ne v lastni inštituciji. To so te dvoživke, o katerih se pogovarjamo. In tega problema nobena količina sredstev ne bo rešila, ker ga ne more rešit. Dodaten zaslužek neke dvoživke je direktno povezan s tem, koliko dela kot zasebnik opravi. Koliko dela kot zasebnik opravi, je direktno povezano s tem, koliko dela kot javni uslužbenec v javni bolnišnici ne naredi. Tukaj imamo cel sistem, ki dobesedno napeljuje ljudi, da naj zraven delajo kot zasebniki, v službo se pa prihajajo štempljat in ne dejansko opravljat svoje javne zaposlitve. Se pravi se lahko vsaj pri nekih storitvah, ni jih niti toliko malo, ne moremo spotikati ob to, da ni dovolj sredstev, da je planiranje slabo, da je problem javna zdravstvena blagajna kot socialistični mastodon in ne vem kaj še vse, ker obstaja plačilo po realizaciji. In argumentacija izvita iz te laži, torej da je razlog za popoldansko delo, da zavod za zdravstveno blagajno ne daje denarja, preprosto ne preživi srečanja z realnostjo. Je pač laž, ki naj prikrije dejstvo za legalizirano korupcijo, legalizirano korupcijo, za katero ne stoji prav čisto nič drugega kot goli pohlep. Nobenega plemenitega motiva ne glede na to, koliko si to želite, gospe in gospodje, zoper to lobistično akcijo, ki je inštitut dvoživkarstva, ne morete pripeti. Če nadaljujem prav tako pri trditvah predstavnika zasebnega združenja, kako je prepoved konkurenčnega dela kršenje človekovih pravic. Če dejansko verjamete v to, kar ste ravnokar pričakovali, kar ste ravnokar dejali, potem pričakujem, da boste na Ustavno sodišče odnesli Zakon o javnih uslužbencih, pa še na kakšno drugo instanco, tudi zaradi tega, ker je konkurenčna prepoved opravljanja dela nekaj običajnega, je v naši zakonodaji, 100. člen Zakona o javnih uslužbencih: »Uradnik ne sme opravljati dejavnosti, če bi opravljanje dejavnosti lahko vplivalo na nepristransko opravljanje dela, če bi pri opravljanju dejavnosti lahko zlorabil informacije, do katerih ima dostop pri opravljanju nalog v službi in ki niso javno dostopne, če je opravljanje dejavnosti v škodo ugleda organa.« Meni se sliši, da po točki definicije inštitut dvoživkarstva in zdravniki, ki se ga poslužujejo, ustrezajo tej definiciji, po kateri bi bilo potrebno konkurenčno prepoved dela v zakonodajo vpisati tudi zanje. Ali 37. člen Zakona o delovnih razmerjih: »Delavec se je dolžan vzdržati vseh ravnanj, ki glede na naravo dela, ki ga opravlja pri delodajalcu, materialno ali moralno škodujejo ali bi lahko škodovala poslovnim interesom delodajalca.« Ja, kaj pa drugega počnejo dvoživke, kot da škodujejo interesom javnih zavodov In to ne abstraktnih javnih zavodov, to je pač interes pacientov, interes solidarnostne oskrbe. To preprosto ni branljivo, kar tukaj poslušamo. </font><br/>
<br/>
<b><font size="4">26. TRAK: (NM) – 10.05</font></b><br/>
<br/>
<b><font size="4">	</font></b><font size="4">(nadaljevanje) Uvodoma sem povedal, pa bom povedal znova. Nevrokirurg mariborski UKC, Matjaž Voršič dopustuje in operira v Namibiji, res je, trdo je garal ta človek. Pride nazaj, pride nazaj okužen, pregleduje bolnike mimo uradnih seznamov, sicer pa operira pri vrsti privatnih izvajalcev, med drugim je bilo razkrito tudi, da pacientom, ki ga plačajo, omogoča preskakovanje čakalnih vrst. V času epidemije, ko je bilo prepovedano opravljati dela pri drugih izvajalcih, človek operira pri zasebni kirurgiji Bitenc, ker je nekdo izmed vabljenih dejal, kako trdo delajo te dvoživke. Delajo, ja, za lasten žep popoldne, ker se lahko dopoldne na javnem delovnem mestu šparajo in ne delajo tega, kar bi sicer morali. Zgodba z ortopedi pa mislim, da je še najbolj reprezentativna. Zakaj? Zaradi tega, ker ima ortopedija dolgo čakalno vrsto ravno tako, ampak pazite, to spet ni krivda javne zdravstvene blagajne, pa da ne bi bilo dovolj sredstev v tem konkretnem slučaju, kolikor ja potrebujemo dodaten kader, tudi s kadrovskim vprašanjem čakalnih dob, ki jih ustvarja dvoživkarstvo, ne moremo preprosto dati na stran. Plačna realizacija je bila kratka za 320 ortopedskih posegov na tem področju. Se pravi, imamo plan, imamo zagotovljene finance, ni bilo opravljenih 320 ortopedskih posegov, ki bi lahko bili. Prosim povejte mi, zakaj so potem ta isti ortopedi delali pri zasebnikih, če je njihova motivacija tako zelo plemenita, plemenita motivacija, ki se je prevedla v to, da so prišli v javno bolnišnico, javno ustanovo, se pokljukali in potem šli delat k zasebnikom in so se lažno evidentirali. In kje imamo eno najdaljših čakalnih vrst? Ja, tako je, ortopedska klinika v Ljubljani. Tem ljudem očitno v Levici želimo kršiti njihove človekove pravice, da podaljšujejo čakalne dobe in profitirajo ekstra na stiskah ljudi in parazitirajo na javnih sredstvih in demontirajo javni sistem, zato ker pravimo, da naj se vpelje konkurenčno prepoved dela, kot velja za vsakega javnega uslužbenca v tej državi, pa kot velja za vsake resne firme za inženirja. A vi mislite, da, ne vem, Googlovi inženirji lahko delajo v prostem času še pri Applu? A mislite, da Googlovi inženirji lahko pridejo na delo, se tam pokljukajo, potem pa grejo pa čez cesto delat k Applu? Ne morejo, ne morejo, tako kot javni uslužbenci tukaj ne morejo, pa še kdo drug ne. Mislim, zdaj ko pomislim, praktično nihče drug ne more tega opravljat. Izključno zdravniki oziroma izključno znotraj zdravništva je konkurenčna prepoved dela nekaj, kar ne obstaja. Povsod drugod obstaja oziroma de facto obstaja. Tudi tega tudi ne moremo reči, da ja, ta konkurenčna prepoved dela, saj je okej, ampak načeloma je soglasje, ki ga morajo podati javne bolnišnice, zato da lahko nekdo dela zraven še kot zasebnik, tista konkurenčna prepoved, ki jo potrebujemo. Takoj uvodoma sem navedel, kakšna je bila slika ob preklicu izdanih soglasij za delo, za popoldansko delo med zdravniki, ko smo šli v prejšnji val epidemije Covid-19 in smo vsi točno vedeli, kaj se bo zgodilo in kakšna katastrofa se bo zgodila. 87 % javnih zavodov teh soglasij ni preklicalo, kljub temu, da so krvavo pacienti in sistem potrebovali dodatne roke, dodatne možgane za spopad z epidemijo. Kaj nam to pove? Ja to nam pove, da ta isti zdravniški lobi, ki bi se zdaj skliceval na ta soglasja, v osnovi obvladuje tudi javne inštitucije in samemu sebi izdaja soglasje za popoldansko delo. In ga niti v največji zdravstveni krizi v zadnjih 100 letih teh soglasij ni pripravljen potegnit nazaj. Potem imamo pa tukaj še tretjo instanco, ki je Vlada Republike Slovenije, ki namešča tudi svoje ljudi v nadzorne organe javnih inštitucij, ki pa tudi ni bila pripravljena ukrepat, tudi ni posegla s svojimi predstavniki v svetih zavodov, da bi se preklicalo izdana soglasja za dela pri</font><br/>
<br/>
<b><font size="4">27. TRAK: (NM) – 10.10</font></b><br/>
<br/>
<b><font size="4">	</font></b><font size="4">(nadaljevanje) pri zasebnikih sredi epidemije, niti takrat ne. In tukaj vidimo, s kakšno lobistično klopko predvsem močnega interesa imamo opraviti. Ne drži, da bi s konkurenčno prepovedjo dela kakršnokoli uro kateregakoli posega zares izgubili. S tem smo že zdaj omejeni s številom zdravnikov, ki jih imamo, z njihovimi delovnimi kapacitetami, ki jih imamo. Nič ur ne bi izgubili. Razlika je samo v tem, ali ljudje delajo kot zasebniki ali dejansko delajo svojo službo v javni inštituciji oziroma, če so ekstra pri močeh, lahko znotraj javne inštitucije opravijo še dodatne ure in še dodatne posege in so za to tudi dodatno plačani. Je pa res, da je pač plača v tem slučaju znotraj javne institucije kompenzacija za opravljeno delo, tudi v nadurah se lahko pogovarjamo, ki se tudi bolje plačane, ne pa oblika zaslužkarstva. In tu je razlika. Če boš ti naredil 5 ekstra posegov znotraj javne inštitucije, boš ti imel neko kompenzacijo za to, kar si opravil. Če boš ti naredil 5 ekstra posegov pač kot zasebnik in boš za to ekstra računal, boš dobil nekajkrat več denarja. Zato sem prej dejal v odziv na eno izmed trditev, da gre v tej situaciji čisto za pohlep, še več, ta pohlep niti ni samo individualno skakanje, ampak institucionalizirana praksa, gola možnost dvoživkarstva, ki naravnost nagovarja zdravnike, naj grejo raje delat kot privatniki, namesto da bi  opravljali svojo javno službo. Tako, na tej točki sem bom zaustavil. Mislim, da je argumentacija, ki smo jo podali v Levici, dovolj močno, da utemeljuje, zakaj je potrebno dvoživkarstvo prepovedat, javno in zasebno zdravstvo pa razločit, kar je navsezadnje splošna rečenica vseh parlamentarnih strank, ki tu notri sedimo. Vsi se zaklinjamo najmanj na to, to pa je res, vsaj retorično programska skupna točka, da je potrebno javno in zasebno razločiti, ampak ko pride do prakse, imamo pa stranke, v katerih so zdravniški lobiji močni, pa jim v resnici tam ni v interesu, da se javno in zasebno razloči. Zakaj? Zaradi tega, ker na javnem denarju lahko parazitirajo na veliko samo tisti, ki stojijo med obema svetovoma.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Besedo je želela državna sekretarka.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">ALENKA FORTE: </font></b><font size="4">Hvala za besedo.</font><br/>
<font size="4">	Želela bi odgovoriti poslancu Kordišu, ker mi je očital, da se nisem izjasnila. Po pozdravu sem takoj podala »statement«, kako vidimo na Ministrstvu za zdravje te, bom rekla, odklone od primernih praks, kot ste vi izpostavili. Sicer pa bi mogoče še nekaj stvari dopolnila. Veliko razpravljavcev je poudarilo, zakaj slovensko zdravstvo je takšno, kot je. In deficit kadrov je res tisti najbolj žgoč. In delo v nekaterih bolnišnicah, vsaj kar se tiče 24-urne službe, bi se lahko ustavilo, namreč v letu 2021 je Ministrstvo za zdravje naredilo analizo, koliko pa je vendarle teh izdanih pogodb. V začetku leta je bilo takšnih pogodb tisoč 316, in sicer 531 ali 40 % za dovoljenje za delo v drugem javnem zavodu in pri 39 % ali 514 za prosilcih za delo pri drugem specialistu oziroma koncesionarju, ki pa je tudi del javne mreže, torej 80 % soglasij je bilo izdanih za delo v javni mreži. Le 271 ali 21 % vseh zaprosil je bilo prošenj za delo pri čistem zasebniku. Torej veliko razpravljavcev je izpostavljalo ta problem deficita, plačnega sistema in kdo to načrtuje. Resda je do leta 2017 pretežno urejala specializacije Zdravniška zbornica, vendar so bile nato te potrjene vedno na Ministrstvu za zdravje. Od leta 2017, odkar je bila gospa Milojka Kolar Celarc ministrica, pa je tudi urejanje specializacij seveda v sodelovanju z Zdravniško zbornico na Ministrstvu za zdravje. In kako prihajamo do tega, koliko imamo specialistov? </font><br/>
<br/>
<b><font size="4">28. TRAK: (NM) – 10.15</font></b><br/>
<br/>
<b><font size="4">	</font></b><font size="4">(nadaljevanje) Eno je potrebe izvajalcev, ki načrtujejo kadre glede na programe in glede na upokojevanje. Drugo pa je potem, da država zazna, da je nekaj pač specializacij mogoče premalo ali da v sistemu nekaj ni v redu in to možnost in ta korektiv dela Ministrstvo za zdravje. In to smo v letošnjem letu ob razpisu specializacij še kako naredili. Odobrene so bile vse specializacije, ki so javni zavodi oziroma izvajalci dali kot nujen predlog, ker so imeli zagotovljenega točno z imenom in priimkom določenega zainteresiranega za to dejavnost. Vendar smo šli v širitve in smo razpisali več nacionalnih programov oziroma razpisov, kot bi recimo sami zavodi napovedovali, ker vidimo ta hud deficit na nekaterih področjih. Torej odobrili smo več, večje število specializacij za področje, ki jim rečemo za nacionalni nivo. In tukaj smo bili letos posebej usmerjeni v deficit družinske medicine, tako da v letošnjem letu je ta vlada naredila kar nekaj ukrepov, da se to stanje izboljša. Sicer to dvoživkarstvo, ki ga vi imenujete, toliko se tega ne tiče, vendar tudi, torej vlada lahko s svojimi ukrepi postavi prave smernice. In to je ta vlada naredila. V interventnem zakonu smo dali predlog in je sprejet člen, kjer se za specializante nove družinske medicine da neka nagrada, nek stimulans, da se odločijo za tovrstno specializacijo. Rekla sem, da smo povečali število vpisnih mest. V interventnem zakonu, ki je v poslanskih klopeh, so precejšnja sredstva namenjena za visoko šolstvo in za razvoj tudi sistema univerz. Torej če gremo, če se vrnemo k tem številkam, kaj te številke povedo. Marsikatera bolnišnica ne bi mogla zagotavljati dežurne službe, če ne bi prihajali zunanji sodelavci. In glejte, ni to samo enosmerno, tudi koncesionarji se vključujejo. Ne bom iz svoje osebne prakse govorila, ampak da vam podkrepim. Bil je čas dveh, treh let, ko sem vso urgentno službo za konec tedna opravljala za eno večjih slovenskih bolnišnic na področju zaustavljanja krvavitev iz prebavil. To je dvosmerno, samo povabilo mora biti in gre za sinergijo dela v dobro pacientov. In takih primerov imamo veliko. In tudi v času sklicane Covid epidemije so se zamrznila soglasja za delo pri koncesionarjih in so se tudi koncesionarji in njihovi zaposleni vključevali v delo v javnih zavodih. Torej vedno gre dvosmerno. In če imamo pred očmi potrebe ljudi, potem vendarle moramo iskat sinergije in ne delat tako, kot je predlog, sklic današnje te seje, da razdvajamo. Mi moramo iskati skupne rešitve v dobro ljudi. In ne gre samo za bolnišnice. Vi veste, da je zelo dobro, da se pacientu približa storitev. Veliko zdravstvenih domov ima nek omejen program iz specialistične dejavnosti. Imamo otologe, imamo dermatologe, ambulante pri zdravstvenih domovih, kjer enkrat do dvakrat tedensko prihaja zunanji specialist, iz javnega zdravstva sekundarne ravni na primarno raven. Se pravi storitve približamo ljudem. In tukaj je velik del seveda tudi ortopedov, ker pač smo, družba se stara, mi imamo res veliko potreb na področju ortopedije, ker smo očitno zelo, bom rekla, kar se tiče sklepnih težav, verjetno očitno prednjačimo v Evropi, da imamo take potrebe po ortopedskih storitvah. Torej, če sem poskušala na kratko odgovoriti, kdo načrtuje kadre. Na koncu je odgovorno Ministrstvo za zdravje in mi v tej vladi v tem letu smo naredili 3 ukrepe, ki jih prej ni bilo. Vi vsi veste, da je leta 2017 bil pod gospo Milojko Kolar Celarc podpisan sporazum s sindikati o evropskih standardih na področju primarnega zdravstva. Takrat je gospa ministrica podpisala in tukaj ste nekateri poslanci, ki ste bili takrat v vladi, da je primerna obremenitev tisoč 500 glavarinskih količnikov. In nihče ni takrat razmišljal, da se vpis na fakultete zmanjšuje in celo vlade so to naredile. Vpis 150 je arhaizem 25 let, 30 let nazaj. Kasneje je bilo obdobje tam leta 2010, 2011, 2012, ko se je vpis povečal na 185. Potem en hip in sploh po, v letu 2016, 2017 je vpis padel, ampak vpisna mesta na koncu potrdi</font><br/>
<br/>
<b><font size="4">29. TRAK: (NM) – 10.20</font></b><br/>
<br/>
<b><font size="4">	</font></b><font size="4">(nadaljevanje) vlada, ker za zagotavljanje financ mora soglašati tudi Ministrstvo za finance. Ne more univerza sama po želji večat programe, vedno je to dogovor na najvišji ravni. In ta vlada je to tudi letos naredila. Povečala je vpis in zagotovila finančna sredstva skozi interventne zakone. Kar se tiče standardov in normativov, nekdo je danes izpostavil, da pač zdravniki več se ne izobražujejo in šolajo samo v našem sistemu, da grejo na izmenjave, kar je dobro, ker pridejo primeri dobrih praks tudi iz tujine, naučijo se nekaj, ampak vidijo tudi, pod kakšnimi pogoji zdravniki tam delajo. Se pravi delovni pogoji, pogoji izobraževanja in seveda tudi nagrade. In vse naše, kakor jaz vem, vse zdravniške asociacije so članice mednarodnih evropskih združenj. In standardi in normativi in kakovost, o kateri govorimo seveda, so odsev tega, da več nismo zaprti v slovenskem mehurčku, ampak da ljudje vidijo, kako delajo in živijo ljudje drugod. In zdaj imamo naenkrat prepad med tem, kaj smo kot družba razvili, pa to, kar en segment upravičeno skozi pravice iz dela tudi zahtevajo. In politika ni našla tega odgovora. In potem se rešuje to na tak način, kot je v Zakonu o zdravstveni dejavnosti opredeljeno, pač da ta majhna številka, premajhno število ljudi pač dela na več deloviščih. Zaenkrat toliko, se bom pa še oglasila, če bo potrebno.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Želel je besedo predlagatelj.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala.</font><br/>
<font size="4">	Želel sem sicer postopkovno, ampak lahko interveniram tudi kot predlagatelj, saj navsezadnje ni bistveno, ker je postopkovno vsebinska točka, ki bi jo rad izpostavil, zvezana. Torej že v drugo je gospa državna sekretarka kot predstavnica vlade govorila, že v drugo je govorila v osnovi o vsemu, samo koncizno o vprašanju in problemu dvoživkarstva ne. Poskušala ga je z neko dolgo razpravo nekako opravičit in legitimirat, češ nimamo dovolj kadra, torej je zaslužkarstvo, dvoživkarstvo nekako opravičeno. Ni tega naravnost povedala, toliko sem uspel na temo današnje seje izluščit iz njene sicer precej daljše diskusije o vsem in o ničemer. Ampak naj to poanto, za katero sem se potrudil izluščit in s težavo sem jo izluščil, izpostavim, da imamo recimo operacijske dvorane, ki so bile po podatkih slovenskih bolnišnic v letu 2019, se pravi zadnje leto pred epidemijo, zasedene v povprečju 7,14 ur na dan, se pravi v popoldanskem času so bile skoraj neizkoriščene, niti ne nujno samo zaradi tega, ker nam kadra manjka, ravno to je ena izmed poant današnje seje, niti tudi ne nujno zaradi tega, ker ne bi bilo dovolj denarja, ker zdravstvena blagajna plača izvajalcem količinsko neomejeno vso opravljeno slikovno diagnostiko. Se pravi MR, CT, UZ, rentgen in tako naprej. Pa nič, ljudje čakajo na slikanja kot nori, imamo pa komercialne zdravstvene zavarovalnice, ki z našim denarjem kupujejo zasebne centrale, ki izvajajo diagnostiko, zakaj potem imamo celo razpaslo panogo, kjer ta isti zdravniki točno to infrastrukturo ali pa točno take dejavnosti izvajajo zasebniško. Ti isti delovni ljudje na minimalnih plačah, ki nimajo privilegijev, pa potem, ki jih plačujejo, čakajo v javnem sistemu na zdravljenje zaradi tega, ker zdravniki, ki bi morali koristiti te kapacitete, ki so zasedene samo po 7 ur na dan, tega ne počnejo, ampak raje to počnejo kot privatniki. In čakalna vrsta se daljša, ljudje ne pridejo na vrsto, čeprav vplačujejo v sistem, čeprav vplačujejo plačo, morajo na koncu še ekstra iz denarnice pokrit ta pregled, po možnosti pri istem človeku, ki bi jih moral sprejeti v javni bolnišnici in obravnavat v javni bolnišnici. Pa še to so le tisti, ki si jih sploh lahko privoščijo. Glede na to, kako samozavestni so biznis zdravniki postali in kako gredo cene v nebo, se bojo počasi res lahko ta drugi zdravstveni sistem privoščili izključno bogataši, recimo</font><br/>
<br/>
<b><font size="4">30. TRAK: (NM) – 10.25</font></b><br/>
<br/>
<b><font size="4">	</font></b><font size="4">(nadaljevanje) dobavitelji, s katerimi prijateljuje predsednik vlade, gospod Janez Janša. To, oprostite, te prakse so pokvarjene, nemoralne, nepoštene, odvratne, to je potrebno prepovedat, zraven se je pa potrebno vprašat tudi še o vladi, ki tovrstno ravnanje omogoča oziroma dvoživkarstva sploh ne želi obsoditi, niti retorično ne. Imamo državno sekretarko, ki govori o vsem ostalem okoli, samo o tem, da je dejstvo, da si zaposlen v javni bolnišnici, pa potem delaš kot zasebnik, ekstra zaslužiš stvari, ki bi jih moral narediti dopoldne za javno plačo v javni ustanovi, samo o tem niti besedice.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, predlagatelj, ker ste nekako uvodoma povedali, da to vežete tudi na postopkovno, vam moram odgovoriti, da pač jaz sem slišala nekoliko drugače kot vi, državno sekretarko pozorno poslušam. Tudi vi greste nekoliko širše. Probam vedno znova opozarjat, da se držimo ožje teme dnevnega reda, ampak če boste za vsako opozarjali, da nekdo ne pove tisto, kar bi želeli, bomo naredili to, da se pač nekdo oziroma državna sekretarka ne bo več oglašala. Zdaj, če je to ta namen, potem na začetku povejte, ne želite, da se nekdo oglaša. In kot drugo, tudi vi ste se pač ponavljali pri nekaterih stvareh, pa vas nisem opozarjala. Bi pa vas nekaj prosila. Zadnjič je vaš član Odbora za zdravstvo povedal, da imamo tukaj nekateri imunologe, pa je seja potekala dosti hitreje kot danes. Ura je pol 11, pa nismo prišli niti do razprave poslank in poslancev. Samo toliko. Jaz, predlagatelj, nimam nič proti, da se vi kadarkoli oglašate, to je vaša pravica po poslovniku, ampak samo toliko pa pač povem, da mogoče se pa da kake stvari skrajšati oziroma je dovolj, da jih enkrat poveste. O Janezu Janši se mi zdi, da smo zdaj že tretjič slišali. Tako da predlagam, da vendarle pač povemo dodane stvari, pa da gremo po vrsti naprej. Imamo namreč zaenkrat 9 prijavljenih. Tako da danes seveda seje ne bomo zaključili, ampak bomo nadaljevali pač do 11, do kod bomo pač prišli. In vam bom tudi povem povedala, kakšen je še naprej vrstni red za razpravo. Lahko nadaljujemo? Okej.</font><br/>
<font size="4">	Besedo ima kolegica Sukič. Izvolite.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Najlepša hvala, predsedujoča, za besedo. Lep pozdrav vsem skupaj.</font><br/>
<font size="4">	Zdaj jaz se bom poskušala pri vsem tem, pač zelo široki debati res poskušala zelo sfokusirat na današnjo temo. Najprej bi osvežila spomin na to, kar je KPK povedala glede tako imenovanih dvoživk leta 2014. Mislim, da je to najbolj precizna možna torej definicija in tudi analiza stanja, ki je bila javno predočena. Pa še preden to preberem, naj samo povem, da s terminom dvoživke ne želim nikogar omalovaževat ali žalit. Pač gre za to, da s tem terminom simbolno ponazoriš nek hibrid med pač te zdravnike, ki hibridno delujejo malo v javnem, pa malo v zasebnem. Mi govorimo danes o tej sivi coni, o tem vmesnem teritoriju med javnim zdravstvom in zasebnim zdravstvom, o tem prehajanju nekaterih zdravnikov sem in tja. In seveda o tem močvirju možnih praks, ki so pogosto tudi koruptivne in tako naprej. In bom poskušala z argumenti podkrepit, da ne boste rekli, da karkoli tukaj insinuiram. KPK je leta 2014 izdala poročilo o tako imenovanih zdravnikih dvoživkah in ti naj bi med letoma 2004 in 2012 ob redni plači preko svojih zasebnih podjetij zaslužili takrat okrog 167 milijonov evrov. Polovica teh ljudi takrat za to dejavnost ni imela soglasja ne ministrstva in ne svojih delodajalcev. In takrat so v KPK zapisali, navajam: »Zdravstveni sistem je netransparenten in zato pravi humus za nepregledno </font><br/>
<br/>
<b><font size="4">31. TRAK: (NM) – 10.30</font></b><br/>
<br/>
<b><font size="4">	</font></b><font size="4">(nadaljevanje) zaposlovanje, zaslužkarstvo in korupcijo.« In takrat je tudi KPK za vse to krivila politiko, logično, kajti politika je tista, ki mora skreirati okolje, ki bo torej odgovarjalo na neke take anomalije, izzive in tako naprej in seveda poskušalo stanje izboljšati oziroma popraviti. In takrat so politiko pozvali, že takrat, da naj razmisli o postopni zakonski prepovedi hkratnega delovanja v javnih in zasebnih ustanovah. Torej že pred tako rekoč 7, zdaj že skoraj 8 leti je KPK pozvala in pravilno pozvala. In danes to počenjamo na tej seji, da končno politika se premakne s te mrtve točke večnega sprenevedanja in da začnemo stvari, torej odpravljati najprej najhujše anomalije v javnem zdravstvenem sistemu. In ena najhujših je prav gotovo to, bomo rekli, poslovanje v nekih takih netransparentnih torej pogojih, kot jih dopušča tako imenovano dvoživkarstvo. Torej oni so pozvali. In leta 2017 se je dejansko nekako pokusilo s to postopnostjo. In takrat smo, že takrat smo v Levici opozarjali in predlagali, da je pač treba enkrat za vselej to prakso prepovedati. Ne govorimo o tem, da ne sme biti zasebnega zdravstva, ne. Zasebno zdravstvo naj bo en steber, javno pa osnovni, temeljni steber te družbe. Vse to neko zamegljevanje in to neko močvirje pa dajmo enkrat za vselej enostavno odpravit. Ampak seveda s to postopnostjo zaenkrat pa smo leta, konec 2021 seveda nismo prišli nikamor, samo še huje in huje je in ravno letos v času te hude epidemije smo bili priča res tem ekscesnim primerom, ki so prišli ven, ki so okostnjakom, ki so začeli padati iz omar, pa jih je mnogo več, verjemite, to je samo vrh ledene gore, na kar smo naleteli. In zato dejansko je ta seja namenjena temu, da resno v tej državi premislimo in razmislimo in presekamo najprej s to prakso, ki je anomalija. Zakaj anomalija? Poglejte, dan ima 24 ur. Človek ima neke zamejene kapacitete. Moja mama je bila recimo zdravnica anestezistka. Prej sem slišala, da anestezistov primanjkuje. Jaz sem bila priča, kako je prihajala izmučena po 8-urnem delavniku iz službe, pa po dežurstvih, ki jih je morala seveda opravljati, pogosto je dežurala seveda tudi čez vikend in tako naprej. Jaz si ne predstavljam, da bi ona lahko v polni formi delala še popoldne kot dvoživka, takrat to ni bilo mogoče, danes pa pač je, in to stvar, tako precizno stvar, kot je anestezija, anestezija ali pa kirurgija. Pa od tega so odvisna naša življenja, ljudje božji. Pa anestezist ali pa kirurg ne more biti utrujen, ko se loti operacije, ne pride v poštev, ker se lahko zgodi napaka, napaka, ki ljudi stane življenje. Zdaj pa mi vi povejte, kako si ti ljudje lahko, anestezisti, kirurgi in tako dalje, privoščijo, da so dvoživke? Kako lahko v polni formi to storitev opravljajo, ne da bi ogrožali naša življenja? Preprosto tako, da si malo spočijejo znotraj javnega sistema, da pridejo nasmejani, polni energije, da so prijazni do teh svojih pacientov, ki plačajo te storitve, in potem jih seveda opravijo. Jaz si drugače ne predstavljam, ljudje božji. Jaz vem, kaj pomeni biti anestezist, iz prve roke, ker sem bila hči matere anestezistke. Tako da ne zavajat. Gre dejansko za hudo anomalijo sistema in dejansko gre za to, da se zmanjšuje obseg dela v javnih, torej zavodih zdravstvenih na račun tega, da se potem to lepo opravi to delo popoldne v tej praksi, ki je seveda mastno plačana. In tukaj se ustvarjajo, spoštovane in spoštovani, ne samo velika korupcijska tveganja na primer oziroma ja, korupcijska tveganja, kot je recimo preskakovanje čakalnih vrst, ki se seveda v javnem zdravstvu daljšajo, zato da se potem lahko na tak način preskočijo. In tu pridemo do teh, do tega vprašanja, koliko naj mi ljudje, državljani, kolikokrat naj mi plačamo svoje zdravje. A naj plačamo osnovno zdravstveno, pa dopolnilno zdravstveno zavarovanje in potem na koncu v obupu še</font><br/>
<br/>
<b><font size="4">32. TRAK: (NM) – 10.35</font></b><br/>
<br/>
<b><font size="4">	</font></b><font size="4">(nadaljevanje) luksuzne oziroma nadstandardne storitve. Lepo vas prosim. In to se dogaja zaradi tega, ker imamo sistem, ki omogoča takšne anomalije. Ne, vidim, kot da se strinjate z mano, ampak ne strinjava se midva, ker to, kar ste vi povedali, ni isto kot to, kar govorim jaz. Prvič, mi nimamo državnega zdravstva, imamo javno zdravstvo. Imamo zdravstvo, ki na žalost dopušča anomalijo, da si lahko zdravniki privoščijo, da se štemplajo v javni službi in jo veselo odpihnejo izvajat, fušat že dopoldne, ne samo popoldne, ampak že dopoldne za lepe dodatne denarce. To se je zgodilo z ortopedi. To je bil ta primer ortopedov. In potem beremo, 320 ortopedskih posegov se je zgodilo pod planom. Kje imamo eno najdaljših čakalnih vrst? Ja na ortopediji. Zakaj? Ker se gospoda ortopedi lažno evidentirajo in grejo na svoje male fušarske posle že kar dopoldne, niti na popoldne ne počakajo, kjer bodo, kako opravljali te posle, utrjeni, če bodo zares delali tako, kot morajo delati, bodo verjetno po 8 urah dela utrujeni, ampak oni očitno niso utrujeni. In tako se ta zgodba lepo pri nas odvija. In zato so te tako imenovane dvoživke ali pa, da ne bo kdo užaljen, hibridi med javnimi in zasebnimi zdravniki problem, problem, ki ga je treba odpravit. Če imajo ti ljudje občutek, da so premalo plačani v javnem zdravstvu, naj si ustanovijo svojo zasebno kliniko, tvegajo in za svojo kvaliteto pač služijo, ne pa da se zažirajo v javno blagajno in bi hoteli še in še denarja iz javne blagajne, da ne omenjam niti tega, da tudi zasebniki stegujejo svoje lovke po javni zdravstveni blagajni. To je pa tudi problem svoje vrste. In v čem je še problem? Recimo, slišali smo za ta razvpiti primer Voršič, ampak Voršič je samo eden izmed. V UKC Maribor je takih 120 zdravnikov. Ampak veste, kaj je pa največji štos? Največji štos je, da je med njimi tudi njihov direktor. In zdaj pravite, zdravnik se ne more kar sam od sebe oditi v popoldansko prakso, saj potrebuje soglasje delodajalca. A res? Poglejte, veste kaki pritiski so to znotraj kolektiva? Recimo gospod direktor UKC Maribor, dr. Vojko Flis, on je kot generalni direktor izdajal soglasja drugim. In ker vezana trgovina deluje, so seveda potem, ko ga je potreboval sam, so mu ga ti drugi tudi znotraj sveta zavoda, ki so vmes prijateljske vezi delujejo, podelili, roka roko umije in tako imamo v UKC Maribor kar 120 takih zdravnikov, ki se dopoldne malo preveč ne naprezajo, zato da jim ostane lep prijazen nasmešek in dovolj energije in morda tudi koncentracije, zato da svoje delo opravljajo lepo za denar popoldne, ko si veselo zaslužijo tisti svoj trikratnik, štirikratnik še zraven dodatnih plačil, recimo tam so jih 50 tisoč evrov na leto. No, o tem govorimo, spoštovane in spoštovani. In zdaj ne mi reči, da to ni izrazit evidenten konflikt interesov. Če jaz, tako kot je povedal prej Miha, delam pri Googlu, ne morem se štemplat pri Googlu in potem čez cesto skočit malo še fušat k Applu, ne morem. Katerokoli drugo delo deloma opravite, potem, ko smo že pri davkih, ja, saj to je primerljivo, tak sistem imamo za tale popoldanski espe, ampak zdravje, zdravstvo ne more biti, ne more in ne sme biti popoldanski espe. To ni, naše zdravje ne more biti neka običajna tržna dobrina, da jo bomo kar tako malo z njo pometali. Ne, pravica do zdravja je osnovna, temeljna človekova pravica čisto vseh nas ne glede na to, ali smo revni ali nismo revni ali smo celo bogati, vseeno je. Ampak to se ne sme in ne more dogajat. In zato je treba s to prakso enostavno prenehat, ker gre za izrazit konflikt interesov, zato da ti boš lahko delal popoldne, boš torej delal manj tam, kjer itak imaš zagotovljeno plačo. </font><br/>
<br/>
<b><font size="4">33. TRAK: (NM) – 10.40</font></b><br/>
<br/>
<b><font size="4">	</font></b><font size="4">(nadaljevanje) No in zdaj smo pri tem, ko ste rekli, ja pa niso nagrajeni za svoje delo, pa vsi tako naprej, pa tako nazaj. Glejte, to je druga debata, kakšne normative in kakšen nadzor se bo vzpostavil v javnem zdravstvu, kar se seveda mora in jaz se strinjam, da če nekdo pol manj naredi kot drugi, da je oni drugi mogoče malo nagrajen, stimuliran dodatno, ampak osnovni stimulus zdravnika menda ni plača, ampak je Hipokratova zaveza in je njegovo poslanstvo. Ne greš ti v tak poklic, če nimaš najprej neke humanitarne, humane note v sebi, nekega občutka poslanstva, da boš reševal življenja ljudi. In to je tisti osnovni moto in motivacija bi morala biti za delo. In pri moji mami sem jaz to motivacija videla. Jaz res ne razumem, da sem danes tukaj poslušala ne vem v kolikih, torej kar nekaj je bilo pripomb o tem, da niso dovolj motivirani. Mislim, osnovno veselje, moto mora biti, da si rešil življenje, da vidiš, da si nekomu pomagal. Prideš domov in to ti mora dati tisto neko motivacijo v življenju, neki smisel, da te usmisli življenje, ne pa da slišim take žalostne stvari. Res je, če nekdo zabušava in drugi malo morajo zato več delat, ne rečem, to bodo že pogledali tisti predstojniki oddelka in tako naprej. Ampak to se ne rešuje na način, da podeljuješ status tako imenovanih dvoživk ljudem, ker se izkazuje, da se zažirajo v sistem, izčrpavajo javni sistem in v bistvu se vrste podaljšujejo, javna blagajna pa se siromaši. In to je poanta.</font><br/>
<font size="4">	Hvala lepa zaenkrat.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, nadaljujemo. Samo to bi rekla, da se zahvaljujem, da je kolegica vendarle prešla iz te, bi rekla, imenovanja dvoživk v hibridi. Se mi zdi, da je vendarle prav, da imamo nek nivo in da lahko tisto, kar mislimo, tudi povemo na dostojen način. Nadaljujemo. </font><br/>
<font size="4">Kolegica Mojca Škrinjar, imate besedo.</font><br/>
<br/>
<b><font size="4">MOJCA ŠKRINJAR (PS SDS): </font></b><font size="4">Hvala lepa.</font><br/>
<font size="4">Dobrodošlo je, da se dogaja današnja seja, da pravzaprav vidimo, kje so težave našega zdravstva. Moram reči, da pritrjujem razmišljanju državne sekretarke, ki je lepo opisala bistvene probleme našega zdravstva. Pa naj še sama povem to, kar mislim o izrazih javno in pa državno zdravstvo. Dejstvo je, da se, da plačujemo prispevke na državnem nivoju za zdravstvo in jaz ne vidim nobenega problema, da se temu reče državno zdravstvo, namreč zavarovalnica, v katero vplačuje moj delodajalec in sama zavarovalnino za moje zdravljenje oziroma zdravstvo, je državna zavarovalnica, ki namenja vsako leto po svojem finančnem planu toliko in toliko denarja za zdravstvo. In to se razdeli po programih. In če seveda se soočamo s čakalnimi dobami, je en od vzrokov tudi to, da je pač toliko v enem letu denarja in toliko bolnikov pride na vrsto. Pač denar ni neskončen in je potrebno tudi razporediti denar v skladu s potrebami in v skladu tudi z možnostmi. To je en vzrok čakalnih dob po mojem mnenju. Drug vzrok čakalnih dob je tudi pomanjkanje zdravnikov. Vlada Republike Slovenije, aktualna vlada je prvič po dolgem času namenila več vpisnih mest za študij medicine. Pri nas torej manjka zdravnikov. In če jih manjka, se tudi podaljšujejo čakalne dobe. Sama sem mnenja, da je pravzaprav vseeno, ali grem k zasebniku ali grem oziroma koncesionarju ali grem v javni zavod, to mi je</font><br/>
<br/>
<b><font size="4">34. TRAK: (NM) – 10.45</font></b><br/>
<br/>
<b><font size="4">	</font></b><font size="4">(nadaljevanje) povsem vseeno, potrebujem kvalitetno uslugo in to takrat, ko jo res potrebujem. In seveda sem se morala tudi poslužiti in oditi k zasebniku na določene preiskave. Če bi čakala, če bi zahtevala pač javno storitev, potem bi bila danes morda hroma ali pa mrtva. Tako da zasebniki so dobrodošli, zato da sploh lahko pridemo do storitve. Zdravnik lahko dela v javnem ali državnem zdravstvu, lahko pa dela v zasebnem zdravstvu. Bistveno pa je, da dela kakovostno in da je denar pravično razporejen. Zdaj če je zdravnik zaposlen v javnem zdravstvu oziroma državnem zdravstvu, kjerkoli je, je zaposlen v nekem zavodu, pa naj bo to univerzitetni klinični center ali pa zdravstveni dom. Jaz mislim, da seveda minister ali pa državna sekretarka nista vse pričujoča, da bi kontrolirala, kako se zdravniki in pa drugo zdravstveno osebje pač drži pravil in zakona v nekem zavodu. Vsak se je dolžan registrirati na registrirni uri in vsak je dolžan delati 8 ur. Če kdo odide med delovnim časom ven, pa to ni tista zapovedana malica, ki ne sme trajati več kot 30 minut, je to seveda prekršek, ki ga je dolžan sankcionirati predstojnik, direktor zdravstvenega doma, direktor UKC, karkoli je. Vsaka taka zloraba seveda mora biti tudi sankcionirana, pa to ne zgolj v zdravstvu, ampak vsepovsod, tudi v šolstvu, tudi med uradniki. In pravi gospod Kordiš, sistem, ki spodbuja, da zdravniki počivajo dopoldne, da lahko delajo popoldne, nekako tako, če parafraziram, je bila rečena njegova misel, je seveda v tem hipu napačna za moje pojme, kajti če nekateri zdravniki ne bi delali tudi v drugih javnih zavodih in pa v drugih zasebnih zavodih, potem bi bile čakalne vrste še daljše. Mislim, da moramo počakati na to, da se doizobrazijo še manjkajoči zdravniki in seveda tudi, da bo dovolj denarja v zdravstveni blagajni in se bodo čakalne dobe zmanjšale. Zdaj koliko kdo zasluži, v resnici jaz seveda ne zavidam nikomur, ki veliko zasluži, naj kar. Dokler v naši državi imajo tisti najmanjši dostojno življenje z dostojnim stanovanjem in prehrano, potem me niti ne moti, me absolutno ne moti, če nekdo zasluži veliko, kar naj zasluži veliko. In menim, da je naš plačni sistem popolnoma zgrešen, pa ne samo v zdravstvu, ampak vsepovsod, kajti ne nagrajuje najboljših. Četudi imamo nek način nagrajevanja, pa je to nagrajevanje socialistično, deli se, kar poglejte tudi med uradništvom, večina ocen je odličnih. To pravzaprav niti ni realno. Nagraditi je treba tiste, ki delajo veliko in dobro. In ko bodo ti zdravniki tudi v javnem zdravstvu nagrajeni in ko bo zdravnikov dovolj, potem tudi prehajanja iz javnega v zasebni sektor ne bo toliko. Kar pa zadeva prepovedi in pa zakonske prepovedi, bog ne daj, potem bomo imeli zdravstveni kolaps. In če imam izbiro, grem kamor hočem. In me ne silit v javni sektor, če tja nočem. In ne me silit v zasebni sektor, če tja nočem. Jaz sem zagovornica vavčerja, ki ga nesem tja, kjer bom dobila najboljšo storitev. Še nekaj bi rada povedala. Nismo danes še nič rekli o preventivi. Tudi preventiva je zelo pomembna, pa naj bo to način življenja</font><br/>
<br/>
<b><font size="4">35. TRAK: (NM) – 10.50</font></b><br/>
<br/>
<b><font size="4">	</font></b><font size="4">(nadaljevanje) kakor tudi sami zdravstveni pregledi. Če bo te več, bo tudi potem bolezni manj. Prepričana sem, da je potrebno za temeljito zdravstveno reformo, ki jo potrebujemo, dobro zastavljen koncept kakor tudi dobro komuniciranje z javnostjo, da bomo vsi razumeli, kaj pravzaprav je namen reforme. Namen reforme pa je, da imamo dostop do kakovostne zdravstvene storitve, kadar jo potrebujemo, da ni bistveno, ali je državno ali je zasebno oziroma koncesionar, ampak je bistveno to, da vsi dobimo storitev takrat, ko jo potrebujemo, ko smo bolni ali pa takrat, ko nas je treba ozavestiti o tem, kakšno življenje potrebujemo. O tem, ko že imam besedo, bi seveda rekla tudi, da je več športa in rekreacije tudi neke vrste preventiva. In menim, da bi tudi v šolstvu morali imeti oziroma v šolah morali imeti več športne vzgoje, zlasti pa bi ta športna dejavnost morala biti bolje zastopana tudi v študentskem sektorju.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Izvolite repliko, kolega Kordiš.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala.</font><br/>
<font size="4">	Prijavljam se za repliko, ne za intervencijo predlagatelja, ker sem bil očitno napak razumljen. Delo zdravnika ne glede na to, a gre za družinskega zdravnika ali kje drugje, je zahtevno in je odgovorno, tako iz zahtevanega znanja kot iz zahtevnosti posegov, pa navsezadnje z ljudmi, s pacienti, s katerimi se morajo ukvarjati. Pa vsi vemo, da smo tisoč in en cvet med nami, kdo je bolj težak, kdo je manj težak in tako naprej. Zakaj to izpostavljam, je, ker ni šanse, da ti lahko normalno kakovostno delaš 8 ur na dan to zahtevno delo, zraven pa še popoldansko fušaš in to kontinuirano počneš leta in leta. Ne gre, ne gre. Uničil boš samega sebe, izgorel boš trikrat, ne samo enkrat, delal boš napake, škodoval boš pacientu, tudi če temu ne želiš. Zato dvoživkarstvo čisto tehnično fizično ni izvedljivo na tak način, kot ga prodajate v konceptu. Gre skozi samo zato, ker ljudje, zaposleni v javnih bolnišnicah, svojega dela tam ne opravljajo. Ker tam svojega dela ne opravljajo, se čakalne dobe podaljšujejo. Ker se čakalne dobe podaljšujejo, imajo ti isti ljudje, ki prispevajo k čakalnim dobam, več biznisa kot zasebniki v popoldanskem času. In krog je sklenjen. Sam koncept dvoživkarstva ne zdrži s solidarno javno usmeritvijo, ki naj bi vodila našo zdravstveno oskrbo. In niste me razumeli ne na točki denarja. Kot prvič, ja, denarja v zdravstveni blagajni pri nas je premalo, ampak ga je še vedno pa toliko, da zavod plačuje določene, javna blagajna plačuje določene posege tudi preko plana. Recimo ortopedi, 320 ortopedskih posegov več bi se lahko naredilo, pa se jih ni. Ne, ker zavod ne bi dal denarja, ampak zato, ker so tisti ortopedi se dopoldne štempljali, potem pa odcepljali iz UKC v Ljubljani delat kot privatniki med svojim javnim službenim časom. / oglašanje iz dvorane/</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Čas.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Ja, zaključujem, ja. Tako da tudi, če bi to počeli popoldne, zelo očitno ni bil problem denar. Problem je bila sama inštitucija dvoživkarstva. Enako lahko rečemo tudi za kadrovsko pomanjkanje. Ja, imamo kadrovsko pomanjkanje. Ja, stanje je zatečeno že 20, 30 let, ampak teh 320 ortopedskih posegov, ki se ni zgodilo, se ni zgodilo zaradi tega, ker bi bilo kadra premalo, ampak zato, ker ta kader, ki je bil, ni želel opravljati svoje javne službe, namesto svojega javnega dela v javni bolnišnici pa je odšel na zaslužkarske prakse.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Zdaj pa vas obveščam, imamo še dobrih 5 minut do zaključka seje. Sprašujem kolega Trčka, boste sedaj nastopili v tem času ali… / oglašanje iz dvorane/ V redu, zato vas sprašujem, če želite, da začnete, pa potem bomo videli, kako bo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ja, hvala za besedo.</font><br/>
<font size="4">	Glejte, navsezadnje sem včeraj žrtvoval edini dan, ki ga imam za družino, da se pripravim na to sejo, se zapeljal čez Trojane v Ljubljansko kotlino in sem od zjutraj tukaj. </font><br/>
<br/>
<b><font size="4">36. TRAK: (NM) – 10.55</font></b><br/>
<br/>
<b><font size="4">	</font></b><font size="4">(nadaljevanje) Glejte, jaz bom začel, če govorimo o dvoživkah, pri samem sebi. Jaz trenutno v mandatu Janševe Vlade niti ne predsedujem kateremkoli odboru, pa bom v bistvu izgubil licenco profesorja, ker enostavno ob resnem delu v parlamentu nimam časa za to, kar je bila moja kariera, ki sem jo 30 let gradil in zapravil toliko, toliko denarja za knjige in nisem končal drugega doktorata in sem dvakrat klofnil skup. Sem rekel, če bom tretjič padel, otroci ne bojo imeli starša. Zdaj, jaz imam dvojno-logični problem. Zdravnikov primanjkuje, vsi izpostavljate. Zdravstvo niso samo zdravniki, kar me zelo žalosti. Pa se mi zdi, da je od trenutnega resornega ministra partnerka medicinska sestra ali diplomirana medicinska sestra. Zdravstvo je tudi dosti več. Zakaj imam logični problem? In seveda ne se slepit, zdravstvenega kadra bo vedno primanjkovalo in penez bo vedno premalo. To je odlika vseh razvitih družb. Glede na število kadra, glede na število denarja, ki ga imamo, imamo mi v bistvu še zelo kvalitetno in dostopno javno zdravstvo. Drugič, ne moremo govoriti o državnem zdravstvu. O državnem zdravstvu bi kvečjemu lahko govorili, če bi imeli nek sistem, ki bi bil bližje anglosaksonskemu. Mi imamo javno zdravstveno blagajno. Če bi večji del financirali iz proračuna, potem bi govorili o državnem. Gospod zdravnik, vi zmagujete z glavo. Glejte, bom rekel takole. Od odraslih oseb v moji družini, naši družini jih največ dela v zdravstvu in farmaciji, če prištejem še prijatelje, znance, pridemo do direktorice bolnišnice v Kanadi, do medicinske sestre na Novi Zelandiji. V bistvu samo ta azijski del nimamo trenutno še pokrit. Tako da žali boga, tudi jaz se malo na te zadeve spoznam. Zdaj, če primanjkuje zdravnikov, kot radi pravite, hm, kako lahko imamo dvoživke. Če jih primanjkuje, če je bila resna politika, bi jih moral javni zdravstveni sistem vse potegnit vase. Sočasno pravi kolegica Škrinjar, jaz hočem izbirat gor in dol. Če primanjkuje, ne moreš izbirat. In mi poslanci in poslanke pozabljamo, da smo tisti drugi odstotek po dohodkovnosti in tudi izvršilna oblat v slovenski družbi. Velika večina naših državljanov, kolegi iz Levice bi rekli 99 %, nima možnosti te izbire. A moja mati, ki je pregarala za onih 500 nekaj evrov penzije, nima izbire kot Mojca Škrinjar ali pa ima izbiro, če jaz dofinanciram. Nehajmo se slepit. In tudi bom tako rekel, to se strinjam s predstavniki zdravstva. Slovensko zdravstvo predstavljajo in čisti zasebniki in koncesionarji in seveda, ki delajo v zavodih v slovenskem javnem zdravstvu. To si v bistvu dajmo priznat in moramo priznat in podobno kot v kakih drugih sistemih, kjer smo močni ego tripi, akademska sfera je ista, velika večina ljudi ni barab. Ampak veste, vi gospod kot predstavnik Zdravniške zbornice ste rekli, mene te dvoživke žali, pa ste sami navedli lep nabor metafor, jaz imam rad žmohtni jezik. Ampak veste, kaj je zame ključni problem? Če se dotaknem samo zdravnikov in tega. Nekaj, kar imenujemo profesionalna deontologija. Vi znotraj stroke molčite, ko bi morali govoriti. To je molk organa. To je tudi kazensko pregonljivo, a veste. In ni izgovor to, da je ljudi malo, da resno ne delajo in da si privoščijo vlakec ali si privoščijo Namibijo. Nekako sem povprašal enega vodilnih evropskih nefrologov iz Avstrije, kaj si misli o tej Namibiji zgodbi. Prvo, človek sploh ni mogel poštekat, da se lahko to dogaja. Drugo, je rekel, če prevedem v slovenščino, tak človek bi iz sistema odpadel kot gumb od blaga. Ura bo 11. V tem trenutku se bom ustavil, potem bomo pa nadaljevali naslednjič.</font><br/>
<font size="4">	Hvala.</font><br/>
<br/>
<b><font size="4">37. TRAK: (NM) – 11.00</font></b><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">No, saj bi vam dali še nekaj minut, dr. Trček, ampak v redu. / oglašanje iz dvorane/ Ne more biti replika, ker ni zaključil. Ker ni zaključil, replika bo lahko šele, ko bo dr. Trček naslednjič zaključil.</font><br/>
<font size="4">	Tako da se vam vsem zahvaljujem danes za sodelovanje in nadaljujemo takoj, ko bo mogoče. Vam pa povem, kdo so zaenkrat prijavljeni, da boste vedeli tudi za naslednjič. Po kolegu Trčku imamo eno repliko, potem je kolega Möderndorfer, kolega Cigler, Tomićeva, Lenart, kolega Simonovič, Jeraj, Dimic in pa Starović. To so zaenkrat prijavljeni.</font><br/>
<font size="4">	Lep dan še naprej vam želim.</font><br/>
<br/>
<b><font size="4">(SEJA JE BILA PREKINJENA 20. SEPTEMBRA 2021 OB 11.01.)</font></b>
</root>