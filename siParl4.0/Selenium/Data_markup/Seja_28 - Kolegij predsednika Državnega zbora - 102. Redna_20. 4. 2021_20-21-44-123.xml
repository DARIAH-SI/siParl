<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>102. seja</b><br/>
<br/>
<b>(20. april 2021) </b><br/>
</p></div><br/>
<b>Sejo je vodil Igor Zorčič, predsednik Državnega zbora.</b><br/>
<b>Seja se je začela ob 14.02.</b><br/>
<br/>
<b>1. TRAK: (TB)</b><br/>
<br/>
	<b>PREDSEDNIK IGOR ZORČIČ:</b> Spoštovani kolegice, kolegi, začenjam 102. sejo Kolegija!<br/>
	Obveščam vas, da kolega Franca Juršo po pooblastilu nadomešča Branko Simonovič.<br/>
<br/>
	Prehajamo na <b>1. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</b><br/>
	Gradivo k tej točki ste prejeli s sklicem seje kolegija in sicer, dve zahtevi skupine poslank in poslancev za sklic izredne seje Državnega zbora in Predlog sklepa o obstoju izrednih okoliščin, ter sklicu in izvedbi 71. izredne seje Državnega zbora. Skupini poslancev namreč v zahtevah predlagata, da se izredni seji izvedeta skladno s 93.a členom Poslovnika zbora.<br/>
Predlagam, da se na podlagi obeh zahtev skliče ena izredna seja zbora.<br/>
Odpiram razpravo. Želi kdo besedo? (Da.)<br/>
/ oglašanje iz dvorane/ Ja, kolega Šiško.<br/>
<br/>
<b>DUŠAN ŠIŠKO (PS SNS): </b>Hvala predsednik. <br/>
Ja, glejte, jaz bi predlagal, da imamo v petek ob 9. uri, ker je to le seja in ne bo tako kratka, bo dolga. Ne vem, zakaj bi ob 11. štartal, prej smo se dogovoril, da te komisije, pa te, če je seja, da se prestavijo, zato predlagam, da se ob devetih začne.<br/>
Hvala.<br/>
<br/>
<b>PREDSEDNIK IGOR ZORČIČ:</b> / medsebojni pogovor/ Zjutraj ima sejo Odbor za zadeve EU, tako, kot vsak petek, tako da, zaradi tega je bila določena… / oglašanje iz dvorane/ Komisija za nadzor javnih financ. … Tako da…<br/>
Kolegice, kolegi, zdaj, dajem to v razpravo, ta predlog. Če ni zadostne večine, potem predlagam, da gremo naprej z tem, kar je bilo predlagano že v samem sklepu, se pravi, ob 11. uri.<br/>
Se želi kdo opredelit? Je še kdo, ki ocenjuje, da bi prej dali to sejo? / oglašanje iz dvorane/ / medsebojni pogovor/ Ob 10ih? Se gremo kot na dražbi? … / oglašanje iz dvorane/ Se strinjamo? / oglašanje iz dvorane/<br/>
Če se strinjate, po večini, s tem, da damo ob desetih, potem bi jaz dal na glasovanje, predlog, da se 71. izredna seja skliče in izvede kot seja na daljavo. Predlog bo sprejet, če ga podprejo vodje poslanskih skupin, katerih člani predstavljajo dve tretjini vseh<br/>
<br/>
<b>2. TRAK: (SB) – 14.05</b><br/>
<br/>
	(nadaljevanje) poslancev. Torej, ne glasovanje bi dal naslednji predlog sklepa. Sprejme se predlog sklepa o obstoju izrednih okoliščin ter sklicu in izvedbi 71. izredne seje Državnega zbora s to spremembo, torej, da se začne seja ob 10. uri. <br/>
	Kdo je za? (NSi, SNS, SDS, SMC, skupnosti, DeSUS, Nepovezani.) Proti? Vzdržani? (SAB) Mora biti dve tretjini. Je še kdo za ali bomo imeli navadno sejo? / Medsebojni pogovor./<br/>
	Ugotavljam, da sklep ni sprejet.<br/>
	Ne, zdaj, glejte, kar je je, ne moremo se iti tržnice.<br/>
Ker sklep ni izglasovan dajem na glasovanje naslednji predlog sklepa. Poslanske skupine k eni točki dnevnega reda 71. izredne seje Državnega zbora najavijo čas v skladu s tretjim odstavkom 67. člena Poslovnika zbora, predlagatelja, vlada in skupina poslancev imata pri predlogih zakona in predlogih aktov za dopolnilno obrazložitev na voljo do 5 minut, za razpravo pa največ do 30 minut. Vlada pa ima pri 1. točki za predstavitev mnenja na voljo do 5 minut. <br/>
Kdo je za? (Nepovezani, NSi, SDS, SMC, manjšina, DeSUS.) Proti? Vzdržani? (SAB)<br/>
Ugotavljam, da je sklep sprejet. <br/>
Predlagam, da odločamo še o sklepu katerim bi matičnemu delovnemu telesu izjemoma omogočili delo po 22. uri, če bi bilo to potrebno za pripravo predlog odlokov za obravnavo na izredni seji Državnega zbora. 	<br/>
Na glasovanje dajem naslednji predlog sklepa. Odbor za finance lahko za obravnavo predloga odloka v okviru za pripravo proračunov sektorja države za obdobje od 2022 do 2024 in predloga odloka o spremembah odloka v okviru za pripravo proračunov sektorja država za obdobje od 2020 do 2022 po potrebi v četrtek 22. aprila 2021 zaseda tudi po 22. uri. <br/>
Kdo je za? (DeSUS, SNS, NSi, SDS, SMC, manjšina.) Ugotavljam kdo je proti? Vzdržan?<br/>
Ugotavljam, da je predlog sklepa sprejet. <br/>
Zaključujem to točko dnevnega reda. <br/>
<br/>
Prehajamo na<b> </b>2<b>. TOČKO – PREDLOG ZA OBRAVNAVO PREDLOGOV AKTOV IN PREDLOGOV ZAKONOV PO SKRAJŠANJEM POSTOPKU.</b><b> </b>Predlog ste prejeli s sklicem seje Kolegija. Razpravljali in odločali bomo o sedmih predlogih za obravnavo predlogov aktov oziroma predlogov zakonov po skrajšanjem postopku. Najprej o tem, da se po skrajšanem postopku obravnava predlog zakona o dopolnitvi Zakona o dodatku pokojnin za delo in izjemne dosežke na področju športa. Želi besedo predstavnik predlagateljev predloga zakona? Kolega Matjaž Han.<br/>
<br/>
<b>MATJAŽ HAN (PS SD):</b> Hvala lepa. S to novelo zakona predlagamo zgolj spremembo prvega odstavka 3. člena Zakona o dodatkih k pokojnini za delo in izjemen dosežke na področju športa. Predlagamo dopolnitev 3. člena tako, da bodo do dodatkov upravičeni tudi športni invalidi, ki so osvojili medalje na svetovnih prvenstvih iz par olimpijskih disciplin. S tem bomo odpravili na nek način diskriminacijo športnih invalidov, ki jih je potrdil tudi zagovornik načela enakosti. Ker do zdaj so dobivali dodatek samo tisti, ki so osvojili medaljo na par olimpijskih igrah, zato predlagamo, da se to sprejme. Hvala lepa.<br/>
<br/>
<b>PREDSEDNIK IGOR ZORČIČ:</b> Hvala lepa. Še kdo? Ne. Zaključujem razpravo. Na glasovanje dajem naslednji predlog sklepa. Predlog zakona o dopolnitvi Zakona o dodatku k pokojnini za delo in izjemni dosežki na področju športa se obravnava po skrajšanjem postopku. <br/>
Kdo je za? (Soglasno.) Sprejeto.<br/>
<br/>
Prehajam na obravnavo predloga, da se po skrajšanem postopku obravnava predlog sprememb in dopolnitev Poslovnika Državnega zbora. Želi besedo Vojko Starović?
<ul>
<ul><br/>
<b>VOJKO STAROVIĆ (PS SAB):</b> Hvala lepa. Gre za spremembe zakona, ki se usklajujejo od leta že 2018</ul>
</ul>
<br/>
<b>3. TRAK: (VP) 14.10</b><br/>
<br/>
<b>	</b>(nadaljevanje) Na Komisiji za poslovnik smo prišli do soglasja, zato mislim, da ni nobenih težav, da zadevo damo v skrajšanem postopku naprej, saj se tiče samo nas, Državnega zbora. Gre se pa za imuniteto, in sicer imuniteto, da se lahko tudi poslancu, če se jo sam odreče, naknadno prizna, če tako odloči Državni zbor. Druga sprememba se pa tiče 118. člena, torej da lahko preldagatelj zakon kadarkoli umakne ali ga nadomesti pred sejo Državnega zbora. To pa pomeni v bistvu, da se ne obravnava nekih zadev, kjer predlagatelj nima več interesa, da se obravnava v taki zadevi, torej nekje olajša postopek. Te dve spremembi sta.<br/>
	Hvala lepa.<br/>
<br/>
	<b>PREDSEDNIK IGOR ZORČIČ: </b>Hvala lepa.<br/>
	Še kdo? Ne. Zaključujem razpravo.<br/>
	Na glasovanje dajem naslednji predlog sklepa: <br/>
	Predlog sprememb in dopolnitev Poslovnika Državnega zbora se obravnava po skrajšanem postopku.<br/>
	Kdo je za? (DeSUS, Levica, LMŠ, NeP, NSi, SAB, SD, SDS, SMC, SNS, IMNS.) Kdo je proti? (Nihče.) Vzdržan? (Nihče.)<br/>
	Ugotavljam, da je sklep sprejet.<br/>
<br/>
	Prehajam na obravnavo predloga, da se po skrajšanem postopku obravnava predlog Zakona o dopolnitvah Zakona o dodatnih ukrepih za omilitev posledic COVID-19. <br/>
	Želi besedo predstavnik predlagatelja? Ne. Želi še kdo besedo? Ugotavljam, da ne. Zaključujem razpravo. <br/>
	Prehajamo na glasovanje.<br/>
	Na glasovanje dajem naslednji predlog sklepa:<br/>
	Predlog Zakona o dopolnitvah Zakona o dodatnih ukrepih za omilitev posledic COVID-19 se obravnava po skrajšanem postopku. <br/>
	Kdo je za? (DeSUS, Levica, LMŠ, NeP, NSi, SAB, SD, SDS, SMC, SNS, IMNS.) Kdo je proti? (Nihče.) Vzdržan? (Nihče.)<br/>
	Ugotavljam, da je sklep sprejet.<br/>
<br/>
	Prehajam na obravnavo predloga, da se po skrajšanem postopku obravnava predlog dopolnitve Poslovnika Državnega zbora.<br/>
	Želi besedo Gregor Perič, prvopodpisani predlagatelj? <br/>
<br/>
	<b>GREGOR PERIČ (PS SMC): </b>Hvala lepa, gospod predsednik, za besedo. Lep pozdrav vsem, kolegice in kolegi.<br/>
	V bistvu gre za spremembo poslovnika, ki v 48. členu opredeljuje način dela predvsem preiskovalnih komisij. In rešitev, ki jo predlagamo, je ta, da poleg tega, ko bi delovala dve stalni delovni telesi, torej dva odbora ali pa komisiji, da lahko istočasno zaseda tudi preiskovalna komisija, da na ta način vsaj nekoliko odpravimo tiste zamaške, ki nastajajo. Ker vemo, da je tudi teh komisij več, tako da bodo preiskovalne komisije v tem smislu tudi lažje poslovale. <br/>
	Hvala.<br/>
<br/>
	<b>PREDSEDNIK IGOR ZORČIČ: </b>Hvala lepa.<br/>
	Želi kdo razpravljati? Ugotavljam, da ne. Zaključujem razpravo.<br/>
	Prehajamo na glasovanje.<br/>
	Na glasovanje dajem naslednji predlog sklepa:<br/>
	Predlog dopolnitve Poslovnika Državnega zbora se obravnava po skrajšanem postopku. 	<br/>
	Kdo je za? (SNS, NeP, DeSUS, SDS, NSi, SMC, IMNS.) Kdo je proti? (Levica.) Vzdržan? (SAB.)<br/>
	Ugotavljam, da je sklep sprejet.<br/>
	<br/>
	Prehajam na obravnavo predloga, da se po skrajšanem postopku obravnava predlog Zakona o spremembah in dopolnitvah Zakona o čezmejnem izvajanju storitev.<br/>
	Želi besedo predstavnica vlade? <br/>
	Mag. Janja Garvas Hočevar, imate besedo. <br/>
<br/>
	<b>MAG. JANJA GARVAS HOČEVAR: </b>Hvala za besedo.<br/>
	Vlada Republike Slovenije predlaga Državnemu zboru, da predlog zakona obravnava po skrajšanem postopku, saj gre za uskladitev s pravnim redom EU, in sicer z direktivo o napotitvi delavcev na delo v okviru opravljanja storitev. S prenosom direktive se zagotavlja načelo uporabe enakih pravil glede plačila za opravljeno delo napotenih delavcev, kot to velja za lokalne delavce v skladu z zakonodajo in splošno veljavnimi kolektivnimi pogodbami na ravni države napotitve, časovno omejevanje dolgotrajnih obdobij napotitev, pri čemer se obdobja napotitev v primeru nadomestitev delavcev za opravljanje istovrstnih storitev na istem delu seštevajo, in obvezna zagotovitev spoštovanja načela enakega obravnavanja v primeru, ko čezmejno storitev napoteni delavci opravljajo zaposleni pri delodajalcu za zagotavljanje dela. <br/>
	Hvala.<br/>
<br/>
	<b>PREDSEDNIK IGOR ZORČIČ: </b>Hvala lepa.<br/>
	Odpiram razpravo. Vidim, da ni želje po razpravi. <br/>
	Prehajamo na glasovanje.<br/>
	Na glasovanje dajem naslednji predlog sklepa:<br/>
	Predlog Zakona o spremembah in dopolnitvah Zakona o čezmejnem izvajanju storitev se obravnava po skrajšanem postopku. <br/>
	Kdo je za? (SNS, NeP, DeSUS, SDS, NSi, SMC, IMNS, SAB.) Kdo je proti? (Nihče.) Vzdržan? (Levica.)<br/>
	Ugotavljam, da je sklep sprejet.<br/>
<br/>
	Prehajamo na obravnavo predloga, da se po skrajšanem postopku obravnava predlog Zakona o spremembi in dopolnitvi Zakona o državni upravi. <br/>
	Želi besedo predstavnica vlade?<br/>
	Mag. Janja Garvas Hočevar, imate besedo.<br/>
<br/>
<b>4. TRAK: (AB) – 14.15</b><br/>
<br/>
<b>MAG. JANJA GARVAS HOČEVAR: </b>Hvala.<br/>
	Tudi tukaj predlagamo obravnavo po skrajšanem postopku, ker gre za manj zahtevne spremembe in dopolnitve zakona. Določan nemožnost, da se ministrstvu pristojnem za zdravje namesto dveh imenuje največ tri državne sekretarje, interni informacijski sistem ministrstva pristojnega za notranje zadeve pa se izloči iz centralizacije informatike v državni upravi.<br/>
	Hvala.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
	Odpiram razpravo. Želi kdo besedo? Ugotavljam, da ne. Zaključujem. Prehajamo na glasovanje. Na glasovanje dajem naslednji predlog sklepa. Predlog zakona o spremembi in dopolnitvi Zakona o državni upravi se obravnava po skrajšanem postopku.<br/>
	Kdo je za? (NSi, Nepovezani, DeSUS, SNS, SDS, SMC, manjšina.)<br/>
	Kdo je proti? (Levica.)<br/>
	Vzdržani? (SAB.)<br/>
	Ugotavljam, da sklep je sprejet.<br/>
	Prehajam še na obravnavo predloga, da se po skrajšanem postopku obravnava predlog zakona o spremembi Zakona o usmerjanju otrok s posebnimi potrebami. Želi besedo Aljaž Kovačič, predstavnik predlagatelja predloga zakona?<br/>
<br/>
	<b>ALJAŽ KOVAČIČ (PS LMŠ):</b> Hvala za besedo, predsednik. Kolegice in kolegi!<br/>
	V Listi Marjana Šarca smo vložili predlog zakona o spremembah Zakona o usmerjanju otrok s posebnimi potrebami, s katerim želimo omogočiti enak položaj otrok s posebnimi potrebami v izobraževanju in posledično maksimalno njihov razvoj in potencial. S predlagano spremembo želimo zagotoviti, da bodo do spremljevalcev upravičeni vsi tisti otroci s posebnimi potrebami, ki potrebujejo stalnega spremljevalca za izvajanje fizične ali druge pomoči v času šolanja. Po trenutni ureditvi so do stalnega spremljevalca upravičeni zgolj težje in težko ovirani ter slepi otroci. Gre za spremembo zgolj enega člena, zaradi česar menimo, da so izpolnjeni pogoji za obravnavo zakona po skrajšanem postopku. Gre namreč za manj zahtevne spremembe in dopolnitve zakona, zato predlagamo, da podprete skrajšani postopek.<br/>
	Hvala.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
	Odpiram razpravo. Želi kdo besedo? Ugotavljam, da ne. Prehajamo na glasovanje. Na glasovanje dajem naslednji predlog sklepa: Predlog zakona o spremembi Zakona o usmerjanju otrok s posebnimi potrebami se obravnava po skrajšanem postopku.<br/>
	Kdo je za? (Nepovezani, SNS, Levica, soglasno sprejeto.)<br/>
	Zaključujem to točko dnevnega reda. <br/>
<br/>
	Prehajamo na točko <b>3 – PREDLOG SKLEPA O SPREMEMBAH IN DOPOLNITVAH SKLEPA O DOLOČITVI ŠTEVILA MEST POSLANSKIH SKUPIN V DELOVNIH TELESIH DRŽAVNEGA ZBORA IN O DOLOČITVI POSLANSKIH SKUPIN, KI JIM PRIPADAJO MESTA PREDSEDNIKOV IN PODPREDSEDNIKOV DELOVNIH TELES DRŽAVNEGA ZBORA.</b><br/>
Zahtevo Poslanskih skupin LMŠ, SD, Levica, SAB in Poslanske skupine Nepovezanih poslancev za sklic seje kolegija ste prejeli s sklicem seje kolegija. V zvezi s to zahtevo vas obveščam, da sem se glede predloga sklepov pod številko 1 posvetoval z Zakonodajno-pravno službo. Na podlagi tega posveta sem se odločil, da kolegij ne bo glasoval o tem predlogu, ampak bo glasoval samo o predlogu sklepa pod številko 2. Ustavno skladna razlaga petega odstavka 33. člena v povezavi s tretjim odstavkom 31. člena Poslovnika Državnega zbora namreč vodi do stališča, da kolegij pri sestavi delovnih teles in odločanju o funkciji o njih upošteva tudi Poslansko skupino Nepovezanih poslancev. <br/>
	Odpiram razpravo. Želi kdo besedo? <br/>
	Janja Sluga.<br/>
<br/>
	<b>JANJA SLUGA (PS NeP):</b> Ja, hvala lepa, predsednik.	<br/>
	Kot zdaj že seveda vrabci na veji čivkajo, smo trije poslanci Poslanske skupine SMC zapustili to Poslansko skupino in skupaj z enim poslancem DeSUS-a ustanovili Poslansko skupino Nepovezanih poslancev in sicer 29. marca letos. To seveda bistveno spremeni razmerja, ki jih določa Poslovnik Državnega zbora, ko govori o tem, da poslanskim skupinam seveda pripadajo mesta v delovnih telesih, skladno s številom poslancev v njihovih poslanskih skupinah. Seveda pa podre tudi razmerja, ki so določena med koalicijo in opozicijo. Saj kdor je že kdaj sodeloval pri ustvarjanju razreza števila mest po delovnih telesih, dobro ve, da gre tukaj za čisto matematično operacijo, ki ni predmet pogajanj, pač pa jo pripravijo službe Državnega zbora. Vsi smo prejeli te Excelove tabele, v kateri na podlagi matematičnih operacij so <br/>
	<br/>
<b>5. TRAK: (TB) – 14.20</b><br/>
<br/>
	(nadaljevanje) zapisane neke številke, ki se nanašajo na to, koliko mest pripada posamezni poslanski skupini, kakšna so razmerja po delovnih telesih, kje ima večino opozicija, kje koalicija, koliko je tudi predsedniških in podpredsedniških mest in tako naprej.<br/>
	Mi smo imeli, predsednik, ti si sklical prvi posvet, na to temo, s temi številkami, že 31. marca letos, kjer se je opravila neka osnovna razprava o tem, da seveda so ta razmerja spremenjena, da obstaja nova poslanska skupina s štirimi poslanci in takrat, seveda, nihče ni nasprotoval temu, da tudi Poslanska skupina Nepovezanih poslancev dobi svoja mesta v delovnih telesih. Takrat je bilo dogovorjeno, da glede na to, da očitno ob tem obstaja soglasje, da Poslanska skupina Nepovezanih pripravi predlog, kako bi se to naredilo.<br/>
Vmes je preteklo dobrih 14 dni, mi smo seveda to tudi naredili in predlagali, kako bi z najmanj nevšečnostmi, tako, kot je bilo tudi v razpravi na tem posvetu izpostavljeno, prenesli ta delovna mesta. Najmanj nevšečnosti pomeni, da v veliki večini, če se le da, poslanci, ki so člani nove nepovezane poslanske skupine, da se izrazim malo po domače, odnesejo mesta, ki so jih že zasedali, pač s seboj. V tem smislu je bil tudi pripravljen predlog sklepa, ki ne glede na to, da nam po matematičnem razrezu pripada 15 mest, pa vendarle, smo se zaradi lažje izvedbe odločili, da predlagamo spremembo na 12 mestih in da se ta sprememba nanaša na članstva v odborih, ki smo jih poslanci nepovezane poslanske skupine zasedali že na svojih starih pozicijah, v bivših poslanskih skupinah.<br/>
Seveda, izkazalo se je, v tem razrezu, da je SMC tista, ki ima zaradi odhoda, največ mest preveč in sicer, če pogledate to tabelo, govorimo o 12 mestih in točno 12 mest je predlog sklepa, o katerem bomo danes glasovali. Kot sem že predhodno izpostavila, gre za mesta, ki so po večini bila že tista, ki smo jih točno ti poslanci zasedali in v nobeni drugi poslanski skupini ne predstavlja to nikakršne spremembe, gre samo za prenos med SMC-jem in nepovezano poslansko skupino.<br/>
Seveda, Poslovnik Državnega zbora v 33. členu, v četrtem odstavku, pravi, »…da se vsaki poslanski skupini praviloma zagotovi vsaj eno mesto v vsakem delovnem telesu…«, in ja, peti odstavek, seveda pravi, da se pri tem določanju funkcij, torej funkcij, lahko upošteva tudi Poslanska skupina Nepovezanih poslancev. Dejstvo pa je, da v tridesetletni zgodovini Državnega zbora Republike Slovenije, nikoli nobeni izmed šestih, do zdaj nastalih poslanskih skupin nepovezanih poslancev, kolegi poslanci niso odrekli članstva v delovnih telesih. Celo več, do zdaj ustanovljene Poslanske skupine Nepovezanih poslancev so tudi, ne samo predsedovale delovnim telesom, pač pa tudi v primeru, ko niti ni bilo poslanske skupine, pač pa govorimo o enem samem, nepovezanem poslancu, nikomur – nikomur – na pamet ni padlo, da bi temu enemu nepovezanemu poslancu odrekel glasovalno pravico v dveh tretjinah zakonodajnega postopka. Ponavljam, v dveh tretjinah zakonodajnega postopka.<br/>
Dve tretjini zakonodajnega postopka sta namreč tisti, ki se odvijeta v okviru dela na pristojnih delovnih telesih tega parlamenta in z tem, ko se mesto poslancem, štirim poslancem, od devetdesetih,<br/>
<br/>
<b>6. TRAK: (VP) 14.25</b><br/>
<br/>
<b>	</b>(nadaljevanje) odreče na teh delovnih telesih, se jim seveda onemogoči sodelovanje v zakonodajnem postopku. To pomeni, da ljudje, ki so te poslance obkrožili na volitvah, niso zastopani. To pomeni tudi to, da ti poslanci, ki pripravijo neke zakonodajne predloge, o njih nimajo pravice glasovati - o svojih zakonodajnih predlogih, ki jih vložijo v proceduro, nimajo pravice glasovati. Jaz vas opozarjam, da mi štirje poslanci nimamo samo pravice sodelovati na delovnih telesih, mi imamo to dolžnost. In mi imamo to dolžnost glasovati. <br/>
	Ko se je v preteklosti podoben primer, ko so se podobni primeri dogajali, ste vsi tisti, ki danes nasprotujete temu, da bi bili štirje poslanci tega Državnega zbora enakopravni in enakovredni vsem ostalim, to seveda zagovarjali. Še celo zelo odločno ste zagovarjali. Leta 2000 ste na primer tri mesece obstruirali delo Državnega zbora, od novembra 2000 do marca 2001, kolegi iz SDS-a, iz Nove Slovenije in tako naprej, ravno iz istih teh razlogov. Torej od novembra 2000 do marca 2001 je potekala obstrukcija zaradi mest po delovnih telesih. Kolega Horvat je v preteklosti celo pozival, v letu 2007, ko je bilo govora o nepovezani poslanski skupini, celo pozival še en korak dlje. Torej ne samo, da se nepovezanim poslancem dajo delovna mesta na odborih, pač pa da celo poziva, da, bom citirala, »morda bi vložili še kanček napora in poskušali pridobiti prisotnost predstavnika nepovezanih poslancev na današnjem kolegiju«. Torej takrat je bilo edino logično, edino normalno, nikomur se ni zdelo sporno, edino pravično in prav, da je poslanska skupina nepovezanih poslancev enakopravna. Ko sem govorila o prejšnjem mandatu, pa lahko grem še nekaj časa nazaj in se spomnimo bivšega kolega Jožefa Kavtičnika, ki je 7. maja 2014 ravno ta tem, kar sem prej obrazložila, utemeljeval tudi to, da je praktično brez vsake razprave nepovezani poslanski skupini pripadlo število mest na delovnih telesih kot vsem ostalim. Ker, citiram, rekel je točno to: »gre samo za spremembo števila mest med nepovezanimi poslanci in poslanci Pozitivne Slovenije, tako da mislim, da se druga razmerja ne spreminjajo in torej ni težav«. In tudi takrat je bilo praktično brez razprave zadeva tako urejena. In ko sem govorila o nepovezanem poslancu in obrazložitvi, takrat je tudi SMC - seveda, edino normalno - v celoti zastopal stališče, da tudi nepovezanemu enemu samemu poslancu ali pa poslanski skupini nepovezanih poslancev normalno pripadajo mesta po odborih. In takrat je takratni predsednik Državnega zbora iz vrst SMC dr. Miran Brglez zelo jasno povedal: »tukaj gre samo za matematični izraz tistega, kar predlog sklepa vsebuje po poslovniku«. <br/>
	Torej matematični izraz. In to je to, o čemer govorim. To niso mesta, ki bi nekomu pripadala in bi nekdo drug moral za njih prositi, in ta, ki niso njegova, bi jih moral dati – ker niso njegova. To so mesta, ki z matematično operacijo, z razdelitvijo skladno s poslovnikom, ki si je nisem izmislila jaz, Janja Sluga, ali pa kdorkoli od nepovezanih poslancev, ni si je izmislil predsednik Državnega zbora, ni si je izmislila opozicija, pač pa so jo pripravile strokovne službe Državnega zbora, kot jo pripravijo vsakič. In ta matematična operacija pravi, da ima <br/>
<br/>
<b>7. TRAK: (SB) – 14.30</b><br/>
<br/>
	(nadaljevanje) SMC 12 mest preveč in da po tem razrezu Nepovezani poslanci lahko zasedemo 15 mest, želimo jih 12. V preteklosti je celo Ustavno sodišče govorilo o tem kaj pomeni izvajanje pasivne volilne pravice. Ko smo glasovali o odvzemu mandata pravnomočno obsojenega poslanca, je potem naknadno odločalo o tem Ustavno sodišče in takrat so bila SDS polna usta kako so temu poslancu kršene pravice. In ja, Ustavno sodišče je res tako ugotovilo. Ampak kaj je Ustavno sodišča zapisalo v svoji obrazložitvi? Zapisalo je, da z onemogočanjem dela enemu opozicijskemu poslancu rušimo delo opozicije, onemogočamo delo opozicije zaradi enega poslanca. Zdaj pa se pogovarjamo o štirih. Ali so ljudje, ki jih zastopamo ti štirje poslanci, danes v tem parlamentu enakopravno zastopani kot vsi ostali? Ali je glas poslancev iz drugih poslanskih skupin vreden dvakrat več kot naš, ali je? Z glasovanjem boste danes to pokazali. Opozorila bi še na eno stvar. Tukaj ne gre za nič drugega kot to, da je potrebno kaznovati štiri poslance, ki si upajo izraziti na glas svoja stališča, ki si upajo ne samo prikimavati in zdaj jim je treba dati lekcijo, ker »ti, ti, ti, kako so si pa to upali«. Upali smo si. In tudi če danes tega sklepa ne boste podprli ne bomo utišani, ampak bomo samo še bolj glasni. In opozarjam SMC še na en primer. Lani maja, ko sta poslansko skupino zapustila dva poslanca, sem jaz kot vodja poslanske skupine navkljub pritiskom koalicijskih partneric SDS in Nove Slovenije vztrajala, da se ta mesta dajo opoziciji. Zdaj je razlika zgolj v tem kdo sedi na stolčku vodje Poslanske skupine SMC. Ne sedi več nekdo, ki zna uveljavljati svojo voljo, ampak nekdo, ki kima tistemu kar se mu reče. <br/>

<ul>
<ul><b>PREDSEDNIK IGOR ZORČIČ:</b> Kolega Matjaž Han.<br/>
<br/>
<b>MATJAŽ HAN (PS SD):</b> Ne vem kako bomo, kako bodo kolegi</ul>
</ul>
glasovali, ne vem. Jaz sem optimist do zadnje sekunde. Če pa potegnem enačaj s posvetom, ki sem ga imel, sem pa pesimist, posvetom, ki smo ga imeli pred eno uro. Jaz upam, da ne bo zopet potem po posvetu različne razlaga kaj je kdo kaj rekel in kaj kdo ni nič rekel. Če hočeš kakšen kompromis doseči moraš kaj ponudit oziroma moraš kaj dati, se moraš kaj pogovarjati. Žal tega ni bilo. Jaz upam še zmeraj, da bo vendarle modrost prevagala, ker ne gre zdaj  za Poslansko skupino Nepovezani, ne gre Poslansko skupino Nepovezanih, ne gre za Poslansko skupino Socialnih demokratov, gre za parlament Republike Slovenije in ta parlament in ta vlada bo če par mesecev predsedovala Evropi in kakšen signal mi dajemo Evropi, za to se pa sami vprašajte, jaz še zmeraj mislim, da bo ta naš predlog, ki smo ga dali, da bodo nepovezani poslanci imeli možnost sodelovali polnopravno na odborih, izglasovan. Hvala lepa.<br/>

<ul>
<ul><b>PREDSEDNIK IGOR ZORČIČ:</b> Hvala lepa. Brane.<br/>
<br/>
<b>BRANE GOLUBOVIĆ (PS LMŠ):</b> Hvala lepa. </ul>
</ul>
2018 je bilo izvoljenih v ta parlament 90 poslank in poslancev in vsi so bili enakopravni, vsi so imeli možnost sodelovali in tudi odločati. Na podlagi tega so se določena razmerja postavila v Državnem zboru. Danes so se ta razmerja porušila, ne prvič, ampak močneje. In temu primerno bi bilo potrebno slediti tudi pri dodelitvi mest v delovnih telesih. Zakaj so delovna telesa tako pomembna, danes smo to že slišali. Zato, ker se tam izvede zakonodajni postopek. <br/>
<br/>
<b>8. TRAK: (TB) – 14.35</b><br/>
<br/>
	(nadaljevanje) Ne čisto malo, ampak, en pomemben del zakonodajnega postopka in na delovnih telesih sodelujemo poslanke in poslanci in vsi bi morali, možnost glasovat. Ne da štirje poslanci in poslanka nimajo pravice glasovati v zakonodajnem postopku. Tega si ta Državni zbor ne sme privoščit. Če spoštujemo to državo, če spoštujemo Ustavo in če spoštujemo demokracijo.<br/>
	Danes bomo odločili o tem, ali ima ta Državni zbor še 90 enakopravnih poslank in poslancev nas sabo in ta odločitev ne bi smela bit sprejeta s preglasovanjem. Tu bi si mogli bit vsi na jasnem. Ta Državni zbor mora imeti 90 poslank in poslancev, ki so enakopravni in imajo vsi pravico odločati. Mene ne zanima, kako je njej ime, me ne zanima iz katere poslanske skupine prihaja, ali so del opozicije ali so del koalicije, ne zanima me, kakšna matematika je zadaj, ali se gre nekaterim zaradi funkcij ali ne. Mene zanima to, kar smo na nek način prisegli, ko smo bili izvoljeni, da spoštujemo Ustavo in da ima ta Državni zbor 90 poslank in poslancev. Če komu ne odgovarja, da imajo vsi enako pravico, samo zato, ker se mu razmerja porušijo, vlada – koalicija, potem ta mogoče ne sodi več v demokracijo, ali pa vzpostavlja nek drug sistem.<br/>
	In še nekaj, od 31. marca je opozicija konstruktivno peljala ta dialog, da se pripelje do neke rešitve za problem, ki to sploh ni problem. 30 let se v tej državi iz tega ni delal problema, danes se dela problem. Zaradi enega podpredsednika Državnega zbora, zaradi enega predsednika odbora, pa še zaradi enega predsednika odbora, pa lahko bi špekuliral. Danes se dela problem, pa se ne bi smel.<br/>
	Še enkrat bom rekel, ni pomembno, kdo so ti poslanke in poslanci, pomembno je, da imajo glasove in v LMŠ-ju bomo tudi danes podprli nekaj samoumevnega, da imajo vsi, se pravi tudi ti štirje, pravico odločati na delovnih telesih, v zakonodajnem postopku in, veste kako pomemben je glas ali pa pravica odločanja, je bilo tudi že rečeno. Nekoga so iz zapora vozil, da je glasoval, tako pomembno je. In, jaz si želim, resnično si želim, zaradi demokracije, zaradi te institucije in pa zaradi ljudi, da danes – grozno mi je to reči -, podelimo pravico tem štirim poslankam in poslancem, pravico odločati na delovnih telesih in da danes ne zrušimo tega Državnega zbora.<br/>
Resnično si to želim in da to naredimo soglasno, od 31. marca naprej, na različnih posvetih in pa tudi uradnih sestankih, to pozivamo. Upam, da bo danes prišlo do tistega, kar je tudi kolega Perič rekel včeraj, v Studiu City, da komunikacija je izredno pomembno, jaz si posvet ne predstavljam da, ko smo za zaprtimi vrati, da vsi komuniciramo, pa danes nihče iz koalicije ni želel spregovoriti, povedati, kaj jih muči.<br/>
In še enkrat, jaz pozivam vse poslanske skupine, da pozabite imena in priimke, pozabite, kdo je koga zapustil in podelite glas vsem poslankam in poslancem danes.<br/>
<br/>
<b>PREDSEDNIK IGOR ZORČIČ:</b> Hvala lepa.<br/>
Besedo ima Matej T. Vatovec.<br/>
<br/>
<b>DR. MATEJ TAŠNER VATOVEC (PS Levica):</b> Najlepša hvala, predsednik.<br/>
Mi se zdaj že tri teden pogovarjamo in razpravljamo o tej zadevi, kot da bi bila neka višja matematika ali pa astrofizika, ampak v resnici gre za neko zelo preprosto zadevo. Tisto, kar moramo ugotovit in kar je pod črto danes pomembno, je to, da imamo na papirju vladno koalicijo, ki šteje 38 glasov in nasproti temu ustrezno število opozicijskih poslanskih skupin. Ta razmerja so se konec marca dodatno porušila in imamo situacijo, da imamo še eno dodatno poslansko skupino in seveda, koalicijske poslanske skupine, ki štejejo manj članov. <br/>
<br/>
<b>9. TRAK: (AB) – 14.40</b><br/>
<br/>
<b>	</b>(nadaljevanje) To je nekaj, kar je, mislim, da zelo preprosto bi moralo biti enostavno razumljivo vsakemu. Pač razmerja, kot zahteva poslovnik, ne upoštevajo realnega stanja – v delovnih telesih govorim – in jih je treba popraviti. <br/>
To je vse, o čemer bi se morali pogovarjat, da ta razmerja, ki jih trenutno imamo v delovnih telesih, ne odražajo dejanskega stanja glasov v Državnem zboru. Zdaj zakaj se to dogaja – jaz lahko tudi špekuliram, da je to zato, ker trenutno ima koalicija s podporo nekaterih na papirju opozicijskih poslanskih skupin večino v teh odborih in je seveda to več kot ustreza. Če parafraziram nek stavek iz kakšnega leta nazaj, pač ta koalicija, ta Vlada je truplo, ki ga z umetnim dihanjem držijo pri življenju nekatere poslanske skupine in poslanci. In tu jaz res ne razumem zakaj se sploh o tem pogovarjamo. Matematika ni mnenje, matematika ni nekaj, o čemer je treba tri tedne razmišljat, ampak je nekaj, kar je potrebno ugotovit. <br/>
Dvanajst mest – smo slišali – ima ena poslanska skupina preveč v delovnih telesih. Teh dvanajst mest ni stvar pogajanj, ni stvar barantanja, ampak je nekaj, kar jim ne pripada. Mi se pogovarjamo o tem, da si nekdo zadržuje nekaj, kar mu ne pripada in noče tega prepustit tistemu, ki mu to pripada. In če to ni nasilje ne samo nad poslovnikom, ampak to je nasilje nad celotno opozicijo kot tako in nasilje nad samim konceptom delovanja tega Državnega zbora. In to je nasilje, ki se ga gre ta vladna koalicija. Nasilje je tudi to, da na zaprtem posvetu, kjer bi naj te stvari uredili, noben od predstavnikov te koalicije niti ne spregovori. Kljub temu, da smo se številni pripravljeni pogovarjat in ugotovit kaj se da naredit, kljub temu, da so želeli dodaten čas in so ga dobili, zato da premislijo kako to stvar uredit. Smo danes tle priča še enkrat po enem tednu, nasilju nad ne samo štirimi poslankami in poslanci Nepovezanih poslancev, ampak nad celotno opozicijo, nad poslovnikom in nad parlamentarno demokracijo. <br/>
	In če smo še ne vem, pred pol leta mislili, da bo ta vladna koalicija teptala samo po različnih institucijah v tej državi in se ne bo dotikala Državnega zbora, lahko danes samo še dvakrat krepko podčrtamo, da se tudi Državnega zbora v takšni obliki, kot bi moral obstajat, ta vladna koalicija ne želi. In z jemanjem besede in predvsem glasu oziroma glasovanja štirim poslancem v tem Državnem zboru se dogaja popolnoma podrejanje Državnega zbora temu, kar so želje in zahteve Vlade, kar je narobe obrnjen svet.<br/>
	Vemo, da po ustavi je Državni zbor tisti, ki ima zakonodajno funkcijo, tisti, ki ima tudi nadzorno funkcijo nad delom Vlade, ne pa obratno. Mi smo se pa zdaj spremenili v popoln surogat oziroma popoln nadomestek oziroma podaljšek vladne koalicije oziroma Vlade v tej instituciji. In za mene danes ni vprašanje kdo bo glasoval, kdo bo glasoval proti, kdo se bo vzdržal, ampak vprašanje je kako lahko sploh kdo ne glasuje za. Ker tisti, ki ne glasuje za to, da dobi opozicija dvanajst mest, ki jim pripada, glasuje enostavno za to, da se pač dobesedno še dodatno pomendra in povalja to institucijo, ki ji pravimo Državni zbor. Tako da iz tega vidika jaz ne bom ničesar upal, ne bom ničesar pozival, ampak danes se bo pač dokončno razčistilo tudi kakšni so pogledi na same osnove demokracije v tej državi z današnjim glasovanjem, ki je že drugo o tem vprašanju, o katerem bi pa po mojem mnenju sploh ne bi smeli glasovat.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
	Besedo ima Maša Kociper.<br/>
<br/>
<b>	MAŠA KOCIPER (PS SAB): </b>Ja, jaz bom pravzaprav nadaljevala tam, kjer je poslanec Vatovec končal in bom rekla, da upam, da se molčeča koalicija zaveda kaj se te dni dogaja v tej hiši. Pravni red, ne samo slovenski, ampak tudi vsak pravni red na svetu, obstaja zato, da ščiti šibkejšega. Zato imamo zakone, zato imamo Poslovnik Državnega zbora, zato imamo ustavo. Če bi bil smisel delovanja parlamenta samo neka koalicijska večina,<br/>
<br/>
<b>10. TRAK: (VP) 14.45</b><br/>
<br/>
<b>	</b>(nadaljevanje) ki bi pokrivala ali pa z glasovanjem potrdila odločitve vlade. Potem parlamenta pravzaprav nebi potrebovali, ker bi šlo za podvajanje neke funkcije; mi pa imamo predstavniško demokracijo, parlamentarni sistem, kjer imamo parlament z 90-imi poslanci in opoziciji in koalicijo. In res ne gre tukaj za vprašanje samo tega, da ste določenemu odstotku ljudi, ki so za štiri poslance glasovali, odvzeli pravico, da so zastopani, oni več nimajo svojega zastopnika, ampak gre zame predvsem za vprašanje delovanja opozicije, ki je ključna za delovanje vsakega parlamentarnega sistema. In vi greste s temi svojimi odločitvami na polje tega, da večina, močnejša večina, to je koalicija po defaultu, čeprav pri nas je to vprašanje, kdo je močnejši, ampak tukaj vidimo, kdo dejansko je, manjšini, tj. opoziciji, onemogoča. In to je zame ključni problem. Ključni problem, na katerega bo treba, če to danes ne bo sprejeto, obvestiti, kar se mene tiče, tudi mednarodne inštitucije. Povedati, da smo v Sloveniji prišli tako daleč, da v demokratičnem parlamentu koalicija opoziciji onemogoča demokratično delo. A se vi zavedate, o čem se mi pogovarjamo? To ni spopad med Janjo in Gregorjem, to so precej večje razsežnosti problema. Zame je ključni problem ta, da se je razmerje med koalicijo in opozicijo z nastankom poslanske skupine nepovezanih poslancev spremenilo. Zame je ključni problem ta, da ima koalicija 12 glasov več kot ji pripada. Večina si tukaj podreja opozicijo. Na ta način bi lahko pri začetku sklica naslednjega mandata takratna koalicija se odločila, da opozicijskim strankam ne da mest v odborih. Zakaj pa bi jim pravzaprav? Saj imamo sicer nek poslovnik, ampak mi ga preglasujemo. In pač opozicija nima mest, ne more nagajati v odborih, bomo lažje delali – a ne, da? –, bolj bomo učinkoviti. A vi veste, kam vi greste? <br/>
	In tukaj imamo poslovnik, ki jasno določa v 33. členu: kolegij ob določitvi števila članov v vseh delovnih telesih, ki pripadajo posamezni poslanski skupini, upošteva velikost, število članov posamezne poslanske skupine, ob določitvi mest v posameznem delovnem telesu pa upošteva razmerje med poslanci vladajoče koalicije in poslanci opozicije; vsaki poslanski skupini se praviloma zagotovi vsaj eno mesto v vsakem delovnem telesu. Kaj vam tukaj ni jasno, ko v javnosti govorite, da spoštujete poslovnik? Če se pa pri tem navezujete na naslednji odstavek, ki pravi, da pri sestavi delovnih teles in odločanju funkcij v njih lahko kolegij upošteva tudi poslansko skupino nepovezanih poslancev, pa bi jaz rekla, da ga je treba razumeti v duhu poslovnika, zlasti v smislu določanja funkcij. Zlasti v smislu določanja funkcij. In eventuelno je to razmerje možno, kadar govorimo o razmerju koalicija-opozicija, se pravi, če bi nastala poslanska skupina nepovezanih poslancev, ki bi se opredelila, da je del koalicije, potem se mi lahko pogovarjamo o tem ali ji ta koalicija, ki ji pripada, da glasove ali pa ne. Ne moremo se pa pogovarjati v situaciji, ko je ta poslanska skupina postala del opozicije, tukaj pa rušite samo bistvo parlamentarnega odločanja.  <br/>
	In jaz upam, da vsa širna slovenska javnost gleda in vidi, kako se tukaj v opoziciji že zdaj ne vem kolikič raztrgavamo in vas prepričujemo, da kršite poslovnik in ustavo, vi pa gledate svoje telefone, tipkate, ne rečete nič in glasujete proti praksi, proti poslovniku in proti ustavi. Pa kam smo mi prišli? Jaz to ves čas opozarjam. Kaj narediš, ko nekdo ne upošteva več niti najvišjih aktov? Tako, da mislim, da je vrag vzel šalo na celem področju. In še enkrat, tako kot zadnjič, kot poslanka opozicije zahtevam, da date pripadajočih 12 mest opoziciji. Ne rabite jih dati nepovezanim poslancem, zahtevam, da jih date opoziciji. In potem bomo si že mi razdelili, ampak opozicija mora biti zastopana tako kot je. <br/>
<br/>
<b>11. TRAK: (SB) – 14.50</b><br/>
<br/>
	(nadaljevanje) Tukaj me kolega spominja, da lahko bi dali Desusu, ma to je šala in neslana kar, govorim o pravi opoziciji, ne o tisti, ki se delajo, da so opozicija so pa v resnici trdna, trdna koalicija in to zaradi svojih stolčkov in funkcij. Sramota. Sramota kaj se danes tukaj dogaja.<br/>

<ul>
<ul><b>PREDSEDNIK IGOR ZORČIČ:</b> Besedo ima Tina Heferle.<br/>
<br/>
<b>TINA HEFERLE (PS LMŠ):</b> Hvala lepa, predsednik. Jaz bom</ul>
</ul>
čisto kratka. Sicer nimam glasovalne pravice na Kolegiju, sem pa kot podpredsednica tudi članica tega Kolegija in moram povedati, da me žalosti, kot sem že zadnjič rekla, me je sram, da sem v tem sklicu priča vsej tej uzurpaciji s strani koalicije, pa s strani nekaterih bojda opozicijskih strank, ki si, kot sem rekla, upajo uzurpirati čisto vse kar je pred njimi oziroma rušijo vse kar jim pa ni po godu. In z veseljem in z zanimanjem bom zdaj spremljala glasovanje in me zanima, gospod Perič, gospod Krivec, gospod Horvat, gospod Simonovič in gospod Šiško, zanima me s kakšno vestjo boste glasovali o tem, da se štirim poslancem, ki so bili na enak način izvoljeni kot vi na demokratičen, neposreden način, s kakšno vestjo jim boste preprečili, onemogočili sodelovanje v zakonodajnem postopku do katerega imajo pravico tako kot vi, na enaki osnovi kot vi? Spoštovani kolegi, ki sem vas imensko zanalašč poimenovala, da bodo vedeli tudi gledalci, ki nas morda spremljajo, kdo bo danes o tem glasoval, gospod Žiža, kot predstavnik poslanske skupine manjšincev, je pa, ne bom rekla ali pa bom rekla, strahopetno odšel s Kolegija, da si je opral roke. Tako, da spoštovani kolegi, veselim se tega glasovanja.<br/>

<ul>
<ul><b>PREDSEDNIK IGOR ZORČIČ:</b> Hvala lepa. </ul>
</ul>
Besedo ima Dušan Šiško. <br/>
<br/>
<b>DUŠAN ŠIŠKO (PS SNS):</b> Hvala, predsedujoči.<br/>
Spoštovana kolegica, da vam kar zdaj odgovorim. Slovenska nacionalna stranka se bo vzdržala iz enega samega razloga ne zaradi tega, ker so to te kolegi, tako kot so navajali, oni so prišli v Državni zbor preko stranke, če ne bi bili na listi stranke ne bi prišli danes sem notri in če bi bila tista morala prava, ko se je prvi prestop zgodil iz SNS v SDS, pa so določeni poslanci se nam posmehovali, pa smo mi tisto s trdo kožo preživeli. Sedaj so se začeli drugi prestopi, ampak bom jaz tako rekel. Če bi imel ta poslanec moralo, pravo moralo, če se ne strinja s politično opcijo naj zapusti parlament in naj pride drugi, ki je za njem na mestu, ne pa da se sprehajajo tako iz ene politične stranke v drugo, potem čez nekaj časa še v tretjo. Imamo kar nekaj športnikov, glejte, če se malo navežem na športnike, ene par poslancev je kar športnikov tukaj notri, v petih, šestih različnih poslanskih skupinah so bili že tukaj notri. In tako kot je rekla Janja, ja, glas je dobila pri stranki SMC, stranka jo je pa predlagala. Tako, da SNS se bo pri tem glasovanju vzdržal. Hvala.<br/>

<ul>
<ul><b>PREDSEDNIK IGOR ZORČIČ:</b> Hvala lepa. <br/>
Matjaž Han.</ul>
</ul>
<br/>
<b>MATJAŽ HAN (PS SD):</b> Vzdržan glas pomeni, da ne podpreš, ker rabimo 46 glasov in saj mi vsi vemo, da je pad pozicija v Državnem zboru.<br/>
Gospod Dušan, politika je ena grda stvar, to oba veva, zelo nagravžna in ne vem kdaj se bo meni naredilo, lahko tudi da se z nekaterimi odločitvami moje stranke ne bom strinjal. Ampak mene so v Državni zbor izvolili seveda na listi Socialnih demokratov volivci iz občine Laške in občine Radeče in mi še zmeraj govorimo velikokrat, da smo njim odgovorni. <br/>
<br/>
<b>12. TRAK: (AB) – 14.55</b><br/>
<br/>
<b>	</b>(nadaljevanje) In tiste vrednote, ki sem jih prinesel, ki sem jih obljubil, jih bom zagovarjal v tem Državnem zboru. Hvala bogu, da dolgo za stranko mojo, ki ji pripadam. Če pa kdaj se ne bom strinjal s stranko, pa upam, da bom lahko še poslanec. Tako da to ni najboljši izgovor, Dušan. Ni najboljši izgovor. Vseh 90 smo bili izvoljeni s priimki in imeni v Državni zbor. <br/>
<br/>
<b>	PREDSEDNIK IGOR ZORČIČ:</b> Hvala lepa.<br/>
	Besedo ima Tina Heferle.<br/>
<br/>
	<b>TINA HEFERLE (PS LMŠ):</b> Ja, jaz bom čisto kratka. Bom tle nadaljevala, kjer je kolega Matjaž končal. <br/>
	Poslanci smo bili izvoljeni vsi na enak način, vsi poimensko in izvoljeni smo bili zato, ker smo zagovarjali določene vrednote. Kolega Šiško, menda se spomnite predvolilnih soočanj, kjer je predsednik, bivši predsednik SMC zagovarjal eno izmed vrednot, ki je bila – ne bom stopil v Janševo Vlado. Tudi to je nekaj za zapomnit si. In zdaj odrezat nekatere poslance, ki so rekli Janševi politiki ne, jih odrezati iz zakonodajnega procesa samo zato, ker so rekli ne in samo zato, ker želijo bit neka opozicija, kjer bodo pa lahko zagovarjali tiste vrednote, na katerih so bili praktično izvoljeni, to je pa višek od viška. In to je tista uzurpacija oblasti, ki si jo ta koalicija s podporo SNS in DeSUS-a in manjšincev privošči. In to je tista klofuta naši demokraciji, ki jo danes v bistvu bomo prejeli očitno vsi mi, ki zagovarjamo nekaj drugega. Ne vem pa res, še enkrat povem, spoštovani gospodje, vas ne bom še enkrat poimensko, ker je škoda. Ampak s kakšno vestjo boste vi danes štirje poslance naredili za drugorazredne. S kakšno pravico? Kdo vam je dal pravico. <br/>
	Še enkrat povem, uzurpirate si tudi Državni zbor in zakonodajno vejo oblasti in to je zaskrbljujoče. Še enkrat, mene je sram, da imam takšne kolege.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
	Besedo ima Janja Sluga.<br/>
<br/>
	<b>JANJA SLUGA (PS NeP):</b> Ja, hvala.<br/>
	Se bom odzvala, se bom odzvala predvsem v smislu – seveda, absolutno se strinjam, izvoljena sem bila na listi SMC. In ljudje, ki so me obkrožili, so me obkrožili zaradi tistega, kar je zagovarjala stranka, kar sem takrat jaz v strankinem imenu zagovarjala kot moje vrednote, kot moj program, kot nekaj, kar bomo naredili za ljudi, kot način delovanja v tem Državnem zboru. In ravno zato, ker sem naredila skupaj s kolegoma vse, kar je bilo v naši moči, da bi ta stranka še naprej zagovarjala te iste vrednote, o katerih je govorila takrat na volitvah, je tako dolgo trajalo, preden smo se odločili za ta korak, ravno zato. In mi smo tisti, mi trije, ki še vedno zagovarjamo tisto, zaradi česar so nas ljudje obkrožili na volitvah in tisto, kar je ostalo od te stranke, tisto je spremenilo svoje vrednote. Tam se je tista stranka premaknila v drugo stran in tam ta stranka ne zagovarja več tistega, zaradi česar so nas ljudje vse skupaj obkrožili na volitvah. In to je bistvena razlika od prestopov, o katerih, Dušan, ti govoriš. To pa je bistvena razlika. <br/>
	In nisem vas videla, da bi vi zahtevali, da bi vaša kolegica, ki je šla iz nekih drugih razlogov verjetno, morala ostat brez mest na odborih. Takrat vas pa nisem slišala, ali pa še kdo drug. Nisem. Tako da, govorit o tem, da zdaj mi trije ali pa štirje mislimo drugače, kot je mislila naša stranka, tako zelo na pamet, ker ni. In še eno zadevo bi želela povedat o tem kdo bo vzdržan ali pa kdo ni prisoten. Ne zavajat tukaj zdaj ljudi. Tisti, ki bo vzdržan, je enako, kot da je proti, popolnoma enako, ker tu so potrebni glasovi za. Kolega Žiža seveda je odsoten, pomeni enako, kot da je proti. Če bo SNS vzdržana, pomeni enako, kot da je proti,<br/>
<br/>
<b>13. TRAK: (TB) – 15.00</b><br/>
<br/>
	(nadaljevanje) imam pa vprašanje tu za kolego Simonoviča, ker namreč, vodja Poslanske skupine Desus je že komuniciral tudi z mediji, da bo poslanec Jurij Lep dobil doto in tudi poslancu Lepu je rekel in zagotovil, da mu bodo omogočili mesta na odborih, pa me zanima, kaj se je tukaj spremenilo, če se je sploh kaj? Ker, kot rečeno, biti vzdržan, je enako kot biti proti. To pomeni, da bo vodja Poslanske skupine Desus požrl svojo besedo in ne bo omogočil svojemu bivšemu kolegu teh mest.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
Besedo ima Brane Golubović, pa potem Branko.<br/>
<br/>
<b>BRANE GOLUBOVIĆ (PS LMŠ):</b> Hvala.<br/>
Jaz se moram vseeno odzvat. Jaz se strinjam, da poslanci niso vezani na nobena navodila. To piše v Ustavi in temu primerno seveda vsak poslanec glasuje po svoji vesti in mi danes ali pa v zadnjih dneh, o tej opoziciji, ki to ni, slišimo, da glasujejo po svoji vesti. Prav, je tudi tako prav. Ampak, to pomeni na drugi strani tudi to, da ima vsak poslanec pravico glasovati, ne glede, kje je bil izvoljen in ne glede, kje je zdaj, ker smo predstavniki vseh prebivalk in prebivalcev Republike Slovenije; tistih, ki so nas volil in tistih, ki niso volil. In odvzet kateremukoli poslancu glas na delovnem telesu, je odvzet glas določenemu številu ljudi. Točno to se danes dogaja, v kolikor se bo to zgodilo.<br/>
In, predstavnik manjšincev je lepo, ko je bilo treba za koalicijo zagotovit 46 glasov, vztrajal na kolegiju in glasoval. Ko je treba za demokracijo glasovat, ko je treba glasovat, da bo imelo vseh 90 poslank in poslancev enake možnosti, da bojo imel pravico glasovat, pa ga ni več. Nekateri se boste vzdržal. Tako, kot je bilo rečeno, glas, se pravi, da si vzdržan, glasuješ proti. Jaz pa tu zahtevam, želim, bom raje rekel, da glasujemo vsi za, da je vseh 90 poslank in poslancev, ne glede, kako jim je ime, ne glede ali so nepovezani ali so prestopili v drugo stranko, imajo pravico glasovat. V kolikor želimo drugače to uredit, moramo spremenit Ustavo. Dokler pa so poslanke in poslanci, da niso vezani na nobena navodila, da lahko glasujejo po svoji vesti in to večkrat v parlamentu rečete nekateri, toliko časa imajo pa ti poslanci pravico glasovat, ne glede kje so, izstopijo iz stranke, ne izstopijo, vseeno in mi jim tega ne moremo odrekat. In jaz pričakujem, da glasujete za sklep.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
Branko Simonovič.<br/>
<br/>
<b>BRANKO SIMONOVIČ (PS DeSUS):</b> Hvala za besedo, predsednik. Lep pozdrav vsem.<br/>
Najprej bi želel nekako odgovorit vsem tistim, ki opletajo o Desusu in posebno o mojem imenu. V Desusu nimamo težav s tem, da se tudi Nepovezanim poslancem omogoči njihovo normalno delo v odborih. Pričakujemo in pričakovali pa smo, da se bodo vodje poslanskih skupin, tako koalicije, kot opozicije, dogovorili o vsem temu, ker to, kar sem pa danes slišal, od gospe Janje Sluga - Nepovezani poslanci odnesejo mesto v delovnih telesih s seboj, - to ste povedala in bi rad samo opozoril še na zadnjo vrstico v četrtem odstavku 33. člena Poslovnika, ki govori, »Vsaki poslanski skupini se praviloma zagotovi vsaj eno mesto v vsakem delovnem telesu…«. <br/>
Gospod Jurij Lep je pri nas pokrival področje za delo, družino, socialne zadeve in invalide, kjer so naše ključne programske točke in o temu se je potrebno dogovorit in dokler se o tem zadevah ne dogovorimo, ne dogovorite, spoštovani kolegice in kolegi, jaz bom tudi danes vzdržan, pričakujem pa, da boste zmogli vsi ali pa, da bomo zmogli, ta korak, da pride do tega dogovora čim prej.<br/>
Hvala lepa.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
Janja Sluga, potem Matjaž Han.<br/>
<br/>
<b>JANJA SLUGA (PS NeP):</b> Ja, kolega Simonovič.<br/>
Najprej ena stvar. Ko sem rekla nepovezani poslanci<br/>
<br/>
<b>14. TRAK: (VP) 15.05</b><br/>
<br/>
<b>	</b>(nadaljevanje) odnesejo svoje mesto s seboj. Sem rekla, ampak pred tem je bila prva polovica stavka, ki je govorila o tem, da smo zato pripravili sklep tako, da bo najmanj nevšečnosti, da nepovezani poslanci odnesejo s seboj delovna mesta. Ampak tisto, kar ste pa potem govorili, pa kaže na to, da sploh niste prebrali gradiva in da sploh ne veste, o čem bomo glasovali. Zakaj? Zato, ker vsa mesta, ki so predlagana v sklepu, gredo iz kvote SMC. Niti eno mesto ne gre iz DeSUS-a. Se pravi, vi v poslanski skupini DeSUS po tem sklepu obdržite vsa mesta v delovnih telesih vključno z mestom na odboru za delo, družino. In ne se sprenevedati, točno o tem sva se pogovarjala z vašim kolegom Juršo in točno to sva razčistila že zadnjič pred tistim glasovanjem. Torej, če preberete sklep, kjer se definirajo posamezna mesta, čisto vsa gredo iz kvote Stranke modernega centra, niti ne iz DeSUS-a, in DeSUS svoje mesto obdrži.<br/>
	<br/>
	<b>PREDSEDNIK IGOR ZORČIČ: </b>Hvala lepa.<br/>
	Matjaž. Ali replika?<br/>
<br/>
	<b>BRANKO SIMONOVIČ (PS DeSUS): </b>Ja, replika. <br/>
<br/>
	<b>PREDSEDNIK IGOR ZORČIČ: </b>A, replika kolega Branko. <br/>
<br/>
	<b>BRANKO SIMONOVIČ (PS DeSUS): </b>Hvala lepa.<br/>
	Če gledam to tabelo, gospa Janja ... / oglašanje iz dvorane/ <br/>
<br/>
	<b>PREDSEDNIK IGOR ZORČIČ: </b>Sklep. Sklep je treba gledati. <br/>
<br/>
 	<b>BRANKO SIMONOVIČ (PS DeSUS): </b>In mesta, če si izračunam, potem ga nima SMC svojega poslanca v Odboru za delo, družino, socialne zadeve. <br/>
<br/>
	<b>PREDSEDNIK IGOR ZORČIČ: </b>V sklepu piše.<br/>
	Matjaž.<br/>
<br/>
	<b>MATJAŽ HAN (PS SD): </b>Tista slikica, ki jo je gospod podpredsednik spoštovani Državnega zbora, je bil samo količnik, kateri stranki pripada po delovnih telesih in koliko predsednikov in podpredsednikov predlaga. Pa tisto boljše, da ne kažete, ker vam pol, kar imate, ne pripada.<br/>
	Drugače pa, gospod podpredsednik, ker ste tudi vi avtoriteta tega Državnega zbora, nenazadnje ste, bom rekel v prvi liniji Državnega zbora, bi bilo dobro, da bi s svojo avtoriteto na posvetu pomagal reševati nas iz zagate. Pa nisem slišal niti od enega predstavnika, od podpredsednik, vas, da bi pomagali, kako to zagato rešiti. In tega mi je žal, ker vem, da imate veliko znanja, veliko izkušenj. Vem, za kaj se borite, vem, katere so vaše prioritete, in je škoda, da niste, bom rekel to svojo izkušenost delili z nami.<br/>
	Hvala.<br/>
<br/>
	<b>PREDSEDNIK IGOR ZORČIČ:  </b>Ja, moram še enkrat	Branko.<br/>
<br/>
	<b>BRANKO SIMONOVIČ (PS DeSUS): </b>Ja, moram še enkrat replicirati.<br/>
	Res morda mi je žal, da se nisem oglasil na posvetu, ampak more razmišljanje in stališče stranke je: nimamo težav, vendar pozivamo, da se o tem dogovorimo. Še več ...<br/>
<br/>
	<b>MATJAŽ HAN (PS SD): </b>Posvet je za to. <br/>
<br/>
	<b>BRANKO SIMONOVIČ (PS DeSUS):</b> Na poslanski skupini naši smo 13. aprila celo pripravili seznam, kateremu članstvu bi se odpovedali, da pride do tega, da tudi nepovezani poslanci lahko normalno opravljajo svoje delo. In ne nas metati vse v isti koš. Ker žaliti znamo tudi mi drugi, čeprav smo večkrat tiho. <br/>
<br/>
	<b>PREDSEDNIK IGOR ZORČIČ: </b>Janja Sluga ima besedo.<br/>
<br/>
	<b>JANJA SLUGA (PS NeP): </b>Kolega Simonovič, jaz bi samo opozorila, da mi ne vemo, o kakšnem sklepu oziroma predlogu vi govorite, ker mi tega, o čemer vi zdaj govorite, nismo dobili.<br/>
<br/>
	<b>PREDSEDNIK IGOR ZORČIČ: </b>Spoštovane kolegice in kolegi, bom še jaz podal nekaj misli.<br/>
	Zdaj, kar se tiče apela kolega Simonoviča, da naj se vodje poslanskih skupin pogovorijo, jaz se s tem absolutno strinjam. Jaz se absolutno s tem strinjam, zato sem danes sklical posvet vodij poslanskih skupin. Ampak saj ste bili vsi navzoči, saj vemo, kako je ta pogovor potekal. Jaz ne bom šel v detajle, ker smo dogovorjeni, da ga ne komentiramo javno, ampak jaz mislim, da ste vsi dobili sliko o tem ali je ta pogovor možen ali ni. <br/>
	In Državni zbor, glejte, kdo pa smo mi? Nas naslednji mandat ne bo tu. Ali pa nekaterih mogoče še naslednji mandat. Ampak ta stavba in ta institucija si zasluži neko resno, predvsem pa odgovorno obravnavo, in to imamo danes na mizi. Jaz se ne pogovarjam o tem, kdo je v koaliciji, opoziciji. Jaz nobenem poslancu opozicije, ki pravi, da je opozicija, ne zamerim, da glasuje za vladne predloge. Glejte, tudi jaz se kdaj vzdržim, kdaj kaj podprem. Nismo vsi, ki smo zdaj na opozicijski strani, vedno na liniji. <br/>
<br/>
<b>15. TRAK: (AB) – 15.10</b><br/>
<br/>
<b>	</b>(nadaljevanje) Pač to je ta naša svoboda. Ne razumem pa, da nekateri, po domače povedano – držite štango – temu, da ta Državni zbor ne more delat normalno. <br/>
	Zdaj problem ni v tem, ali štirje poslanci ali si zaslužijo nekaj, ali jih je treba kaznovat, ker so izstopili iz stranke. Kolega Dušan Šiško, res je, mi smo izstopili iz stranke. Mi imamo večji problem, kot ga imate vi SNS. Vi ste komot podpirali eno Vlado, pa potem podpirali drugo Vlado, ki se je obrnila za 180 stopinj. Vi nimate težav spreminjat, tako kot veter piha. Mi smo pa imeli te težave. Mi smo se pa dogovorili, da gremo v eno koalicijo, da se bomo pač držali tistega, kar je zapisano v koalicijskem sporazumu, če ne, pač ne bomo sodelovali in zato smo odšli. Kdor to razume, razume, kdor ne, ne.<br/>
	Ampak problem, kot sem rekel, ni v tem, ali pustit nepovezanim poslancem članstva. Problem je v tem, da naš poslovnik – to je pa temelj demokracije – veleva, vsaka poslanska skupina pač glede na število poslancev zaseda takšno in takšno članstev v delovnih telesih. In ne more se zgodit, da ima ena skupina ne vem, dvanajst mest preveč. Se pravi, dvanajst glasov viška s petimi poslanci. Pa lepo vas prosim, pa tega ni v Belorusiji. Mislim, glejte, mi smo zdaj vsi vzhičeni pred predsedovanjem Sloveniji Evropski uniji, prišli bomo pa tam kot zadnja liberalna demokracija vzhodnega bloka, kot največji primitivci. In kot sem rekel, ne tega menjat s tem, da nekateri dajete podporo Vladi ali pa še sami jo bomo kdaj dali pri kakšnem zakonskem predlogu. Govorimo o tem, ali bo ta Državni zbor normalno funkcioniral ali ne bo funkcioniral, ali bodo imele ene poslanske skupine, ki si tega ne zaslužijo, ki tega ne morejo imet po poslovniku, neomejeno število glasov. Pa izglasovali bodo vse žive amandmaja. <br/>
	Mislim glejte, eni imate tudi polna usta komunizma. Pa mi gremo v najslabše vrste komunizma. Mi gremo v enostrankarski sistem. Mi se pogovarjamo o demokraciji. Tako da jaz apeliram na vse, mislim ne govorimo danes o podpori Vladi, o nepodpori Vladi, ne govorimo o konstruktivni nezaupnici. Govorimo samo o tem, ali bomo tako, kot piše v poslovniku, prilagodili članstva velikosti poslanskih skupin ali ne bomo. Predlog je, da se dvanajst članskih mest, eno predsedniško, eno podpredsedniško vzame SMC-ju in gre v nepovezano skupino, zaradi tega, ker je ta nepovezana skupina praktično enako velika, kot Poslanska skupina SMC. In to je edini predlog. Samo o tem danes govorimo. <br/>
	Pa tudi, če bo to izglasovano, še to ne bo najboljše, zaradi tega, ker so še določena odstopanja. Ampak to je res tisti minimalni kompromis, za katerega ne pričakovat, da se mu bo katerakoli stranka odpovedala, ker glejte, mislim, govorili smo o funkcijah, ki jih je Matjaž izpostavil. Govorimo tudi o članstvih, o navadnih članstvih. Še vedno jih imajo nekatere stranke preveč, nekatere premalo. In zakaj je to pomembno – prej sem omenil že na posvetu, pa bom še enkrat – zaradi tega, ker smo nedavno nazaj spreminjali volilno zakonodajo, zaradi tega, ker je Ustavno sodišče reklo, da volivec v volilnem okraju Hrastnik ne more oziroma ima njegov glas večjo težko, kot ima glas volivca v Grosupljem, ki je večji volilni okraj. Glejte, če je bilo tam to pomembno, potem je to še toliko bolj pomembno v Državnem zboru. In jaz sem prepričan, če se bomo šli to igro naprej, ker zdaj se jo gremo že tri tedne, mi se danes nismo prvič dobili. Mi se to gremo že od začetka tega meseca, da bo nekdo lahko povsem uspešno izpostavil vso zakonodajo, ki bo sprejeta v taki sestavi na delovnih telesih, kot problematično, kot neustavno. Poslovnik je ustavna kategorija, glejte.<br/>
	In zdaj nekateri se izgovarjajo na nek člen. Ja, tisti člen res piše, je zapisan v poslovniku, ampak jaz mislim, da je skrajno problematičen in ga ne poznajo drugod, tudi ne v Evropskem parlamentu. Tako da veste, to naj bo še enkrat moj apel. Jaz se glede na to, da ne glasujem, vzdržim takšnih zadev, ampak se mi zdi pa, da gre za tako <br/>
<br/>
<b>16. TRAK: (SB) – 15.15</b><br/>
<br/>
	(nadaljevanje) pomembno odločanje, da nas bo glava bolela, če se ne bomo odločili prav. <br/>
	Spoštovane kolegice in kolegi, če ne želi več noben besede, zaključujem razpravo.<br/>
	Na glasovanje dajem naslednji predlog sklepa. Odločamo o predlogu sklepa o spremembah in dopolnitvah sklepa o določitvi števila mest poslanskih skupin v delovnih telesih Državnega zbora in o določitvi poslanskih skupin, ki jim pripadajo mesta predsednikov in podpredsednikov delovnih teles Državnega zbora, torej o predlogu sklepov iz zahteve pod številko 2.<br/>
	Kdo je za? (Nepovezani, Levica, SD, SAB, LMŠ.) Proti? Vzdržani? Ostali. <br/>
	Ugotavljam, da sklep ni sprejet.<br/>
	Zaključujem to točko dnevnega reda.<br/>
<br/>
Spoštovani kolegice, kolegi, imamo še <b>4. TOČKO</b> - <b>RAZNO.</b> Želi še kdo besedo pod razno? Ugotavljam, da ne. Zaključujem razpravo in zaključujem to točko in 102. sejo Kolegija.<br/>
<br/>
<b>Seja se je končala 20. aprila 2021 ob 15.17.</b>
</root>