<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>51. seja</b><br/>
<br/>
<b>(22. november 2019) </b><br/>
<br/>
</p></div><br/>
<b>Sejo je vodila Tina Heferle, podpredsednica kolegija.</b><br/>
<b>Seja se je začela ob 14.02.</b><br/>
<br/>
<b>1. TRAK: (SC) </b><br/>
<br/>
<b>	PODPREDSEDNICA TINA HEFERLE: </b>Spoštovani vsi prisotni!<br/>
	Lepo pozdravljeni!<br/>
	Začenjam 51. sejo kolegija. <br/>
	Imamo nekaj pooblastil: gospa Alenka Jeraj nadomešča gospoda Danijel Krivca, Blaž Pavlin nadomešča gospoda Jožefa Horvata in gospod Jani Möderndorfer nadomešča gospoda Igorja Zorčiča. <br/>
<br/>
	Prehajamo na <b>1. TOČKO - PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU. </b><br/>
<b>	</b>Predlog ste prejeli s sklicem seje kolegija in razpravljali ter odločali bomo o predlogu Vlade, da se po skrajšanem postopku obravnava Predlog zakona o spremembah in dopolnitvah Zakona o starševskem varstvu in družinskih prejemkih. Želi besedo predstavnik Vlade? (Da.)<br/>
	Gospod Tramte, izvolite. <br/>
<br/>
	<b>STOJAN TRAMTE: </b>Hvala lepa. Lep pozdrav vsem skupaj!<br/>
	Vlada Republike Slovenije predlaga Državnemu zboru, da predlog zakona obravnava po skrajšanem postopku, vse vsebuje, imajo zahtevne spremembe in dopolnitve zakona. Vlada Republike Slovenije je pripravila spremembe Zakona o starševskem varstvu in družinskih prejemkih, ki se med drugim nanaša na očetovski dopust, na izboljšanje položaja družin, kjer imate ob rojstvu nezaposlena oziroma ni bila zaposlena vseh 12 mesecev pred uveljavljanjem materinskega nadomestila, na izboljšanje položaja študentskih družin ter izboljšanja položaja družin z otroki, ki potrebujejo posebno nego in varstvo. Novela odpravlja neskladnost slovenske zakonodaje z evropsko direktivo. <br/>
	Hvala. <br/>
<br/>
	<b>PODPREDSEDNICA TINA HEFERLE: </b>Hvala lepa. <br/>
	S tem odpiram razpravo. Ali želi kdo besedo? (Ne.)  Zaključujem razpravo. <br/>
	Dajem na glasovanje naslednji sklep: »Predlog zakona o spremembah in dopolnitvah Zakona o starševskem varstvu in družinskih prejemkih se obravnava po skrajšanem postopku.« <br/>
	Kdo je za? (Soglasno.) Kdo je proti? (Izjema Desus, ki ni prisoten.) <br/>
	S tem ugotavljam, da je sklep sprejet in s tem tudi zaključujem to točko dnevnega reda in 51. sejo kolegija. <br/>
	Obveščam vas, da bo seja zbora se začela ob 14.20. <br/>
<br/>
	<b>2. TOČKA - RAZNO. </b><br/>
<b>	</b>Kolega Jelinčič vi imate pripombo? (Da.)<br/>
	Izvolite.<br/>
<br/>
	<b>ZMAGO JELINČIČ PLEMENITI (PS SNS): </b>Hvala. <br/>
	Dve zadevi. V razpravni dvorani se zelo slabo sliši razpravljavce in mogoče bi bilo smiselno »porihtati« mikrofone, kajti, ko se govori vsakdo stoji in je  <b> </b><br/>
 <b> </b><br/>
<b>2. TRAK: (SC) - 14.05</b><br/>
<br/>
<b>	</b>(nadaljevanje) od mikrofona vsaj pol metra. Ne sliši se enostavno tam na našem koncu se ne sliši kaj kdo govori. To je ena zadeva. <br/>
	Druga zadeva. Danes je naša poslanska skupina imela sestanek v zvezi z 2TDK in smo do 9.50 je bila rezervirana soba. Ob 9.50 pridrvi notri ena gospa z Vlade in nas začne ven metati in se razburja in dela »kažin« po celi hiši. Treba je tej gospe pa ostalim povedati, da v bistvu Vlada gostuje v sobi 110, da so to prostori Državnega zbora ne pa, da oni odločajo. In, če imamo mi sestanke s tem, da pomagamo Vladi pri izvajanju določenih zakonskih postopkov naj to upoštevajo. <br/>
	Hvala. <br/>
<br/>
	<b>PODPREDSEDNICA TINA HEFERLE: </b>Hvala, gospod Jelinčič. <br/>
	Obe pripombi sta vzeti na znanje. <br/>
<br/>
	<b>URŠULA ZORE TAVČAR: </b>Glede tehnike smo že ukrepali, ker je to že vaš poslanec predvčerajšnjem zvečer opozoril, tako da… <br/>
<br/>
	<b>PODPREDSEDNICA TINA HEFERLE: </b>Hvala, še enkrat. <br/>
	Kot rečeno sejo nadaljujemo ob 14.20 minut. <br/>
	Hvala lepa. <b> </b><br/>
<br/>
<b>Seja se je končala 22. novembra 2019 ob 14.06.</b>
</root>