<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">33. seja</font></b><br/>
<br/>
<b><font size="4">(16. september 2021)</font></b><br/>
<br/>
</p></div><br/>
<b><font size="4">Sejo je vodil Ivan Hršak, predsednik Mandatno-volilne komisije.</font></b><br/>
<b><font size="4">Seja se je začela ob 9.02.</font></b><br/>
<br/>
<b><font size="4">	PREDSEDNIK IVAN HRŠAK: </font></b><font size="4">Pričenjam 33. sejo Mandatno-volilne komisije. Vse članice in člane Komisije, vabljene ter ostale prisotne prav lepo pozdravljam. </font><br/>
<font size="4">	Obveščam vas, da so zadržani in se seje ne morejo udeležiti: Ferenc Horvŕth in Franc Jurša. Po pooblastilu pa sodelujejo na seji: Predrag Baković nadomešča mag. Bojano Muršič, Robert Pavšič nadomešča Braneta Golubovića in pa Nik Prebil nadomešča Andrejo Zabret.</font><br/>
<font size="4">	S sklicem seje ste prejeli naslednji dnevni red:</font><br/>
<font size="4">	1. Predlog za imenovanje člana Nadzornega sveta Slovenskega državnega holdinga d.d.</font><br/>
<font size="4">	2. Predlogi za izvolitev v sodniško funkcijo na sodniška mesta okrožnih sodnic na Okrožnem sodišču v Ljubljani</font><br/>
<font size="4">	3. Pregled prijav na javni razpis za zbiranje kandidatur za člana Državne revizijske komisije, ki se imenuje izmed kandidatov z ustrezno izobrazbo, ki ni pravne smeri</font><br/>
<font size="4">	4. Zahteva Okrajnega sodišča v Kranju – kazenski oddelek za  odločitev o dovoljenju za začetek kazenskega postopka zoper sodnika Igorja Fortuna.</font><br/>
<font size="4">	3. 9. 2021 in 7. 9. 2021 sem predlagal razširitvi dnevnega reda seje z naslednjima točkama:</font><br/>
<font size="4">	2.a Predloga za izvolitev v sodniški funkciji na sodniški mesti okrajnih sodnic na Okrajnem sodišču v Kamniku in v Okrajnem sodišču v Grosupljem </font><br/>
<font size="4">	2.b Predlog za izvolitev v sodniško funkcijo na sodniško mesto okrajne sodnice na Okrajnem sodišču v Celju.</font><br/>
<font size="4">	Želi kdo v imenu svoje poslanske skupine predstaviti stališče o predlogu za razrešitev dnevne seje? Če ne, bomo glasovali o predlagani širitvi dnevnega reda z novo 2.a točko.</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<font size="4">	Sedaj bomo glasovali še o predlagani razširitvi pod 2.b točko.</font><br/>
<font size="4">	</font><br/>
<b><font size="4">2. TRAK: (ES) – 9.05</font></b><br/>
<br/>
<b><font size="4">	</font></b><font size="4">(nadaljevanje) Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<br/>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so  varovani na podlagi zakona. V kolikor jih nameravate navajati oziroma v zvezi z njimi sprožiti vprašanja, vas prosim za predhodno opozorilo, saj moram v takem primeru v skladu 101. členom poslovnika sejo zapreti za javnost. </font><br/>
<br/>
<font size="4">	Sedaj pa prehajamo na </font><b><font size="4">1. TOČKO DNEVNEGA REDA – PREDLOG ZA IMENOVANJE ČLANA NADZORNEGA SVETA SLOVENSKEGA DRŽAVNEGA HOLDINGA D.D.</font></b><font size="4">, ki ga je Državnemu zboru predložila Vlada. Del gradiva je objavljen pri EPI, del gradiva pa ste članice in člani zaradi varstva podatkov prejeli v varovani predal v sistemu UDIS. K tej točki dnevnega reda je vabljeno Ministrstvo za finance. Seje se udeležuje minister mag. Andrej Šircelj, ki ga prav lepo pozdravljam. </font><br/>
<font size="4">	Uvodna pojasnila: V skladu s prvim odstavkom 39. člena Zakona o Slovenskem državnem holdingu sestavlja Nadzorni svet SDH 5 članov. Na podlagi prvega odstavka 40. člena navedenega zakona vse člane Nadzornega sveta SDH imenuje Državni zbor na predlog Vlade. Državni zbor daje soglasje celotnemu predlogu Vlade in ga ne more spreminjati. </font><br/>
<font size="4">	Drugi odstavek 40. člena zakona nadalje določa, da je član Nadzornega sveta SDH izvoljen za pet let z možnostjo enkratne ponovne izvolitve. </font><br/>
<font size="4">	Vlada Državnemu zboru predlaga, da v Nadzorni svet Slovenskega državnega holdinga d.d. za mandatno obdobje petih let imenuje dr. Leona Cizlja, in sicer zaradi odstopa člana Nadzornega sveta SDH Igorja Kržana z dne 5. 1. 2021. Vlada v predlogu navaja, da predlagani kandidat izpolnjuje pogoje za imenovanje iz 39. člena zakona ter da dopolnjuje strokovna znanja in kompetence trenutnih članov Nadzornega sveta kot to zahteva tretji odstavek 39. člena. Predlogu Vlade je priložena tudi izjava kandidata, da pri njem ne obstajajo okoliščine, ki bi lahko povzročile konflikt interesov, kar zahteva drugi odstavek 59. člena zakona. </font><br/>
<font size="4">	Želi mag. Andrej Šircelj podati dodatno obrazložitev? Izvolite, minister, beseda je vaša.</font><br/>
<br/>
<font size="4">	</font><b><font size="4">MAG. ANDREJ ŠIRCELJ:</font></b><font size="4"> Hvala lepa za besedo, spoštovani predsednik. Spoštovane poslanke, spoštovani poslanci!</font><br/>
<font size="4">	Kot ste že v uvodni besedi povedali je ta postopek narejen oziroma temelji na podlagi 40. člena Zakona o Slovenskem državnem holdingu. In zaradi odstopa enega člana Nadzornega sveta SDH, sem 24. 5. 2021 sprejel sklep o imenovanju in nalogah strokovne komisije za pripravo predloga članov Nadzornega sveta SDH. </font><br/>
<font size="4">	Strokovna komisija je objavila odprt javni poziv na podlagi katerega je prispela ena prijava enega kandidata. Glede na majhno število prijavljenih kandidatov sem se odločil, da novega postopka z imenovanjem strokovne komisije in pridobivanja kandidatov na podlagi odprtega javnega poziva ne bom ponovil, ampak sem skladno s četrtim odstavkom 40. člena Zakona o Slovenskem državnem holdingu Vladi predlagal kandidata, ki se je edini prijavil na odprt javni poziv. </font><br/>
<font size="4">	Iz življenjepisa gospoda Leona Cizlja je razvidno, da ima ustrezno izobrazbo. Je diplomirani inženir strojništva z magisterijem jedrske tehnike ter doktor fizikalnih znanosti. Bil je raziskovalni asistent na Institutu Jožef Štefan, podoktorski raziskovalec v Nemčiji ter izredni profesor na Fakulteti za matematiko in fiziko v Ljubljani, kjer je trenutno redni profesor in vodja odseka za radijsko? tehniko na Inštitutu Jožef Štefan. Bil je predsednik Upravnega odbora Agencije za radioaktivne odpadke ter podpredsednik nadzornih svetov družb GEN-Energija in ELES. Ima bogate izkušnje iz vodenja v mednarodnem okolju, saj je bil predsednik Upravnega odbora Evropske mreže za jedrsko izobraževanje, predsednik Evropskega združenja za atomsko energijo, član Upravnega odbora Evropske platforme za trajnostno jedrsko energijo ter </font><br/>
<br/>
<b><font size="4">3. TRAK: (ES) – 9.10</font></b><br/>
<br/>
<font size="4">	(nadaljevanje) predsednik Sekcije za jedrsko inženirstvo pri ameriški zvezi strojnih inženirjev. Je tudi član domačih in mednarodnih znanstvenih in strokovnih združenj, tako da ga odlikuje osebna integriteta in poslovna etičnost. Vse njegove navedene izkušnje iz področja znanosti in gospodarstva ter povezovanj znanosti in industrije pa potrjujeta njegovo poslovno uspešnost in ugled.</font><br/>
<font size="4">	Gospod Leon Cizelj izpolnjuje tudi ostale pogoje iz 39. člena Zakona o SDH, in sicer ne opravlja funkcije, ki ureja integriteto in preprečevanje korupcije po tem ali drugem zakonu, nezdružljivost članstva v nadzornem organu ali organu upravljanja gospodarske družbe in take funkcije ni opravljal v petih ali šestih mesecih. Nadalje, ni član organa vodenja ali nadzora v družbi, v katerih ima SDH večinski delež ali prevladujoč vpliv. In nenazadnje ni fizična oseba, ki ima ali je v zadnjih šestih mesecih imela funkcijo v politični stranki, na katero je bila voljena ali imenovana. </font><br/>
<font size="4">	Poleg tega je s predlogom imenovanja gospoda Leona Cizlja zagotovljena skladno s tretjim odstavkom 39. člena Zakona o SDH, saj ustrezno dopolnjuje strokovno znanje in kompetence trenutnih članov Nadzornega sveta SDH, kar je razvidno iz njegovega življenjepisa z dokazili in obrazci in iz odprtega javnega poziva ter lastno pisno utemeljitvijo kandidature.</font><br/>
<font size="4">	K predlogu so priložena tudi uradna potrdila, da zoper kandidata ni vložena pravnomočna obtožnica, niti izdana obsodilna sodba in da kandidatu ni bila izrečena kazenska sankcija. </font><br/>
<font size="4">	Vlada je predlog Ministrstva za finance potrdila in Državnemu zboru predlaga, da se gospod Leon Cizelj imenuje v Nadzorni svet Slovenskega državnega holdinga  za mandatno obdobje petih let. </font><br/>
<font size="4">	Spoštovane poslanke, spoštovani poslanci, zahvaljujem se vam za pozornost. </font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Minister, najlepša hvala za to dodatno obrazložitev. Sedaj pa odpiram razpravo članic in članov Komisije. Želi kdo razpravljati? Če ne, zaključujem razpravo.</font><br/>
<font size="4">	Na glasovanje dajem naslednja predloga sklepov: </font><br/>
<font size="4">	1. Mandatno-volilna komisija Državnemu zboru predlaga, da se na podlagi prvega odstavka 40. člena Zakona o Slovenskem državnem holdingu ter 112. in 201. člena Poslovnika Državnega zbora seznani z naslednjim sklepom: »Državni zbor ugotavlja, da je Igor Kržan 5. 1. 2021 podal odstopno izjavo z mesta člana Nadzornega sveta Slovenskega državnega holdinga d.d., zato mu je prenehal mandat člana Nadzornega sveta Slovenskega državnega holdinga d.d.«</font><br/>
<font size="4">	Pričenjamo z glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (10 članov.) Je kdo proti? (4 člani.)</font><br/>
<font size="4">	Ugotavljam, da je sklep sprejet. </font><br/>
<font size="4">	Še za magnetogram. Mag. Branko Grims po pooblastilu nadomešča kolega Jožeta Tanka. </font><br/>
<font size="4">	Prehajamo na drugi sklep na glasovanju. »Mandatno-volilna komisija predlaga Državnemu zboru, da sprejme sklep, s katerim se za člana Nadzornega sveta Slovenskega državnega holdinga d.d. za dobo petih let imenuje dr. Leon Cizelj.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (9 članov.) Je kdo proti? (7 članov.)</font><br/>
<font size="4">	Ugotavljam, da je sklep sprejet. </font><br/>
<font size="4">	S tem zaključujem to točko dnevnega reda. Ministru se zahvaljujem za sodelovanje. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOGE ZA IZVOLITEV V SODNIŠKO FUNKCIJO NA SODNIŠKA MESTA OKROŽNIH SODNIC NA OKROŽNEM SODIŠČU V LJUBLJANI,</font></b><font size="4"> ki jih je Državnemu zboru predložil Sodni svet. Del gradiva je objavljen pri EPI. Obrazložene predloge Sodnega sveta pa ste zaradi varstva podatkov prejeli v varovani predal v sistemu UDIS. </font><br/>
<font size="4">	K tej, 2.a in 2.b in 4. točki dnevnega reda sem vabil predsednika Sodnega sveta gospoda Vladimirja Horvata, ki ga prav lepo pozdravljam. </font><br/>
<br/>
<b><font size="4">4. TRAK: (ES) - 9.15</font></b><br/>
<br/>
<b><font size="4">	</font></b><font size="4">(nadaljevanje) Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniška mesta okrožnih sodnic na Okrožnem sodišču v Ljubljani izvoli Tino Lesar, Ano Bučar Brglez in Nevo Bizjak. </font><br/>
<font size="4">	Predsednik Sodnega sveta prosim vas za dodatno obrazložitev predloga. Izvolite, beseda je vaša.</font><br/>
<br/>
<font size="4">	</font><b><font size="4">VLADIMIR HORVAT:</font></b><font size="4"> Hvala lepa za besedo. Najprej lep pozdrav, spoštovane gospe poslanke, gospodje poslanci in vsi ostali prisotni! Gospod predsednik!</font><br/>
<font size="4">	Sam kaj bistvenega glede na to, da gre za izčrpno obrazložitev v samem predlogu tako kot se tiče potreb in razpisov prostih sodniških mest na vsa tri mesta in glede na obrazložen že ustaljen postopek Sodnega sveta pri preverjanju najprimernejših kandidatov in seveda tudi glede na izčrpne podatke ter osebne podatke in seveda tudi podatke o nadpovprečni strokovni sposobnosti vseh treh kandidatk, kaj posebnega nimam dodati. </font><br/>
<font size="4">	Sodni svet seveda vztraja pri vseh treh predlogih. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa. Sedaj pa odpiram razpravo članic in članov Komisije. Želi kdo razpravljati? Če ne, zaključujem razpravo.</font><br/>
<font size="4">	Na glasovanje dajem naslednje predloge sklepov:</font><br/>
<font size="4">	»Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrožne sodnice na Okrožnem sodišču v Ljubljani izvoli Tina Lesar.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (9 članov.) Je kdo proti? (6 članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	Sedaj prehajamo na glasovanje o drugem predlogu sklepa, ki se glasi: »Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrožne sodnice na Okrožnem sodišču v Ljubljani izvoli Ana Bučar Brglez.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (9 članov.) Je kdo proti? (5 članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	Prehajamo še na tretji predlog sklepa, ki se glasi: »Mandatno-volilna komisija predlaga Državnemu zboru, da sprejme sklep s katerim se v sodniško funkcijo na sodniško mesto okrožne sodnice na Okrožnem sodišču v Ljubljani izvoli Neva Bizjak.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	S tem zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">2.a TOČKO DNEVNEGA REDA – PREDLOGA ZA IZVOLITEV V SODNIŠKI FUNKCIJI NA SODNIŠKI MESTI OKRAJNIH SODNIC NA OKRAJNEM SODIŠČU V KAMNIKU IN OKRAJNEM SODIŠČU V GROSUPLJEM</font></b><font size="4">, ki ju je Državnemu zboru predložil Sodni svet. Del gradiva je objavljen pri EPI. Obrazložene predloge Sodnega sveta pa ste zaradi varstva podatkov prejeli v varovani predal v sistemu UDIS.</font><br/>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Kamniku izvoli Irmo Ulčar ter da v sodniško funkcijo na sodniško mesto okrajne sodnice na Okrajnem sodišču v Grosupljem izvoli Tanjo Cesar.</font><br/>
<font size="4">	Predsednika Sodnega sveta tudi tukaj prosim za dodatno obrazložitev. Izvolite.</font><br/>
<br/>
<font size="4">	</font><b><font size="4">VLADMIR HORVAT:</font></b><font size="4"> Hvala lepa. </font><br/>
<font size="4">	Samo dvoje pojasnil. In sicer pri razpisu za sodniško mesto okrajnega sodnika na Okrajnem sodišču v Kamniku bi rad poudaril, da je trenutno to sodišče brez sodnika za prekrške. Glede na to, da se je sodnik, ki je sodil na tem področju upokojil. Glede razpisanega sodniškega mesta na Okrajnem sodišču </font><br/>
<font size="4">	</font><br/>
<b><font size="4">5. TRAK: (ES) - 9.20</font></b><br/>
<br/>
<font size="4">	(nadaljevanje) v Grosuplju pa moram poudariti, da je sedaj zaradi kadrovske podhranjenosti tega sodišča na kazenskem področju temu sodišču pomagalo Okrajno sodišče v Kočevju, ki si je pa zaradi tega nabralo tudi samo zaostanke. V primeru izvolitve sodnice bi ta pokrila ta manjko na Okrajnem sodišču v Grosuplju in s tem tudi razbremenila Okrajno sodišče v Kočevju. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa za dodatno obrazložitev. </font><br/>
<font size="4">	Sedaj pa odpiram razpravo članic in članov Komisije. Želi kdo razpravljati? Če ne, zaključujem razpravo.</font><br/>
<font size="4">	Na glasovanje dajem naslednja predloga sklepov: » Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Kamniku izvoli Irma Ulčar.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	Sedaj pa prehajamo še na drugo točko: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Grosupljem izvoli Tanja Cesar.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem tudi to točko dnevnega reda.</font><br/>
<br/>
<font size="4">	Prehajamo na </font><b><font size="4">2.b TOČKO DNEVNEGA REDA – PREDLOG ZA IZVOLITEV V SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V CELJU</font></b><font size="4">, ki ga je Državnemu zboru predložil Sodni svet. Del gradiva je objavljen pri EPI. Obrazložen predlog Sodnega sveta pa ste zaradi varstva podatkov prejeli v varovani predal v sistemu UDIS. </font><br/>
<font size="4">	Uvodna pojasnila: Sodni svet na podlagi 130. člena Ustave, prvega odstavka 23. člena Zakona o Sodnem svetu ter 19. člena Zakona o sodniški službi Državnemu zboru predlaga, da v sodniško funkcijo na sodniško mesto okrajne sodnice na Okrajnem sodišču v Celju izvoli Tanjo Kordež Bromše. </font><br/>
<font size="4">	Predsednika Sodnega sveta prosim za dodatno obrazložitev. Izvolite.</font><br/>
<br/>
<font size="4">	</font><b><font size="4">VLADIMIR HORVAT:</font></b><font size="4"> Kot že prvotno rečeno tudi pri tej kandidaturi glede na izčrpnost obrazložitve s strani Sodnega sveta nimam dodatnih razlogov oziroma obrazložitev. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br/>
<font size="4">	Sedaj pa odpiram razpravo članic in članov Komisije. Želi kdo razpravljati? Če ne, zaključujem razpravo.</font><br/>
<font size="4">	Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v sodniško funkcijo na sodniško mesto okrajne sodnice na Okrajnem sodišču v Celju izvoli Tanja Kordež Bromše.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem tudi to točko dnevnega reda.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREGLED PRIJAV NA JAVNI RAZPIS ZA ZBIRANJE KANDIDATUR ZA ČLANA DRŽAVNE REVIZIJSKE KOMISIJE, KI SE IMENUJE IZMED KANDIDATOV Z USTREZNO IZOBRAZBO, KI NI PRAVNE SMERI.</font></b><font size="4"> K tej točki dnevnega reda ste s sklicem seje prejeli delovno gradivo z opisom dosedanjega poteka postopka in s predlogi sklepov, o katerih bomo odločali. </font><br/>
<font size="4">	Uvodna pojasnila: Članici Državne revizijske komisije dr. Mateji Škabar 31. 12. 2021 poteče osemletni mandat. Zato mora Državni zbor imenovati novo članico oziroma člana za osemletno obdobje. Mandatno-volilna komisija je na podlagi 61.c člena Zakona o pravnem varstvu v postopkih javnega naročanja objavila javni razpis za zbiranje kandidatur za člana Državne revizijske komisije, ki se imenuje izmed kandidatov z ustrezno izobrazbo, ki ni pravne smeri. Rok za posredovanje prijav se je iztekel 17. 8. 2021.</font><br/>
<br/>
<b><font size="4">6. TRAK: (ES) – 9.25</font></b><br/>
<br/>
<b><font size="4">	</font></b><font size="4">(nadaljevanje) V skladu s prvim odstavkom 61.e člena Zakona o pravnem varstvu v postopkih javnega naročanja Mandatno-volilna komisija najpozneje v 30 dneh po izteku roka za prijem prijav pošlje Komisiji za presojo ustreznosti kandidatov vse prijave, ki so prispele pravočasno in jih ni zavrnila zaradi neizpolnjevanja splošnih pogojev iz 61.a člena tega zakona, prepozne prijave pa zavrže. </font><br/>
<font size="4">	Na javni razpis se je prijavilo 6 kandidatov, in sicer: Amanda Hribernik, Betka Pajnič, Aleksander Petrovčič, mag. Gregor Šebenik, dr. Mateja Škabar in Klemen Štibelj. K dopolnitvi prijave sta bila pozvana Betka Pajnič in mag. Gregor Šebenik, ki sta prijavo v roku določenem v pozivu za dopolnitev tudi dopolnila. </font><br/>
<font size="4">	Upoštevaje navedeno so bile prijave vseh šestih kandidatov pravočasne. </font><br/>
<font size="4">	Kandidatka Amanda Hribernik pa ne izpolnjuje splošnega pogoja iz tretje alineje prvega odstavka 61.a člena zakona, saj ni dopolnila starosti 35 let. Navedeno izhaja iz datuma rojstva kandidatke navedenega v prijavi in priloženih dokumentih. </font><br/>
<font size="4">	Preostalih pet kandidatov je posredovalo popolne prijave ter izpolnjuje splošne pogoje za imenovanje na funkcijo članice oziroma člana Državne revizijske komisije določene v 61.a členu Zakona o pravnem varstvu v postopkih javnega naročanja. </font><br/>
<font size="4">	Prijave kandidatov, ki izpolnjujejo splošne pogoje za imenovanje bo Mandatno-volilna komisija posredovala Komisiji za presojo ustreznosti kandidatov, ki bo s kandidati opravila razgovore ter podala obrazloženo mnenje o izpolnjevanju posebnih pogojev iz 61.b člena Zakona in o ustreznosti kandidatov. Mnenje mora komisija vročiti Mandatno-volilni komisiji najpozneje od 30 dneh od prejema prijav. </font><br/>
<font size="4">	Po prejemu mnenja bo Mandatno-volilna komisija predvidoma na novembrski seji izbrala kandidatko ali kandidata za razpisano prosto mesto člana Državne revizijske komisije in pripravila predlog sklepa o imenovanju, o katerem odloči Državni zbor. </font><br/>
<font size="4">	Sedaj pa odpiram razpravo članic in članov. Želi kdo o tem razpravljati? Če ne, zaključujem razpravo.</font><br/>
<font size="4">	Na glasovanje dajem naslednja predloga sklepov: »Prijava Amande Hribernik se zavrne, saj ne izpolnjuje splošnega pogoja glede zahtevane starosti iz tretje alineje prvega odstavka 61.a člena Zakona o pravnem varstvu v postopkih javnega naročanja.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (17 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	Sedaj pa prehajamo še na drugi sklep: »Mandatno-volilna komisija ugotavlja, da so prijave petih kandidatov, in sicer: Betke Pajnič, Aleksandra Petrovčiča, mag. Gregorja Šebenika, dr. Mateje Škabar in Klemna Štiblja za članico oziroma člana Državne revizijske komisije pravočasne in popolne ter da navedeni kandidati izpolnjujejo splošne pogoje za imenovanje iz 61.a člena Zakona o pravnem varstvu v postopkih javnega naročanja. Mandatno-volilna komisija prijave navedenih petih kandidatov pošlje Komisiji za presojo ustreznosti kandidatov.«</font><br/>
<font size="4">	Pričenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (17 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	S tem zaključujem tudi to točko dnevnega reda. </font><br/>
<font size="4">	</font><br/>
<font size="4">	Ker bo 4. točka dnevnega reda v skladu s prvim odstavkom 206. člena Poslovnika Državnega zbora potekala brez navzočnosti javnosti, prekinjam sejo za 15 minut in jo bomo nadaljevali ob 9.45 uri. Hvala.</font><br/>
<br/>
<b><font size="4">Odprti del seje je bil končan 16. septembra 2021 ob 9.29.</font></b>
</root>