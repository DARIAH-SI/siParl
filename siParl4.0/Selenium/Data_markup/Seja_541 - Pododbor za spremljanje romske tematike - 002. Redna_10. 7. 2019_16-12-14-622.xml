<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">PODODBOR ZA SPREMLJANJE ROMSKE TEMATIKE</font></b><br/>
<b><font size="4">2. redna seja</font></b><br/>
<br/>
<b><font size="4">(10. julij 2019)</font></b><br/>
<br/>
</p></div><br/>
<b><font size="4">Sejo je vodila Anja Bah Žibert, predsednica Pododbora za spremljanje romske tematike.</font></b><br/>
<b><font size="4">Seja se je začela ob 8.03 uri.</font></b><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Lepo pozdravljeni na 2. seji Pododbora za spremljanje romske tematike. Kot smo se na zadnji seji dogovorili nam je nekako uspelo, da do 15. 7. 2019 opravimo že prvo aktivnost, sprejeto zadnjič. Tako da sem tega zelo vesela, da smo to v kratkem času uspeli zagotoviti tudi ta pogovor. Skratka najprej pozdravljam vse prisotne člane, gospoda Predraga Bakovića, mag. Bojano Muršič, Dušana Šiška, Blaža Pavlina in pa ostale prisotne Ferenca Horvátha, Francija Kepo. Seveda pa v naši vrsti še posebej pozdravljam gospoda mag. Staneta Baluha, nam boste povedali kako naj vas naglašujem, da bo čisto pravilno. </font><br/>
<font size="4">	Mi smo nekako, da uvodoma kar povem, prvo aktivnost načrtovali ravno z vašim uradom, in seveda tudi pozdrav obema sodelavkama, v želji, da predvsem izvemo kje trenutno smo, kakšna situacija je in predvsem si želimo izvedeti odprte stvari. Se pravi, da ne gre za tisto, kar je dobro je absolutno za poudariti, to vemo. Ampak naša želja, ko smo ustanovili ta pododbor je, da bi pripomogli k reševanju tematike kot take, zato je za nas zelo aktualno predvsem to, kar vi vidite kaj je odprto, kjer vidite, da so potrebni nujni koraki naprej. Lahko vam povem, da se bomo mi potem sestajali tudi z ostalimi, ki se jih ta tematika na tak ali drugačen način dotika. Bomo pa vedno povabili zraven tudi vaš urad v prihodnji, po želji kakor boste lahko prihajali, tako da boste tudi seznanjeni neposredno z našimi aktivnostmi.</font><br/>
<font size="4">	</font><br/>
<b><font size="4">2. TRAK: (ES) 8.05</font></b><br/>
<br/>
<font size="4">	(nadaljevanje) Današnja točka dnevnega reda je samo ena in to je </font><b><font size="4">POGOVOR Z VODSTVOM URADA</font></b><font size="4">. Predala bi besedo vam, gospod Stane, pa tudi po potrebi lahko sodelujeta sodelavki. Predstavite nam res tisto, kar je odprto, kar je pereče, ker je to tisto, kar nas zanima in ker želimo s svojimi aktivnostmi pripomoči k morebitnim rešitvam. Hvala.</font><br/>
<br/>
<font size="4">	</font><b><font size="4">MAG. STANE BALUH:</font></b><font size="4"> Hvala lepa, spoštovana predsednica, za povabilo na ta sestanek vašega Pododbora za spremljanje romske tematike. Pred nami je en širok horizont, ker smo pač zadevo zastavili kot pogovor. Lahko damo karkoli na to temo, ampak ne glede na to, bi morda začel kar z vsebinskimi zadevami.</font><br/>
<font size="4">	Namreč sedaj pripravljamo šesto poročilo o položaju romske skupnosti, ki je na nek način poročilo, ki je določba tudi v Zakonu o romski skupnosti, ki na nek način sledi tudi nacionalnemu programu ukrepov za Rome 2017-2021, tako da bo po vsej verjetnosti v jesenskem času tudi to poročilo pripravljeno. V tem poročilu na nek način dobimo tudi zelo celovito sliko o položaju romske skupnosti v Republiki Sloveniji in to poročilo to potrdi tudi vladna komisija za romska vprašanja, ki je tudi ustanovljena oziroma jutri bo na seji Vlade ustanovljena. Vodil jo bo dr. Jernej Pikalo. Računam, da se bom v najkrajšem času uspel srečati z njim, da se tudi potem, tako kot danes z vami, dogovorimo tudi o nadaljnjih korakih omenjene vladne komisije. Kot veste sem v prejšnjem sklicu sem to komisijo vodil jaz. </font><br/>
<font size="4">	To poročilo bo neki izraz tudi sodelovanja vseh resorjev, kot ste že sami omenili, da se boste v nadaljevanju srečevali s posameznimi resorji, ki se jih ta tematika tiče. Mislim, da so to kar vsi resorji. Veliko spuščanja tukaj pač ne bo. </font><br/>
<font size="4">	Mi kot Urad za narodnosti v tem delu kot vladni organ opravljamo koordinativno vlogo, se veliko povezujemo oziroma spremljamo tudi delo ministrstev v tistem delu, o katerem pač to ne spada nikamor, recimo o pristojnosti nekega ministrstva in potem mi poskušamo to zadevo tudi peljati naprej. </font><br/>
<font size="4">	V tem poročilu bo tudi zelo slikovito prikazano delovanje lokalnih skupnosti, kar se tiče urejanja romske tematike. Mi kot Urad za narodnosti smo tudi nacionalna kontaktna točka pri Evropski komisiji in na Uradu že tretje leto vodimo tudi projekt SIFO ROMA. Veste, da smo veliko napora vložili prav v delovanje lokalne skupnosti. Eno leto smo skorajda preživeli v Mestni občini Novo mesto. Velik poudarek smo dali tudi oblikovanju tako imenovanih multidisciplinarnih timov na lokalni ravni, kjer smo začutili, da je velik manjko, že samo sodelovanje med različnimi pristojnimi subjekti na lokalni ravni in seveda spodbujali smo občine k oblikovanju akcijskih načrtov za urejanje romske tematike. Potrebno je reči, da tudi z ponujeno roko, ki smo jo na Uradu ponujali tudi občinam, nekega velikega odziva res ni bilo. </font><br/>
<font size="4">	V tistih občinah, kjer smo začutili, da je ta pripravljenost prisotna, smo na nek način tudi </font><br/>
<br/>
<b><font size="4">3. TRAK: (ES) 8.10</font></b><br/>
<br/>
<font size="4">	(nadaljevanje) videli, da je na lokalni ravni narejen tudi korak naprej v smislu napredka romske skupnosti, sobivanja in tudi boljšega počutja večinskega naroda. </font><br/>
<font size="4">	V sklopu tega smo mi tudi pripravljali veliko posameznih posvetov na različne teme. Velik poudarek v letošnjem letu dajemo tudi izobraževanju romskih svetnikov, ker romski svetniki so eni ključnih elementov za povezovanje z lokalno ravnijo in romsko skupnostjo v okoljih, kjer živijo. Po vsej verjetnosti ste slišali, da so bili različni poskusi povezovanja tako na nacionalni kot lokalni ravni. Pripravili smo kar nekaj tem na prebegu mladoletnic v škodljiva okolja itd. Skratka bilo je kar precej veliko aktivnosti, kajti na Uradu smo mnenja, da je nujno potrebno sestopiti k ljudem, z njimi razpravljati o težavah in iskati rešitve. Tukaj smo na nek način kot Urad opravljali vlogo mediatorja med lokalno in pa tudi nacionalno ravnijo, kjer smo vedno poskušali tudi pristojna ministrstva vabiti na vse te dogodke, ki so se odvijali, da so se nekako te lokalne ravni s problematiko s katero se srečujejo in pristojnosti ministrstev potem tudi povezovali in iskali nekatere rešitve. </font><br/>
<font size="4">	Potem veste, da v prejšnjem sklicu smo na nek način tudi ugotovili oziroma smo ugotovili na ravni vseh teh dogodkov, pa je potrebno eno stvar izpostaviti, da smo po vseh teh razpravah z različnimi institucijami na lokalni ravni ugotovili pasivnost in neenotnost romske skupnosti. Tukaj imamo pa vsi na nek način težavo kako z različnimi projekti, kar se bo tudi v tem poročilu odražalo in ki potekajo in tudi višino sredstev, ki so vložena v napore za urejanje te tematike, dejansko vidimo neko pasivnost iz romske skupnosti in včasih pridejo nekateri posamezniki ali institucije do položaja, da enostavno obupujejo nad tem stanjem. Neenotnost romske skupnosti se kažejo v sporih med posamezniki, ki pač hočejo prevzemati vodilne vloge znotraj romske skupnosti. Seveda ima država Zakon o romski skupnosti, kjer je zelo jasno definirano zelo jasno tudi sodelovanje države z Svetom romske skupnosti itd. Mislim, da je Svet romske skupnosti hendikepiran v svojem sodelovanju prav na osnovni nesložnosti romske skupnosti znotraj same sebe in pa tudi osebnih sporov, ki jih gojijo drug do drugega in jih potem proicirajo na različne posameznike ali so to politiki ali pa smo to kar mi. Znotraj tega smo vložili velike napore, da bi tudi romsko skupnost na nek način poenotili, pa enostavno je zelo težko, ker vsak vleče na svojo stran. Na Uradu za narodnosti smo že večkrat bili tudi sami prepričani, da je to največja napaka, da ne pride do razvoja v romski skupnosti, njihova neenotnost oziroma ti posamezniki, ki dejansko včasih spregledajo položaj tistih najbolj ranljivih, ki živijo v nemogočih bivanjskih ali pa socialnih okoliših. </font><br/>
<font size="4">	V to smo vlagali kar precej napora, ampak dejstvo je, da ti nekoga k sodelovanju ne moreš prisiliti. Lahko pa pomagaš, sklicuješ sestanke, jih stimuliraš, da pristopijo k dialogu, ampak dejansko so včasih ti medsebojni spori res na nek način kar v velikem razkoraku. </font><br/>
<font size="4">	Naslednja stvar, ki bi jo tukaj omenil, je morda – veste, da je na Ministrstvu za okolje in prostor v preteklosti delovala tudi medresorska delovna skupina, katere član je bil tudi sedanji poslanec gospod Baković, prej kot podžupan občine Kočevje. Mislim, da je bilo narejeno eno res krasno delo. Veliko strokovnega napora je bilo vloženo v to. Veliko razprav tako z lokalne ravni, tako z državne ravni, tako </font><br/>
<br/>
<b><font size="4">4. TRAK: (ES) 8.15</font></b><br/>
<br/>
<font size="4">	(nadaljevanje) iz laične strani, ker so bili vabljeni tudi različni strokovnjaki z različnih področij, je bilo vloženih. Ta medresorska delovna skupina je poročilo tudi pripravila in v tem trenutku na nek način iščemo na Vladi pot kako pristopiti k sprejemu omenjenega poročila in pa h konkretizaciji in implementaciji ukrepov, ki so notri navedeni. Tako da to je v teku in sam moram tukaj odkrito povedati, da si skupaj s svojimi sodelavkami iskreno prizadevam, da bi do tega sprejetja prišlo in pa tudi do implementacije omenjenih ukrepov, ki pa so zelo konkretni. V nadaljevanju bo to tudi ena od stvari, ki bo po vsej verjetnosti deležna malo širše razprave in kjer so pač ti ukrepi zelo konkretno vezani na posamezna pereča področja na lokalni ravni. Tako od bivanjskih razmer do tistih zadev, ki se leta in leta vlečejo in ne vidimo nekega napredka. Ukrepi so v smeri tega, da bi se te zadeve konkretno, seveda podkrepljene z financami in z najboljšimi strokovnjaki, ki naj bi to reševali. V tej luči je potrebno res biti politično moder kako to zadevo zapeljati, da bi prišlo do te implementacije. </font><br/>
<font size="4">	Kot veste, tudi v preteklosti je bilo močno vezano na delo medresorske delovne skupine tudi priprava Zakona o romski skupnosti, ki je bil že v Državnem zboru in potem zaradi sestopa vlade takrat pač ni šel v nadaljnjo proceduro, kjer je prišlo do korekcije kar precejšnjih priporočil, ki smo jih dobivali iz mednarodnih institucij, kot Varuha človekovih pravic itd. in nevladnih organizacij. Zadeva je bila tudi usklajena z romskimi skupnostmi – namenoma uporabljam množino, ker sem prej izrekel, da je neskladje znotraj njih. Moram reči, da tukaj moji sodelavki Tjaša in pa Maja, smo v tem delu opravili res eno titansko delo pri usklajevanju vsega tega in da smo pritegnili lahko tudi sodelovanje s strani ministrstev in pa tudi lokalne skupnosti in romske skupnosti same. </font><br/>
<font size="4">	Tukaj je sedaj politična odločitev kako s temi koraki naprej. Ampak kot rečeno, zakaj sem rekel, da je bilo delo medresorske delovne skupine zelo vezano na morda novelo Zakona o romski skupnosti. Prav zaradi tistega famoznega 5. Člena, kjer je bilo interventno ukrepanje države v primeru neaktivnega reagiranja na lokalni ravni. Ampak ker pač zadeva ni bila možna v praksi implementacije, smo na nek način rekli, da je to medresorska delovna skupina, ki je bila na Ministrstvu za okolje in prostor ključnega pomena kako se bo lotila urejanja tega, potem v nadaljevanju za besedilo, ki bo potem tudi vključeno v Zakon o romski skupnosti. Če bi bilo to poročilo sprejeto tako kot je oziroma zaživelo tako kot je, potem smo na nek način v strokovnih krogih ugotovili, da bi lahko zakonsko ostalo tako kot je bilo sedaj zapisano s pomočjo Ministrstva za okolje in prostor oziroma ali bi morda celo lahko bil to samo ena od alinej, če bi se res tako resno lotili urejanja prostora, kot sem že omenil. </font><br/>
<font size="4">	Veste, da se tudi načrtuje nova evropska finančna perspektiva 2021-2027, kjer že potekajo pogovori in znotraj tega bo potrebno tudi iskati nove možnosti za oblikovanje različnih projektov, ki bi lahko na kakršnikoli obliki pomagali k razvoju romske skupnosti. Mi si bomo prizadevali k temu, da ti projekti, ki potekajo </font><br/>
<br/>
<b><font size="4">5. TRAK: (ES) 8.20</font></b><br/>
<br/>
<font size="4">	(nadaljevanje) v tem trenutku, ki so dali rezultate, da obstanejo oziroma da iščemo še kakšne nove solucije znotraj teh projektov in da bi na osnovi tudi teh sredstev lahko pospešili razvoj romske skupnosti.</font><br/>
<font size="4">	V pripravi imamo tudi nov proračun. Tako da tudi znotraj tega poskušamo resorje na nek način opozarjati, da so nekatere pristojnosti, ki so vežejo tako na romsko skupnost, pa tudi tukaj ker je gospod poslanec iz Poslanske skupine italijanske in madžarske skupnosti, da v sklopu priprave proračuna upoštevajo oziroma zagotovijo sredstva, ki so nujno potrebna tudi za te skupnosti.</font><br/>
<font size="4">	Tako morda v nekem grobem okvirju, bi rekel, dela, ki je že opravljeno, ki se opravlja oziroma ki nas še čaka v perspektivi gledano. Je pa dejstvo – in tukaj bom ponovno ponovil to kar sem na začetku rekel in s tem bom tudi zaključil – da brez pozitivne odzivnosti romske skupnosti, ki bo morala narediti tudi korak naprej ne bo vidnega napredka. Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Najlepša hvala za izčrpno, ne bom rekla poročilo, ampak vaših aktivnosti in pa predvsem to, kar je za nas pomembno, da ste tudi izpostavili točke, kjer so tiste težave najbolj pereče. Mislim, da smo vsi skupaj dobili neki oris. Sedaj odpiram razpravo. Prvi se je priglasil gospod Dušan Šiško. Izvolite, beseda je vaša.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Hvala. Meni se malo bolj mudi, ker že prvo točko razpravljam. Glejte, gospod Stanko, sam bom rekel tako. Zelo lepo ste predstavili vse skupaj. Problem je potrebno odpreti. To mislim, da se mi vsi zavedamo, zato smo tudi ustanovili to skupino. Ne jih skrivati. Ker v kolikor bodo tudi v bodoče v poročilih skrite neke zadeve, ampak da bomo mi ostali poslanci vedeli, glejte jaz bom prvi, ki bom napadel taka poročila. Treba se je pogovarjati. Mislim, da bo potrebno in jaz sem tega načela, da je treba te družine, vse katere so težavne, jih je treba pripraviti do tega, da bodo začeli razmišljati in živeti tako kot živimo ostali državljani. Ne da bodo imeli še zmeraj pomisleke, saj mi smo pa drugorazredni in lahko počnemo kar hočemo. </font><br/>
<font size="4">	Sem se pa pogovarjal, vam bom povedal vsem skupaj, ne dolgo tega nazaj z mojim svetnikom, ker smo imeli tudi občinsko sejo in sem mu tudi, ker se je zgodil sedaj ta požig v Krškem, mislim, da ste seznanjeni in sem mu rekel: Ti si izvoljen kot eden izmed njih, to so tvoji volivci, skliči sestanek enkrat, dvakrat, trikrat na leto in se pogovarjaj z njimi. In dobil sem odgovor, da ne more, ker imamo dol štiri tabore. In to je težava. To je največja težava, da se oni med seboj ne morejo pogovarjati. Sami veste tudi za primer, tudi Branko mi je povedal, za Natašo, je prišla dol, so jo mladoletni otroci pošpricali. Zakaj otroci? Zaradi tega, ker oni ne morejo biti obsojeni. To so taki problemi in na teh je treba začeti delati, da se to odpravi. </font><br/>
<font size="4">	Potem projekt, ki ga vodi MUC. Verjemite mi, da ni dober. Finančni projekt in te zadeve. Ni dober. Povedal mi je tudi, da preveč denarja gre v Prekmurje in da je treba začeti… Tako je žal. Verjamem, da gor niso problemi. Zmeraj sem govoril - tudi pri poročilih sem rekel, da verjamem in slišim, dobivam informacije, da v Prekmurju niso problemi. Problemi pa tako sami veste kje so. Branko, midva jih imam dol. Kočevje, </font><br/>
<br/>
<b><font size="4">6. TRAK: (ES) 8.25</font></b><br/>
<br/>
<font size="4">	(nadaljevanje) Dolenjska, Novo Mesto, Krško, Trebnje. Tukaj so problemi. Gor se je že to malo bolj civiliziralo.</font><br/>
<br/>
<font size="4">	</font><b><font size="4">MAG. STANE BALUH:</font></b><font size="4"> Ni. Imamo kakšne Beltince ali pa še kaj takega.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Ampak mi dobivamo vseeno informacije, da sigurno je tu bolj ogroženo vsaka zadeva kot drugod. </font><br/>
<font size="4">	Mislim, da ste bili zraven prisotni, v Metliki ne dolgo tega nazaj. Niso bili romski svetniki zaželeni. Oni so se odmaknili. Ampak ostali Romi dol, sedaj bom govoril, Romi, ne bom pogovornega jezika jemal. Hočem nek napredek narediti tudi, da boste vi zastopili, da hočemo narediti napredek sploh ta skupina. To mi je tudi povedal krški svetnik, da vi to sploh niste opazili, ampak oni so dobili informacijo, da so nezaželeni, da kaj so sploh hodili dol. In so se tudi potem kmalu pobrali. To je beseda mojega krškega svetnika. Pa sem vprašal, če je Stanko vedel za to, je rekel, da ne, ker je bil na drugem koncu, mi pa smo se pobrali in smo šli. To so take težave. Se pravi, oni že med seboj notri, tako kot ste ugotovili, niso, imajo neko napetost.</font><br/>
<font size="4">	Nenazadnje bi pa zelo rad vedel za ta denar evropskih sredstev. Če lahko naša skupina dobi kakšno preglednico, ker mi smo na prvi ustanovitveni seji določili, da bomo hodili okoli po občinah do županov, do romskih svetnikov in jim bomo lahko že tam povedali. Iz informacij, ki jih imam, vsa ta naselja oziroma občine ne dobijo toliko sredstev. Tukaj je pa tisto delovanje MUC-a. Samo toliko. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala, Dušan, tudi hvala za predlog, ki se mi zdi koristen, da bomo tudi mi lahko kakšno informacijo oziroma pomagali pri tem. Kar izvolite, boste sproti dajali odgovore.</font><br/>
<br/>
<font size="4">	</font><b><font size="4">MAG. STANE BALUH:</font></b><font size="4"> Hvala lepa, gospod Šiško. Poznam situacijo, poznam situacijo v Krškem. To kar ste povedali, se popolnoma strinjam. Ta neenotnost med romskimi skupnostmi znotraj je pač evidentna, tako da tukaj nimam kaj dodati. Imate prav. </font><br/>
<font size="4">	Kar se pa tiče romskega svetnika Morana. Vemo kakšne težave smo imeli pri urejanju njegovega statusa. Dejstvo pa je, da smo tukaj imeli fokus izobraževanja romskih svetnikov. Drugih nismo vabili. In tukaj gre izključno delovanje romskega svetnika, poznavanje občinske uprave, priprava gradiv za sejo. Skratka, to je bil tisti poudarek. Tako da tukaj drugih nismo vabili, ker je bil fokus samo izobraževanje romskih svetnikov. Je pa res ta zadeva, kot ste tudi sam omenil, da smo šli potem drugi del na teren pogledati zadevo. V tretjem delu pa smo imeli načrtovan sestanek skupaj z posameznimi institucijami: CSD, občinska uprava itd. Ampak ti gospodje, kot ste tudi sam omenil, so kar enostavno zbežali in nobenega več ni bilo. Darko Rudaš, ki je predsednik foruma romskih svetnikov se je opravičil in je rekel, da nadaljuje pot z družino, ker so šli na dopust, ampak očitno so to mislili, da to velja za vse svetnike in so vsi odšli. Mi smo potem prišli na občino in smo ta sestanek opravili in smo gledali kam so te gospodje odšli. Saj moja sodelavka je tukaj. Mi smo se potem s temi izobraževalnimi, socialnimi službami in županom pogovorili o teh stvareh, ampak misleč je bil pa tudi tretji del. Prvi izobraževalni, druga praksa, potem pa še ta, da se vidi s temi. Bil sem seznanjen s to zadevo, ampak sam ne morem klicati teh gospodov in tudi nimam njihovih številk, da bi jih klical naj pridejo nazaj. Ampak tako se je zgodilo. Ampak to je bilo tako. Ko smo mi hodili, se je zadeva kar tako malo po domače razvodenela, veš meni se mudi, pa moram tja in on gre tja in na koncu smo sami prišli na občino. To pa je bila dejansko ta slika. Ne vem kaj je Moran </font><br/>
<br/>
<b><font size="4">7. TRAK: (ES) 8.30</font></b><br/>
<br/>
<font size="4">	(nadaljevanje) imel konkretno res v mislih, ampak da tudi njega ni bilo potem na ta sestanek. Če je vedel za ta tretji del, kot sem razbral iz tega, kar ste vi povedal, je on vedel to. Se pravi so vedeli, ampak da so pa odšli pa dejansko ni prav. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala. Kratka replika, gospod Šiško.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Bom čisto kratek. Sigurno je gospod Moran meni sam rekel, da so oni potem vsi tako zavili, da tudi niso vas obvestili, ne nobenega kaj je bil dejansko razlog, da so odšli. </font><br/>
<font size="4">	Bi pa samo eno stvar še prej dopolnil. Gospod Baluh, veste da 2006 je bil pri nas svetnik Zdravko Kovačič in je prosil, dal odstopno izjavo kot svetnik. Je tudi povedal zakaj, da mu grozijo. Sam sem bil takrat proti temu. Ampak ko je župan dal sklep smo izglasovali, da mu ne damo odstopne izjave in potem je župan zadržal sklep, ponovno dal na glasovanje in smo potem, ker je gospod Zdravko prišel do mene in rekel, da prosi, da se naj odločim, da sam lahko odstopi, ker mu grozijo. Ampak to ni samo Zdravko. To imajo probleme vsi romski svetniki. Zaradi tega, ker vsi pričakujejo, da bodo nekaj naredili in ne morejo narediti. In zaradi tega sem dal tudi predlog, da bi rad videl to preglednico. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala, Dušan Šiško. Naprej dajem besedo gospodu Predragu Bakoviću.</font><br/>
<br/>
<font size="4">	</font><b><font size="4">PREDRAG BAKOVIĆ (PS SD):</font></b><font size="4"> Hvala za besedo. Moram reči, da se tukaj popolnoma strinjam, kar se tiče pritiska na romske svetnike. Dejansko so. Pri nas v Kočevju imamo srečo, ker imamo takega svetnika z debelimi živci. V tistem momentu, ko mu je hudo odide in se vrne čez dva dni nazaj. Tukaj imamo srečo. Resnično pa so podvrženi velikim pritiskom, zato smo tudi v preteklosti imeli odstope tudi pri nas. </font><br/>
<font size="4">	Moram reči, da z direktorjem sva v preteklosti zelo dobro sodelovala. To kar bom povedal je že slišal in pozna te stvari. Vsem skupaj pa povem to, da so resnično občine tiste, ki nosijo največje breme kar se tiče romskih tem. Pomoči take ali drugačne, torej od finančne do nekih logističnih pomoči sicer so, vendar niso na nek način prav razporejene. Če pogledamo razpise, ki se dogajajo, gre za razpise o urejanju romskih naselij, infrastrukture, torej kanalizacije in ne vem kaj še vse, pa se nam to zdi malo nerodno, ker večina tistih Romov, ki živi v romskih naselij niti nimajo WC školjk, da bi to kam priklopili. Zato smo v preteklosti in tudi sedaj še vedno pogrešamo neke individualne razpise, ki bi jih država ali širše namenila za reševanje bivanjskih razmer posameznim Romom. Vsi vemo, da romska naselja niso prihodnost. Vsi vemo, da moramo na nek način, vsaj moja teza je bila taka, da je treba v romskem naselju najprej ljudi vprašati kdo želi še živeti tam in tisti, ki bi potem res še želeli živeti tam, da se potem ta infrastruktura uredi. Večinoma pa vsi, kar jih jaz poznam, bi radi šli s teh romskih naselij, sploh tam, kjer so razmere slabe.</font><br/>
<font size="4">	Občina je poleg teh obremenitev obremenjena tudi še z očitki večinskega prebivalstva. Razmere med večinskim prebivalstvom in med romsko skupnostjo so napete. Zelo napete. In vsak korak, ki ga občina naredi v smer, da se bo situacija v teh naseljih izboljšala, dobi nazaj očitek, da Romom pomaga, nam pa ne pomagate. Tako se ves čas vrti. Ti ukrepi so nepriljubljeni. Župani se težko odločajo za te stvari. Moram reči, tudi sam sem bil udeležen, da smo v mojem mandatu kupili dve stanovanjski hiši v vrednosti nekaj čez 100.000 evrov obe, ki smo ju proti najemnini dali razpis za Rome in proti najemnini dobili notri dve družini. Ena je dobro zaživela, z drugo so še neke težave. Moram reči, da očitkov je bilo pa ogromno. Če bi bili to neki razpisi na nivoju države, namenjeni ravno za te stvari, potem bi prvič občina nekoliko stopila nazaj in bi rekla, da so to sredstva, ki so temu namenjena. Morate pa vedeti, da vsakič ko pridemo v romsko naselje, pa Romi vedno govorijo, da občina dobi denar za Rome, ki ga mi potem zapravljamo za neke druge stvari. To so očitki, ki jih verjetno slišite tudi vi, ko hodite po romskih naseljih. </font><br/>
<font size="4">	Res je, da sem sodeloval v medresorski delovni skupini.</font><br/>
<br/>
<b><font size="4">8. TRAK: (ES) 8.35</font></b><br/>
<br/>
<b><font size="4">	</font></b><font size="4">(nadaljevanje) Tam smo pripravili te stvari. Tudi z ministrstvi naj bi bilo usklajeno, pa slišim, da naj bi ministrstva postavila sedaj neka dodatna vprašanja. Ne vem če to drži. </font><br/>
<font size="4">	Takrat smo se pogovarjali še o neki zadevi. Romska tema je tako kompleksna, da posega v vsa področja. In na nek način smo se takrat pogovarjali, da ne moremo spreminjati posameznih zakonov, ampak da bi, če smem uporabiti izraz, da bi naredili tako imenovani romski ZUJF, ki bi posegal na ta področja začasno, dokler se te stvari ne uredijo. Ne govorim samo o pravicah, govorim tudi o dolžnostih. Tudi o tem, da če gre za nezakonita ravnanja Romov, pa ne samo Romov temveč vseh, lahko jemalo tudi iz socialnih transferjev, ampak na nek način, da pride do efekta, če že nekdo izvaja nezakonita ravnanja. Vendar je ta zadeva ostala. Upam, da bo. </font><br/>
<font size="4">	Vesel sem, ko slišim, da bo komisija na Vladi pričela delovati, da imamo tudi nekega sogovornika na operativnem področju, ker jih bomo seznanjali s temi stvarmi. Ne nazadnje vsi mi prihajamo iz terena, vsi mi ugotavljamo kakšne težave so in jih poznamo. V tej sestavi smo bolj interesna skupina kot pa politični nasprotniki, saj sam tako ocenjujem. Vsem skupaj nam je interes, da se vsem da neko dostojno življenje in da se vzpostavijo normalni odnosi med večinskim prebivalstvom in med romsko skupnostjo. Vemo pa vsi, da do teh konfliktov največkrat, pa brez populizma, prihaja in so iniciatorji romska skupnost. Kje so razlogi? Naj o tem govorijo sociologi in kdorkoli že, kriminologi, vendar stvari so take, da dejansko lahko povem, da se ne spomnim primera, da bi bil napaden nek pripadnik večinske prebivalstva, vedno je bilo obratno. Žal tako je. Tako povem in tako tudi mislim. Mislim, da je ta stvar dejansko taka tudi drugje. Na Dolenjskem sploh. </font><br/>
<font size="4">	Se strinjam, da tudi Prekmurje ni idealno. Tam imamo vsi v mislih Puščo. So pa Beltinci in še kje bi našli, kjer so zelo podobne težave. Tudi tam so težave med večinskim prebivalstvom in med romsko skupnostjo. Mislim, da so mi tukaj zato, da poskušamo pripraviti nek teren na področju zakonodaje in nekih konkretnih ukrepov, da potem lokalna skupnost na podlagi tega izvaja te spremembe in te stvari. </font><br/>
<font size="4">	Seveda pa ne gre brez tega, da se bo občina morala soočiti tudi s temi problemi, ne glede na to ali je to popularen ukrep ali ne, ali so volitve pred vrati ali niso. Stvar je samo na prvi strani zakonodaje, opredelitev problema, pokazati rešitve na sistemskem nivoju in potem bodo občine, vsaj nekatere šle po tej poti, da bodo stvari lahko spravile v neke normalne okvire. Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa za razpravo. Še kdo? Izvolite. Gospod Franci Kepa, izvolite.</font><br/>
<br/>
<font size="4">	</font><b><font size="4">FRANCI KEPA (PS SDS):</font></b><font size="4"> Hvala za besedo. Ravno tako bi se dotaknil zadev, katere so pereče v našem kraju v Trebnjem. Sicer je vsaka zadeva specifična na območjih. V Trebnjem, moram reči, da je naš župan oziroma tudi pretekli že, je bil dosti pripravljen za reševanje problematike v Trebnjem. Zemljišče je bilo rešeno. Potem narejen je vodovod, elektrika, cesta notri, javna razsvetljava je, kanalizacija, celo prej so imeli kanalizacijo v njihovem taboru kot okoliški kraji. Potem so se okoliške vasi priključile na njihovo čistilno napravo. </font><br/>
<font size="4">	Koliko je rešeno? Veste kako je bilo rečeno, koliko so priključeni, naj bi bili individualni priključki na to čisto napravo. Izobraževanje, kakor ste rekli, v Trebnjem ni problem zaradi tega, ker naš romski svetnik je že zelo v letih, blizu 90 let star, tako da on problematiko verjetno kar dobro pozna. Mislim, da je glavni problem dokončno izobraževanje in delovna problematika v taboru in verjetno na splošno v Sloveniji v romski zadevi. V Trebnjem vem, da je to zelo izrazito. </font><br/>
<br/>
<b><font size="4">9. TRAK: (ES) 8.40</font></b><br/>
<br/>
<b><font size="4">	</font></b><font size="4">(nadaljevanje) Izobraževanje poteka, tudi vrtec imamo v Trebnjem za Rome. Izobraževanje za deklice do 8 do 9 leta in tudi uspešno hodijo v šolo. Problematika pa postaja od tukaj naprej. To vidim tudi skozi svoje otroke, ko sem obiskoval, konkretno, ko punce uspešno končajo 8 razred in so tudi pridne, včasih s kakšno pomočjo, nekatere so zelo uspešne v šoli, potem se pa to konča in jih ni več. Potem jih ni več. Zakaj jih ni več, je vprašanje. </font><br/>
<font size="4">	Delovno je pa tako. Mislim, da delata dva v celem taboru. Dva ali trije. Ne vem sedaj. Predvsem na komunali. Mislim, da je problem tudi preostalega okoliškega prebivalstva, ker vsi vidijo, da hočejo samo pravice. Vsak tako gleda. Samo dolžnosti, pravice pa ne. Na tem delu bi bilo treba več narediti. </font><br/>
<font size="4">	Kar je bilo pa v preteklosti še nazaj, se spominjam, da so Romi hodili delati. Bili so predvsem v gradbeništvu. In prav ta svetnik, so isto dva ali tri tabori tudi v tem naselju, in si prišel konkretno do njega in kolikor ljudi si rabil si jih dobil in so delali. Sedaj pa tega ni več. 20 ali 30 let tega ni več. Prej so pa delali. Mislim, da bi bilo treba na tem področju več narediti, da bi se delovno usposobili. Ljudje bi povsem drugače gledali na zadevo. Mislim, da bi se sami veliko bolj počutili, če bi bilo tako. Ne pa, da živijo predvsem od sociale, skoraj vsi v našem kraju. Mislim, da ni dobro. Okoliško prebivalstvo bi to drugače gledalo. Na delovnem področju bi morali več narediti, da se usposobi, ne vem na kakšen način, ne na tak način, da bi jim vzeli ali denar od sociale, če ne bi hoteli delati. Ne vem na kakšen način. Več načinov bi bilo verjetno potrebno. Bi pa se tudi sami veliko boljše počutili v družbi in prebivalstvo bi jih drugače gledalo. </font><br/>
<font size="4">	Sedaj ti razpisi, ki so bili narejeni, za vsako zadevo vem, da so bili razpisi predvsem evropski, državni in kohezijski, da je občina dala DDV in bo morala občina dati 22 % tudi zraven, kar pa tudi ni bil majhen denar. Tako da smo imeli svetniki tudi žolčne razprave ali bi ta denar dali ali ga ne bi dali. Na koncu smo ta denar večino dali, čeprav so bila tudi oporekanja. Toliko. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala. Naslednji ima besedo gospod Ferenc Horvŕth. Izvolite.</font><br/>
<br/>
<font size="4">	</font><b><font size="4">FERENC HORVÁTH (PS IMNS):</font></b><font size="4"> Hvala lepa. Lep pozdrav tudi z moje strani. Saj nekaj veliko novega ne bom povedal. Mislim, da ste govorniki pred menoj že veliko povedali. Sam sem vesel, da vsaj v enem primeru malo pozitivno izstopa Prekmurje, kar se tiče financiranja. Ampak kot je bilo že danes povedano s strani gospoda direktorja, tudi v Pomurju je stanje precej raznoliko. Če pa pogledamo znotraj Slovenije, potem pa je dejansko integracija Romov na zelo različnih nivojih. Verjetno je edina pravilna pot ta, da poskušamo na vseh področjih to integracijo peljati naprej. Torej tam kjer je mogoče malo boljše, kot je pri nas v Lendavi, menim, da tudi ne bi smel ta proces zastati, ampak bi bilo potrebno s tem procesom nadaljevati.</font><br/>
<font size="4">	Tu ste nekateri zelo dobro ugotovili, da je zelo pomembno kakšen ima dejansko odnos župan oziroma občina do te problematike. Mi smo tudi v preteklosti veliko sredstev v občini, v preteklih 20 do 30 letih, temu namenili. Recimo, če nekdo gre v naše romsko naselje, se človek niti ne zaveda, da je v romskem naselju. Hiše so tako primerno opremljene itd. Hvala bogu. </font><br/>
<font size="4">	Kjer vidim eno izmed problematik romskega vprašanja in ne samo v Pomurju, ampak na državni ravni in vem, da je to zelo težko in mogoče občutljivo vprašanje. Izhajam pa tudi iz izkušenj, ki smo jih imeli tudi z našo skupnostjo. Ko so se dejansko državna sredstva, ali pa tudi druga sredstva začela pojavljati, je bilo tudi v naši skupnosti sorazmerno veliko apetita za to. Takrat so tudi </font><br/>
<br/>
<b><font size="4">10. TRAK: (ES) 8.45</font></b><br/>
<br/>
<font size="4">	(nadaljevanje) pri nas poskušali določeni ljudje ustanavljati različne krovne organizacije ali kaj podobnega. Takrat država tega ni dovolila. Mislim, da tako kot je gospod Baković povedal. Sam razmišljam podobno. Mislim, da je potrebno urediti en enoten politični sistem, ki zajema tudi financiranje. Dokler bo tu več struj, bo verjetno nepreglednost tega in nezadovoljstvo med samimi Romi tudi večje. Zavedam se, da je to verjetno zelo zahtevna naloga. Mislim, da dokler ne bomo imeli nekega enotnega sistema, kjer se bodo zavedali svojih dolžnosti in pravic hkrati, torej tudi dolžnosti in obveznosti, potem bomo lahko ta sistem, ne bom rekel izigrali, ampak ta sistem ne bo tako realen kot bi moral biti. Osnova za to je verjetno Zakon o Romih, kot si ga ti direktor povedal. </font><br/>
<font size="4">	Menim, da je treba na državni ravni nek enoten sistem financiranja in tudi politične prisotnosti, predstavitve njih, nekako vzpostaviti. Ker dokler bo tudi znotraj skupnosti več teh institucij, mislim, da bo tudi verjetno ta zadeva še naprej šla. Sedaj smo sorazmerno na začetku, kar se tega tiče. Ker če bo država in tudi občine vlagale več sredstev v romsko problematiko, kar predvidevam, da bo, ker tudi mora, potem se bojim, da se bo pojavilo še več tistih krovnih organizacij, ki bi si želela ta sredstva prilastiti in razdeliti. Vsekakor bi vzpostavil enoten sistem financiranja, tako kot je to tudi v primeru italijanske in madžarske narodne skupnosti. Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Bom takoj dala naprej besedo. Mi moramo počasi zaključiti. Še nekaj minut imamo. Člane sprašujem ali nadaljujemo s tem pogovorom v septembru ali gremo z programom naprej in pač povabimo urad zraven, tako kot smo rekli. Sama bi samo en stavek oziroma dva stavka dodala k tej razpravi. Vesela sem, da smo se danes srečali. Razprava je bila zelo zanimiva, zelo zanimivi konkretni predlogi z različnih strani. Po mojem mnenju bomo lahko tudi res mi kaj pomagali k korakom naprej. </font><br/>
<font size="4">	Bi pa prosila Urad, če je možno dobiti vsaj projekte, ki trenutno potekajo po Sloveniji, zato ker pač želimo nadaljevati naše delo občasno tudi z obiski in želimo tudi se soočiti tudi s kakšnim od projektov na terenu, da vidimo sploh kako to deluje. Če je kakršnakoli možnost, da to dobimo.</font><br/>
<font size="4">	Kot drugo. Ali imate morda kakšno statistiko? To sem že velikokrat spraševala ministrstva. Ministrstva pač te statistike nimajo. Mene pa res zanima statistika izobraževanja in zaposlovanja, ta najbolj pomembna zato, da potem vidimo, tudi morda v luči projektov. Zelo dobro se mi zdi to, da res razmislimo, sedaj ko bo ta finančna perspektiva za naprej, da se upošteva to, kar je gospod Predrag Baković rekel – ti individualni projekti. Se pravi, tudi tukaj je vidna evalvacija. Včasih imam občutek, da delamo projekte zaradi projekta samega. Potem na koncu pa po evalvaciji vidimo, da ni bilo tako potem. Včasih pa, če greš individualno veliko več lahko s posameznikom delaš s tem projektom in je morda lažje. </font><br/>
<font size="4">	Sedaj vam dam še zaključno besedo, gospod direktor. Bi še kdo razpravljal? (Ne.) Potem pa dajem zaključno besedo in lepo prosim, če lahko dokaj hitro, ker moramo iti na sejo Državnega zbora.</font><br/>
<br/>
<font size="4">	</font><b><font size="4">MAG. STANE BALUH:</font></b><font size="4"> Hvala lepa. Vesel sem te vaše podskupine. Mi bomo tudi veseli, ko nas boste povabili, da bomo prišli in bomo sodelovali.</font><br/>
<font size="4">	Na hitro vam lahko odgovorim, da vseh projektov, ki tečejo na lokalnih in na nacionalni ravni še morda nekje bi vedeli, ampak nimamo vseh zbranih skupaj. Parcialno lahko nekatere ponudimo, ne pa vsega. </font><br/>
<br/>
<b><font size="4">11. TRAK: (ES) 8.50</font></b><br/>
<br/>
<font size="4">	(nadaljevanje) Tega pa res ne, ker je res toliko teh dejavnosti. </font><br/>
<font size="4">	Druga stvar pa je, kot ste sami rekli, da sem vesel, da se je politika poenotila, da bi pomagala, ker mislim, da morajo ne glede na kdo, kje smo vsi skupaj pozvani k temu, da si prizadevamo, da bi ta skupnost dejansko naredila korak naprej k večjemu sobivanju v slovenskem prostoru. Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, gospod direktor s sodelavkama. Upam, da se še vidimo in da boste prišli na naše seje. </font><br/>
<font size="4">	Članom pododbora se res iskreno zahvaljujem in v bistvu potem nadaljujemo septembra z našim načrtom aktivnosti. </font><br/>
<font size="4">	S tem zaključujem tudi 2. sejo pododbora. </font><br/>
<font size="4">	Hvala.</font><br/>
<br/>
<b><font size="4">Seja je bila končana 10. julija 2019 ob 8.52 uri.</font></b>
</root>