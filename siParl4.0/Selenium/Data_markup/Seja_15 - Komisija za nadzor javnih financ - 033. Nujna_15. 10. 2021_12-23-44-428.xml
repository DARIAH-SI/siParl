<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">33. nujna seja</font></b><br/>
<br/>
<b><font size="4">(15. oktober 2021)</font></b></p></div><br/>
<b><font size="4">Sejo je vodil Igor Peček, predsednik komisije.</font></b><br/>
<b><font size="4">Seja se je začela ob 9.04. uri. </font></b><br/>
<br/>
<b><font size="4">	PREDSEDNIK IGOR PEČEK: </font></b><font size="4">Spoštovane članice in člani Komisije za nadzor javnih financ. Spoštovani vabljeni, lepo pozdravljeni! </font><br/>
<font size="4">	Pričenjam 33. nujno sejo Komisije za nadzor javnih financ. Obveščam vas, da sem do začetka seje </font><br/>
<br/>
<b><font size="4">2. TRAK (VI) 9.05</font></b><br/>
<br/>
<font size="4">	(Nadaljevanje) prejel dve opravičili, in sicer se seje ne moreta udeležiti poslanca Jani Prednik in pa Zmago Jelinčič Plemeniti. Na seji pa s pooblastilom sodeluje gospod Boris Doblekar, ki nadomešča poslanca gospoda Francija Breznika iz Poslanske skupine SDS. </font><br/>
<font size="4">S sklicem ste prejeli dnevni red seje komisije. Ker v poslovniškem roku nisem prejel predlogov za spremembo dnevnega reda ugotavljam, da je določen takšen dnevni red seje kot ste ga prejeli s sklicem. Komisiji predlagam, da združimo obravnavo obeh točk dnevnega reda. Ali kdo predlogu nasprotuje? Ne. Hvala lepa. </font><br/>
<br/>
<font size="4">Prehajamo na </font><b><font size="4">1. IN 2. TOČKO DNEVNEGA REDA; 1. TOČKA PREDLOG SPREMEMB PRORAČUNA REPUBLIKE SLOVENIJE ZA LETO 2022 Z OZNAKO EPA 2154 IN 2. TOČKA PREDLOG PRORAČUNA REPUBLIKE SLOVENIJE ZA LETO 2023 OZNAKA EPA 2155.</font></b><br/>
<font size="4">Gradivo z dne 30. 9. 2021 je objavljeno na spletni strani Državnega zbora. K obravnavi so bili vabljeni mag. Andrej Šircelj, minister za finance, ki pa se je opravičil. Z nami je gospa državna sekretarka mag. Kristina Šteblaj in pa gospod Kristjan Lovrak sekretar v Direktoratu za proračun Ministrstvo za finance. Gospod Tomaž Vesel, predsednik Računskega sodišča, ki se je opravičil. Z nami pa je mag. Nina Koščak, generalna sekretarka Računskega sodišča in pa Računsko sodišče. V skladu s Poslovnikom Državnega zbora Komisija za nadzor javnih financ obravnava oba dokumenta kot zainteresirano delovno telo z vidika svojih pristojnosti. Torej, le tisti del obeh predlogov, ki se nanaša na delovanje Računskega sodišča. Spremembe proračuna obravnava na podlagi 166. člena Poslovnika Državnega zbora, predlog proračuna pa na podlagi 157. člena. </font><br/>
<font size="4">Pričenjamo torej z obravnavo obeh zadev. Najprej dajem besedo gospe državni sekretarki mag. Kristini Šteblaj za dopolnilno obrazložitev obeh predlogov. Izvolite. </font><br/>
<br/>
<b><font size="4">MAG. KRISTINA ŠTEBLAJ:</font></b><font size="4"> Hvala lepa za besedo, gospod predsednik. Spoštovani poslanke, poslanci! Lepo pozdravljeni!</font><br/>
<font size="4">Te ključne številke ste verjetno že slišali, pa vendar se mi zdi primerno, da še na tem mestu še enkrat povzamem ključne poudarke iz predlogov proračunov za naslednji dve leti. Oba sta pripravljena še vedno v specifičnih razmerah postopnega okrevanja gospodarstva in ob zavedanju prisotnosti epidemije Covid-19 ter še vedno relativno velike negotovosti glede njenega nadaljnjega razvoja. Pri pripravi obeh predlogov je upoštevana na ravni EU sprejeta odstopna klavzula, splošna odstopna klavzula, ker pomeni odstop od fiskalnih pravil, ki bo zaradi izjemnih okoliščin povezanih z epidemijo veljala tudi v letu 2022, in sicer predvsem zaradi spodbujanja okrevanja. Iz jesenske napovedi Umar, ki je podlaga za pripravo dokumentov, ki so pred vami, izhaja nova ocena rasti BDP. Tako je ta za letos ocenjena na 6,1 %, v letu 2022 v višini 4,7 % ter v letu 2023 na 3,3 %. Poleg omenjenega, kot veste, tudi drugi kazalniki kažejo izboljšanje ukrepov tako na področju mednarodne menjave zaposlenosti, storitvenih dejavnosti in tudi na področju zasebne potrošnje prebivalstva. Prihodki državnega proračuna za leto 2022 so v spremenjenem predlogu proračuna za to leto predvideni v višini 11,5 milijard evrov in bodo v preteklem letu sprejeti proračun za to leto višji za 4,2 %. Za leto 2023 pa so prihodki predvideni tudi še nekoliko višje v višini 11,8 milijard evrov in bodo tako za 3,3 % višji kot v predlogu sprememb proračuna za leto 2022, ki je pred vami. Rast prihodkov se pričakuje predvsem na račun višjih davčnih prihodkov in prejetih sredstev iz proračuna EU. Projekcije kažejo, da smo že v letošnjem letu presegli raven davčnih prihodkov iz leta 2019, torej pred epidemijo. Odhodki državnega proračuna se tudi povečujejo v primerjavi s sprejetim proračunom za leto 2023, in sicer so predvideni v višini 13,9 milijard evrov, pri tem pa so vendarle za 7 % nižji </font><br/>
<br/>
<b><font size="4">3. TRAK: (NB) – 9.00</font></b><br/>
<br/>
<font size="4">	(nadaljevanje): kot je ocena realizacije za letošnje leto. Za leto 2023 pa so načrtovani v višini 13,4 milijarde evrov, kar je za 4,2 odstotka manj kot je predvideno po novem v letu 2022, kar že kaže na to pot zniževanja porabe in približevanja ponovno fiskalnim pravilom. Tudi primanjkljaj državnega proračuna je, ki je pri denarnem toku ocenjen na 4,6 odstotka bruto domačega proizvoda v letu 2022, se v letu 2023 zniža na 2,7 % bruto domačega proizvoda. Kot že omenjeno, je pomemben segment obeh proračunov predstavljajo evropski viri. Višje načrtovani prihodki iz teh virov so predvsem posledica tudi evropskih pobud in spodbud za obvladovanje epidemije povečanja odpornosti in pospešitev okrevanja, ki se odvijajo v sklopu znanega evropskega programa Nex generation EU. V tem okviru izpostavljam zlasti sredstva načrta za okrevanje in odpornost, za katere imamo v letu 2022 predvidenih skoraj 331 milijonov evrov, v letu 2023 pa nekaj manj kot 454 milijonov evrov. Ključna razvojna komponenta predlaganih proračunov predstavljajo investicije in investicijski transferi. Med temi bi zlasti izpostavila investicije v zdravstvo, vrtce in osnovne šole, investicije v cestno in železniško infrastrukturo in tudi v protipoplavne ureditve, zagotavljanja poplavne varnosti, oskrbe s pitno vodo ter tudi investicije v kulturi se kar povečujejo. </font><br/>
<font size="4">	Toliko bi imela za nek uvodni okvir, če bo potrebno, pa še kakšno kasneje. Hvala lepa. </font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala lepa tudi vam. </font><br/>
<font size="4">	Besedo dajem predstavnici Računskega sodišča, gospa mag. Nina Koščak. Izvolite, imate besedo. </font><br/>
<br/>
<b><font size="4">	MAG. NINA KOŠČAK:</font></b><font size="4"> Hvala za besedo in lepo pozdravljeni vsi skupaj! </font><br/>
<font size="4">	Jaz lahko glede našega predloga proračuna, obeh, ki smo ga skrbno pripravili, povem, da smo ga predstavili na sestanku na Ministrstvu za finance in kjer nismo imeli nobenih težav glede tega, je bila upoštevana tudi ustavna odločba in smo uskladili naše potrebe proračuna, tako da je vse v redu. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala lepa tudi vam. </font><br/>
<font size="4">	Odpiram razpravo o obeh dokumentih. Želi kdo besedo? Ugotavljam, da ne. </font><br/>
<font size="4">	Razpravo zaključujem z ugotovitvijo, da se je Komisija za nadzor javnih financ seznanila s predlogom sprememb proračuna Republike Slovenije za leto 2022 in s Predlogom proračuna Republike Slovenije za leto 2023 svojega delovnega področja. </font><br/>
<font size="4">	S tem zaključujem obravnavo obeh dokumentov. Komisija bo pripravila mnenje, ki ga bo posredovala Odboru za finance kot matičnemu delovnemu telesu. Če se strinjate, bi Komisija za nadzor javnih financ poročala v pisni obliki. Hvala. </font><br/>
<font size="4">	S tem zaključujem 1. in 2. točko dnevnega reda in današnjo sejo komisije in vam želim lep in uspešen preostanek dneva. </font><br/>
<font size="4">	</font><br/>
<font size="4">	</font><b><font size="4">Seja je bila končana 15. oktobra 2021 ob 9.15.</font></b>
</root>