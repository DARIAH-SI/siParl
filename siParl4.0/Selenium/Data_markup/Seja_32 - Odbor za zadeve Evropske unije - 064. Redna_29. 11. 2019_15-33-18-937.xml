<root>
<h5 class="label"><span>Vsebina zapisa seje (v pregledu)</span></h5><div align="center">
<p></p></div><div align="center"><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE </font></b><br/>
<b><font size="4">64. seja</font></b><br/>
<br/>
<b><font size="4">(29. november 2019)</font></b><br/>
</div><br/>
<b><font size="4">Sejo je vodil Igor Peček, predsednik odbora.</font></b><br/>
<b><font size="4">Seja se je začela ob 8.05. </font></b><br/>
<br/>
<b><font size="4">1. TRAK: (SC) </font></b><br/>
<br/>
<b><font size="4">	PREDSEDNIK IGOR PEČEK: </font></b><font size="4">Spoštovane kolegice in kolegi! </font><br/>
<font size="4">	Dobro jutro!</font><br/>
<font size="4">	Začenjam 64. sejo Odbora za zadeve Evropske unije. Obveščam vas, da sem do začetka seje prejel tri opravičila in sicer se seje ne morejo udeležiti naslednji člani odbora: gospod Zmago Jelinčič Plemeniti, gospod Blaž Pavlin in gospa Nataša Sukič vsi, zaradi drugih službenih obveznosti. Obveščam vas, da so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta, vse navzoče prav lepo pozdravljam. </font><br/>
<font size="4">	Prehajam na določitev dnevnega reda seje odbora. </font><br/>
<font size="4">	S sklicem ste prejeli dnevni red seje odbora. Ker v poslovniškem roku nisem prejel predlogov za njegovo spremembo je določen takšen dnevni red seje kot ste ga prejeli s sklicem.  Preden pa preidemo na obravnavo točk iz dnevnega reda vas prosim oziroma mi dovolite eno prošnjo. Namreč prosim vse predstavnike Vlade, ki bodo predstavljali izhodišča pri vseh točkah dnevnega reda, da se pri predstavitvi izhodišč in pa stališč Vlade predvsem opredelijo do tistih delov, kjer je prišlo do sprememb bodisi vsebinskih pri izhodiščih ali stališčih Vlade. Namreč pri vseh treh zasedanjih svetov je na dnevnem redu veliko točk in posamezne točke smo na odboru že obravnavali. Nekatere morda sploh ne bodo uvrščene na dnevni red, zato prosim za racionalnost, če bomo racionalni in se držali reda bomo morda celo uspelo sejo končati do 10. ure. </font><br/>
<br/>
<font size="4">	Sedaj prehajam na </font><b><font size="4">1. TOČKO DNEVNEGA REDA, TO JE ZASEDANJE SVETA EVROPSKE UNIJE ZA PRAVOSODJE IN NOTRANJE ZADEVE, KI BO V BRUSLJU 2. IN 3. 12. 2019. </font></b><br/>
<b><font size="4">	</font></b><font size="4">Gradivo k tej točki smo prejeli od Vlade, 21. novembra 2019, na podlagi 8. člena Zakona o sodelovanju med Državnim zborom in Vlado v zadevah Evropske unije. Prosim, državno sekretarko, mag. Melito Šinkovec iz Ministrstva za notranje zadeve, da nam predstavi izhodišča za področje notranjih zadev. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa za besedo, predsedujoči!</font><br/>
<font size="4">	Spoštovane poslanke in poslanci! Dobro jutro!</font><br/>
<font size="4">	Delegacija Republike Slovenije se bo udeležila rednega zasedanja Sveta Evropske unije za pravosodje in notranje zadeve, ki bo potekalo 2. in 3. decembra 2019 v Bruslju. Ministri za notranje zadeve bodo zasedali prvi dan, nato pa bodo zasedali še ministra za pravosodje. S strani Ministrstva za notranje zadeve se bo zasedanja udeležil minister za notranje zadeve gospod Boštjan Poklukar z delegacijo. Na našem dnevnem redu je sprememba glede ene točke. Na dnevnem redu tokratnega zasedanja sveta je bila kot možna predvidena razprava o Uredbi o preprečevanju širjenja terorističnih vsebin na spletu. Ta točka je bila z dnevnega reda umaknjena tako, da bodo ministri začeli razpravo s točko o predstavitvi skupine za boj proti terorizmu o nadaljnjem sodelovanju med pristojnimi organi, ki se ukvarjajo z bojem proti terorizmu. Ministri bodo izmenjali mnenja o okrepitvi sodelovanja med pristojnimi organi. V okviru te točke bo predstavnik skupine za boj proti terorizmu, ki združuje Evropske obveščevalne službe predstavil trenutno stanje in razvoj na področju sodelovanja in izmenjave informacij med obveščevalnimi službami Europolom in policijskimi organi. Stališče Slovenije je, da podpira krepitev sodelovanja med vsemi relevantnimi deležniki v boju proti terorizmu vključno s krepitvijo sodelovanja med obveščevalnimi in policijskimi službami. </font><br/>
<font size="4">	Sledila bo točka izvajanja strateške agende 2019-2024 na področju pravosodja in notranjih zadev. Tukaj bo finsko predsedstvo poročalo o  tematskih razpravah, o prihodnosti migracijske in azilne politike Evropske unije ter o prihodnosti notranje varnosti Evropske unije, ki so potekale v času njihovega predsedovanja. V tem času so organizirali več poglobljenih razprav, ki so potekale </font><br/>
<br/>
<b><font size="4">2. TRAK: (SC) – 8.10 </font></b><br/>
<b><font size="4">	</font></b><font size="4">(nadaljevanje)  na ministrskem nivoju in tudi na nivoju strateških odborov / nerazumljivo/. Razprave so se osredotočile na horizontalne teme kot so v prihodnost usmerjena migracijska in azilna politika, zunanja dimenzija migracijske in azilne politike, sodelovanje na področju ponovnega sprejema ter vpliv novih tehnologij na notranjo varnost, učinkovito upravljanje z informacijami, medsektorsko sodelovanje, hibridne grožnje in pomen usposabljanja. Predsedstvo bo na tokratnem svetu poročalo o zadevah, ki so se po mnenju finskega predsedstva izkazale kot ključne in bi jih, zato bilo smiselno upoštevati v okviru zakonodajnega cikla v obdobju veljavnosti strateške agende to je med letom 2019 in 2024. Sledila bo točka izvajanja interoperatibilnosti. Evropska komisija in finsko predsedstvo bosta predstavila informacije o poteku tega projekta tako na ravni Evropske unije kot finsko predsedstvo bo predstavilo potek tega projekta na nacionalni ravni, sledila bo izmenjava mnenj o stanju implementacije projekta po državah. Slovenija se zaveda pomembnosti tega projekta implementacije interoperabilnosti, zato aktivnosti za njeno vzpostavitev poteka že dlje časa oziroma že od poletja. Vlada Republike Slovenije je tudi za bom rekla bolj učinkovito implementacijo in pa učinkovito koordinacijo med deležniki v Republiki Sloveniji ustanovila medresorsko delovno skupino. Ministrstvo za notranje zadeve vodi to skupino in skrbi za koordinacijo za uspešno implementacijo. Konec oktobra je Slovenijo obiskala tudi skupina strokovnjakov Evropske komisije. Zanimalo jih je predvsem stanje implementacije tega projekta v RS. Predstavljen jim je bilo v bistvu pregled po posameznih projektih, ki sodijo v okvir interoperabilnosti. Zadnja vsebinska točka se bo nanašala na izvajanje Uredbe o evropski mejni in obalni straži. Predsedstvo bo na zasedanju Sveta organiziralo razpravo o začetku implementacije Uredbe o mejni in obalni straži, ki je bila 14. novembra 2019 objavljena v Uradnem listu in bo stopila v veljavo 4. decembra 2019. V uredbi so opredeljeni strateški elementi evropskega integriranega upravljanja meja, ki določa osnovna načela učinkovitega nadzora meje in dejavnosti vračanja v EU. Republika Slovenija podpira sprejetje te uredbe, ocenjujemo, da so v njej zajeta vsa področja za dodatno okrepitev evropske mejne in obalne straže s poudarkom na povečanju sredstev in okrepitvi njenega mandata. Pod točko razno se bo razpravljalo oziroma bo podana zadnja informacija o mehanizmu Evropske unije za sodelovanje in preprečevanje radikalizacije. Mehanizem je posledica priporočil podanih v končnem poročilu o delu skupine strokovnjakov na visoki ravni o radikalizaciji iz junija 2018. Namen mehanizma je zagotoviti tesnejšo vključenost držav članic v aktivnostih za preprečevanje radikalizacije. V nadaljevanju točke razno bo predsedstvo predstavilo dnevni red ministrskega srečanja na ravni EU ZDA, ki bo 11. decembra v Washingtonu. Poročalo bo tudi o ministrskem forumu, ki je bil 18. in 19. novembra v Skopju. Poleg tega bo pa tudi Hrvaška predstavila delni program in prednostne naloge, ki si jih je začrtala v času svojega predsedovanja. </font><br/>
<font size="4">	Toliko na kratko o točkah iz pristojnosti Ministrstva za notranje zadeve. S kolegi smo vam na voljo za dodatna pojasnila. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospa Šinkovec. </font><br/>
<font size="4">	Sedaj pa prosim še predstavnico Ministrstva za pravosodje, da nam predstavi izhodišče za področje pravosodja. Prosil bi vas, da se predstavite z imenom in funkcijo. Hvala lepa. </font><br/>
<br/>
<font size="4">	</font><b><font size="4">JANA LOŠIN: </font></b><font size="4">(Moje ime je Jana Lovšin, iz Ministrstva za pravosodje.) </font><br/>
<font size="4">Najprej bi želela opravičiti državno sekretarko, ki je zbolela in se na žalost ni mogla udeležiti te seje. Sedaj pa, da na hitro predstavim še točke iz Sveta za pravosodje. </font><br/>
<font size="4">Svet bo pokrila ministrica gospa Katič. Kar se tiče samega sveta in vsebine. Prva dva akta bosta zakonodajna namreč finsko predsedstvo je pripravilo in uspelo iz pogajati dve tako imenovani Uredbi za vročanje pisanj in pridobivanje dokazov na področju civilnih in gospodarskih zadev in predvideva dosego splošnega pristopa. Predlagano besedilo je kompromisna rešitev. Pomemben vidik je ta, da </font><br/>
<br/>
<b><font size="4">3. TRAK: (SC) – 8.15</font></b><br/>
<br/>
<b><font size="4">	</font></b><font size="4">(nadaljevanje) se uvaja digitaliziran sistem in sicer za obvezno uporabo enotnega decentraliziranega IT sistema. V zvezi s to uredbo je bilo podano stališče, ki ga je tudi ta odbor potrdil. Dejstvo je, da so bila pogajanja dolga, težka in da je prišlo do v bistvu, kar velikih kompromisov na vseh straneh, kajti države članice imamo zelo različni nivo digitalizacije vpeljan v svojem pravosodnem sistem. Dejstvo pa je, da tudi ta predlog, kakršenkoli je tudi, ker je kompromisen bo vpeljal določene dobre vidike za same državljane EU. Slovenija podpira to kompromisno besedilo in lahko podpre ta splošni pristop. Razprava ni predvidena. Dejstvo pa je, da se je Slovenija skupaj še z nekaterimi drugimi državami članicami pridružila deklaraciji, ki bo priložena k zapisniku tega zasedanja, kjer poziva Evropsko komisijo, da uvede in tudi finančno podpre financiranje tako imenovanega e-kodeksa, ki bo to digitalizacijo lahko vpeljal in dejansko spodbujal. </font><br/>
<font size="4">	V zvezi z ne zakonodajnimi aktivnosti bi želela najprej predstaviti sklepe v zvezi s prihodnostjo pravosodnega sodelovanja v civilnih zadevah. Sklepi bodo sprejeti brez razprave. Razprava je potekala zelo intenzivno na delovnih skupinah in na Coreperju. Gre pa za to, da se ti skepi nekako ozirajo v prihodnost razvoja civilno-pravnih zadevah na področju pravosodja. Predvsem se izpostavlja vidik in pomen učinkovite implementacije že sprejetih pravnih aktov in pa dejstvo, da vse nove zakonodajne iniciative morajo biti naprej dejansko ustrezno proučene predvsem njihova dodatna vrednost, ki bi jo prinesle k funkcioniranju na področju civilno-pravnih zadev. Prav tako ti sveti posebej izpostavljajo pomen sodelovanja ključnih akterjev pri implementaciji že obstoječe zakonodaje na tem področju. In sicer izpostavljen je pomen evropske pravosodne mreže v civilno-pravnih zadevah in funkcioniranje evropskega portala e-pravosodja. Prav tako ti sklepi posebej izpostavljajo vidik multilateralnega pristopa v okviru mednarodnega sodelovanja na področju civilno-pravni zadev recimo pri pristopu pri zakonodajnim aktom Haaške konvencije in pa recimo k zakonodajnim aktom Uncitrala. Slovenija te sklepe podpira pa tudi sama vidi nekako razvoj tega civilnega dela pravosodja v tej smeri kot jih sklepi navajajo. </font><br/>
<font size="4">	Drugi pomemben vidik, druga dva dokumenta so tudi sklepi na področju kazenskih zadev. In sicer sklepi na področju alternativnih sankcij in sklepi s področja zaščite pravic žrtev kaznivih dejanj. Oboji sklepi so bili sprejeti soglasno na delovnih skupinah in Coreperju tudi Slovenija jih podpira. Sklepi v zvezi z izvajanjem ali pa uvajanjem alternativnih sankcij so sklepi, kjer je posebej izpostavljena reintegracija in resocializacija, pomen le-te in pa tisto, kar je bilo za Slovenijo tudi izredno pomembno to, da se posebej izpostavi pomen financiranja in uporabe evropskih sredstev za razvoj tega področja. Kar se tiče pa sklepov v zvezi z zaščito pravic žrtev kaznivih dejanj gre pa za sklepe, ki posebej poudarjajo pomen sodelovanje vseh deležnikov na nacionalni ravni in pa tudi čezmejnega sodelovanja ter seveda tudi uporabo ustreznih odškodninskih določb ter pa, kar je za Slovenijo tudi zelo pomembno tudi uporabo in zagotovitev evropskih finančnih sredstev s strani Evropske komisije. </font><br/>
<font size="4">	Pri tem delu razprava ni predvidena. Razpravo je finsko predsedstvo in izmenjavo mnenj je predvidelo na točki v zvezi z okolijsko kriminaliteto. Tukaj bo finsko predsedstvo predstavilo končno poročilo osmega kroga vzajemnega ocenjevanja. Povzetek, ki ga je finsko predsedstvo predstavilo ne naslavlja vsako posamezno stanje v posamezni državi članici temveč nekako dela presek stanja na celotnem področju Evropske unije. Fokus tega vprašalnika in tega ocenjevanja je bil vidik nezakonite proizvodnje in pa ravnanja z nevarnimi materiali ter nezakonite trgovine z odpadki. Dejstvo je, da rok za odziv na to ocenjevanje še ni zaključen. </font><br/>
<br/>
<b><font size="4">4. TRAK: (SC) – 8.20</font></b><br/>
<br/>
<b><font size="4">	</font></b><font size="4">(nadaljevanje)  Mi skupaj s kolegi tudi na policiji in Ministrstvu za notranje zadeve še pripravljamo odziv Slovenije. To bo posebej izpostavila ministrica v svojem izvajanju. Posebej pa bomo izpostavili to dejstvo, da so na tem področju okolijske kriminalitete bili posredovani več vprašalnikov, da se dela več različnih poizvedovanj in da preden bi šli v kakršnekoli nove zakonodajne akte oziroma se zavezali v kateri smer bi se to področje razvijalo je potrebno proučiti vse te aktivnosti in jih zaključiti in narediti neki presek stanja, da se bo resnično videlo, v katero smer je potrebno razvijati to področje. </font><br/>
<font size="4">	Finsko predsedstvo bo predstavilo tudi stanje oziroma podalo poročilo o napredku v zvezi s stanjem na področju e-dokazov. Tukaj bo predvsem Evropska komisija predstavila stanje v zvezi s pogajanji o sporazumu med EU in ZDA o čezmejnem dostopu do e-dokazov ter pogajanja za drugi dodatni protokol k Budimpeštanski konvenciji. To je točka, ki jo pravzaprav imamo sedaj že na vsakem svetu, kajti gre za pogajanja, ki jih vodi Evropska komisija. Pod točko razno bodo predstavljeni zaključki iz konferenc, ki jih je izvedlo finsko predsedstvo ter pa seveda Hrvaška bo predstavila svoje prioritete. Mogoče preden zaključim še to, da se bo ministrica ob robu sestala s kolegi iz tria torej iz portugalsko in nemško ministrico. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospa. </font><br/>
<font size="4">	Sedaj pa odpiram razpravo kolegic in kolegov. Ali ima kdo kakšno vprašanje, želi razpravljati? (Ne.) </font><br/>
<font size="4">	Dovolite meni eno vprašanje za gospod Melito Šinkovec. Omenjeno je bilo, da bo na zasedanju tudi oziroma stališče Slovenije je, da ponovno izpostavlja prioritete glede krepitve agencije Frontex pa me zanima ali je na tem področju kaj novega ali ostajamo na tem kakor je bilo povedano že na eni od prejšnjih sej? </font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa. </font><br/>
<font size="4">	V bistvu stališče ostaja enako. Za nas je bilo tudi od samega začetka pomembno, da se okrepi mandat in pa, da se okrepi oziroma podpre torej da dobijo več finančnih sredstev za svoje delovanje. Kot sem že omenila je sedaj ta uredba postala oziroma je bila objavljena v Uradnem listu in bo stopila v veljavo 4. 12.  tako, da so bili naša stališča v večini upoštevana. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. Vprašanje ima tudi mag. Andrej Rajh. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa za besedo. </font><br/>
<font size="4">	Mene pa zanima govorili ste pravkar o krepitvi Frontex ali obstaja kakšno bolj konkretno možno sodelovanje slovenskih državljanov v tej agenciji ali so kakšne nacionalne kvote ali je v bistvu splošni izbirni postopek oziroma ali je to sploh v vaši pristojnosti?    </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Mag. Šinkovec. </font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa. </font><br/>
<font size="4">	V tej agenciji bodo sodelovali slovenski policisti. Do sedaj je bila kvota mislim, da 10 tisoč za celotni Frontex se pravi, da bodo vse države lahko dale notri. Za nas je nekje predvidena kvota okoli 200 predstavnikov slovenske policije. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK</font></b><font size="4">: Hvala. </font><br/>
<font size="4">	Besedo dajem poslanki mag. Meiri Hot. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. MEIRA HOT (PS SD)</font></b><font size="4">: Hvala, predsednik. </font><br/>
<font size="4">	Spoštovane kolegice in kolegi! Spoštovana državna sekretarka! </font><br/>
<font size="4">	Najprej bi rekla, da zelo pozdravljam uveljavitev nove Uredbe o Frontexu, ki dodatno krepi pooblastila in naloge predvsem tudi pri postopkih vračanja, ker mislim, da je bila evropska politika izjemno neučinkovita in tukaj upam in pričakujem, da bomo boljši, ker za pravo migracijsko in azilno politiko je potrebno tudi učinkovito politiko vračanja izvajati. Me pa zanima v kontekstu Frontexa ali menite, da bo z okrepitvijo in z morda tudi boljšim varovanjem zunanjih meja, ker pričakujem, da bodo tudi nudili podporo državam članicam </font><br/>
<br/>
<b><font size="4">5. TRAK: (SC) – 8.25</font></b><br/>
<br/>
<b><font size="4">	</font></b><font size="4">(nadaljevanje)  pri varovanju meja v okviru Frontexa. Ali bomo končno dočakali, da se notranje ovire, ki so bile vzpostavljene, zaradi varnosti pri posameznih državah članicah in za katere vemo, da niso v bistvu v skladu z temeljnimi svoboščinami Evropske unije ali lahko pričakujemo, da se bodo končno odpravile? Mislim, da je ena bistvenih svoboščin EU ravno prosti pretok oseb znotraj EU in s krepitvijo zunanjih meja upam, da bomo končno dočakali, da  se notranje odpravijo. 	</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Izvolite, mag. Šinkovec. </font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa. </font><br/>
<font size="4">	Seveda tudi tako minister za notranje zadeve kot Republika Slovenija je v interesu, da se te notranje meje oziroma da se nadzor na notranjih mejah čim prej umaknejo, ker tudi statistično dejansko ni po podatkih statistike to ni upravičeno. Prehod bom rekla nelegalnih migrantov v bistvu je statistično zelo majhno med Slovenijo in Avstrijo, zato mi nenehno poudarjamo tudi ob robu raznih dogodkov neformalno in tudi formalno, kadar se minister sreča z ministrom za notranje zadeve Republike Avstrije to nenehno poudarja in tudi v bistvu ponujamo oziroma smo predlagali drugo rešitev v smislu vzpostavitve skupnih mešanih patrulj. Seveda si pa želimo, da bi Frontex bil močan, da bi lahko pomagal državam na zunanjih mejah EU, zato da bi tudi celotna slika se, zaradi tega izboljšala. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa. </font><br/>
<font size="4">	Ugotavljam, da interesa za razpravo ni več, zato jo zaključujem. </font><br/>
<font size="4">	Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za pravosodje in notranje zadeve, ki bo v Bruslju 2. in 3. 12. 2019 in jih podprl.« Glasujemo. </font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Sklep je sprejet. </font><br/>
<font size="4">	S tem končujem 1. točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA, TO JE ZASEDANJE SVETA EVROPSKE UNIJE ZA PROMET, TELEKOMUNIKACIJE IN ENERGIJO, KI BO V BRUSLJU 2., 3., IN 4. 12. 2019. </font></b><br/>
<b><font size="4">	</font></b><font size="4">Gradivo k tej točki smo prejeli od Vlade dne 28. 11. 2019 na podlagi 8. člena Zakona o sodelovanju med Državnim zborom in Vlado v zadevah EU. Prosim, mag. Bojana Kumarja, državnega sekretarja na Ministrstvu za infrastrukturo, da nam predstavi izhodišča za del zasedanja sveta, ki se bo nanašal na promet in energijo. </font><br/>
<font size="4">	Izvolite.  </font><br/>
<font size="4">	</font><br/>
<b><font size="4">	MAG. BOJAN KUMER: </font></b><font size="4">Hvala lepa, gospod predsednik. </font><br/>
<font size="4">	Dobro jutro! </font><br/>
<font size="4">	Spoštovane članice in člani odbora!</font><br/>
<font size="4">	Dovolite, da predstavim kaj se bo dogajalo na zasedanju na prometu in energiji. Promet bo 2. decembra v Bruslju, vodila bo delegacijo ministrica. Na področju kopenskega prometa je predviden sprejem splošnega pristopa  glede Predloga Uredbe o pravicah in obveznosti potnikov v železniškem prometu. Sledil bo sprejem splošnega pristopa k Predlogu Uredbe o racionalizaciji ukrepov za pospešitev realizacije vseevropskega prometnega omrežja. Slovenija lahko oba splošna pristopa podpre. Pričakujemo pa tudi razpravo glede Predloga Direktive o cestnih pristojbinah za uporabo določene infrastrukture za težka tovorna vozila. Slovenija lahko končni kompromis, ki je na mizi predsedstva podpre, saj država omogoča, da v prihodnje na strokovno učinkovit način prilagodijo svoje cestninske sistem in ob enem zagotovijo finančno vzdržnost in učinkovitost. Finsko predsedstvo je za nadaljevanje zasedanja sveta predvidelo tudi dve orientacijski razpravi. Ministri bodo najprej povabljeni, da predstavijo poglede držav članic glede prihodnosti digitalnih prometnih storitev v EU predvsem kateri ukrepi so nujni za podporo trajnostnim in digitalnim storitvam in katere so največje ovire, ki jih je potrebno odpraviti. </font><br/>
<font size="4">Na področju letalskega prometa pa je načrtovana orientacijska razprava o prihodnosti enotnega evropskega neba in pod to točko bo predsedstvo podalo informacije glede ostalih zakonodajnih aktov, ki so trenutno v obravnavi. Med drugim je predvidena tudi informacija komisije glede Predloga Direktive o opustitvi premikanja ure na poletni oziroma zimski čas.  </font><br/>
<font size="4"> </font><br/>
<b><font size="4">6. TRAK: (SC) – 8.30</font></b><br/>
<br/>
<b><font size="4">	</font></b><font size="4">(nadaljevanje)  V zaključku bo hrvaške delegacija predstavila program predhodnega predsedstva. </font><br/>
<font size="4">Kar se tiče energije, ki bo potekala 4. 12. ravno tako bo vodila delegacijo ministrica. Na dnevnem redu so tri točke: politična razprava o pametni in sektorski integraciji, izmenjava mnenj v prioritetah nove komisije in pa izmenjava mnenj o pripravi nacionalnih in energetskih in podnebnih načrtov. V okviru politične razprave o pametnem povezovanju sektorjev bo Slovenija izpostavila tri področja, kjer bi lahko evropski ukrepi prispevali k doseganju podnebno nevtralnih ciljev do leta 2020-2050 in sicer sodelovanje Sektorjev elektrike in toplote tako imenovani »Power to hit«, sodelovanje Sektorja elektrike in mobilnosti tako imenovani »Power to mobility« in pa sodelovanje Sektorja elektrike in plina tako imenovani »Power to gas«. V okviru sveta pričakujemo tudi predstavitev prioritet nove komisarke za energijo Simson in izmenjavo informacij o napredku pri pripravi nacionalnih energetskih podnebnih načrtov. Pod točko razno bo komisija podala tudi informacije o trilateralnih pogovorih v zvezi z ugotovitvijo dobave ruskega plina po 1. januarju 2020 in o zadnjih dogodkih o zunanjih odnosih na področju energetike. </font><br/>
<font size="4">Hvala. </font><br/>
<br/>
<b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">Sedaj pa prosim gospoda, Leona Behina, državnega sekretarja na Ministrstvu za javno upravo, da nam predstavi izhodišča za del zasedanja sveta, ki se bo nanašal na telekomunikacije. </font><br/>
<br/>
<b><font size="4">LEON BEHIN: </font></b><font size="4">Hvala lepa, gospod predsednik. </font><br/>
<font size="4">Spoštovane članice in ostali člani odbora, ostali prisotni!</font><br/>
<font size="4">Svet EU za telekomunikacije bo potekel v torek, 4. 12.. Delegacijo v imenu Slovenije bo vodil minister za javno upravo gospod Rudi Medved. V samem sklopu dnevnega reda se bodo obravnavale točke Uredbe o e-zasebnosti. Tukaj je treba povedati, da je malenkostna razlika od samega gradiva, ki je bilo dano tudi v Državni zbor, kajti tam je bil predviden še splošni pristop glede same e-uredbe glede na zahtevnost pogovorov in tudi že v preteklosti smo se pogovarjali, da je bila e-uredba vrnjena nazaj v razpravo pa bo tukaj se ne bo razpravljalo o splošnem pristopu, ampak bo izvedena predstavitev predsedstva. V nadaljevanju bo Evropska unija kot vozlišče za etično uporabo podatkov, kjer gre za orientacijsko razpravo predlagani in predvidoma potrjeni bodo sklepi o pomenu 5G omrežja za evropsko gospodarstvo in potrebi po zmanjšanju varnostnih tveganj povezanih z tehnologijo 5G. Uredba o vzpostavitvi Evropskega strokovnega centra za kibernetsko varnost ter mreže koordinacijskih centrov, kjer bo podana informacija predsedstva. Naslednja točka je konferenca o podatkovnem gostovanju in sicer, ki je potekala v Helsinkih 25. in 26. novembra. Enako bo tukaj informacija predsedstva oziroma finskega vodstva. Konferenca o digitalni uporabi, ki je potekala v Helsinkih 22. oktobra 2019 ter delovni program prihodnjega predsedstva, kjer bo podala samo informacijo naslednja predsedujoča delegacija in država to je Hrvaška.  </font><br/>
<font size="4">Mogoče samo zelo na kratko Uredba o e-zasebnosti. Na samem odboru smo v preteklosti že večkrat razpravljali o tej temi in kaj je namen te e-zasebnosti oziroma Uredbe o e-zasebnosti. Zaradi različnih pogledov držav članic je vseskozi debata zelo težavna, saj želijo države članice, da se najde pravne ravnovesje med zaščito zasebnosti in pa razvoja podatkovnega gospodarstva. Praktično gre za iskanje primernega kompromisa med tem, da je omrežje še vedno varno, po drugi strani pa dovolj odprto, da lahko poteka zelo intenzivna izmenjava in pa tudi primerna platforma za delovanje vseh področij in ker je zasedanje Coreperja 22. 11. odločilo, da zadeva še ni zrela za splošni pristop se tukaj nadaljuje s predstavitvijo in samo razpravo in to je tudi sprememba tako, da se še ne gre v pogajanje s parlamentom. Sama Republika Slovenija se že od samega začetka prizadeva za zagotovitev nadaljevanje obstoječe ravni varstva in e-zasebnosti tako v okviru samega kodeksa Direktive o evropskem zakoniku elektronskih komunikacijah, še posebej pa je potrebno izpostaviti, ker je v umestnem času bil sprejet Zakon o  varstvu osebnih podatkov ZOP-2 je potrebno vključiti tudi te kategorije poleg </font><br/>
<br/>
<b><font size="4">7. TRAK: (SC) – 8.35</font></b><br/>
<br/>
<b><font size="4">	</font></b><font size="4">(nadaljevanje)  splošnih značilnosti uredb in dokumentov s področja varstva osebnih podatkov. </font><br/>
<font size="4">	Druga točka se bo dotaknila Evropske unije kot / nerazumljivo/ za etično uporabo podatkov, kjer gre samo za orientacijsko razpravo in se bo posamezne države članice se pričakuje, da izpostavijo njihove potrebe po dodatnih ukrepih in instrumentih za spodbujanje evropskega podatkovnega gospodarstva o graditvi zaupanja o podatkovni ekonomiji in pa predvsem njihov vpogled z vidika uporabe algoritmov ter inteligentnih in avtonomnih sistemov. Slovenija tukaj tako kot je tudi ena od srednjih motov in v srednjih niti na področju digitalizacije izpostavila predvsem etični vidik kompletno pač tega področja, saj se zaveda, da s tehnološkega vidika ni nekih posebno ovir potrebno je pa izpostaviti, da je potrebno upoštevati tudi etični vidik vsega čezmejne uporabe podatkov v samih komunikacijah. Sledil bo sklep o pomenu 5G za evropsko gospodarstvo in potrebi po zmanjšanju varnostnih tveganj povezanih z omrežjem 5G. Svet tukaj predvidoma bo sprejel sklep o pomenu 5G za evropsko gospodarstvo in potrebe teh zmanjšanja tveganj. Dejstvo je, da na področju 5G Evropska unija in evropsko gospodarstvo zaostaja za najhitreje rastočimi gospodarstvi iz tega področja in ravno, zaradi tega je finsko predsedstvo oziroma tudi v preteklosti  zelo intenziviralo pogovore o kritičnosti neodvisnosti in uspešnosti zagotavljanja varnosti 5G infrastrukture od ostalih velikih igralcev predvsem Amerike, Kitajski in pa nekaterih azijskih držav. Slovenija bo na samem zasedanju podprla sklepe, s katerimi se daje ustrezen pomen tehnologije 5G za evropsko gospodarstvo ter obravnavo razvojnih priložnosti in varnostnih izzivov novega cikla investicije v razvoj, raziskave, implementacije in varno uporabo tehnologij 5G v kritični infrastrukturi tako v gospodarstvu kot v javnem sektorju kakor tudi na vseh ostalih področjih, ki so pomembni v procesu vključevanja in transparentne digitalne transformacije naše družbe, na katerih sedaj mobilne tehnologije niso imele neke pomembnejše vloge. Že do sedaj je RS tekom usklajevanja na osnovi sklepov podala nekaj pripomb, s katerimi smo na več mestih poudarili nujnost celovitega pristopa k zagotavljanju kibernetske varnosti v omrežju 5G v sklopu digitalne infrastrukture bodoče digitalne družbe in pa predlagali smo tudi in bomo ponovno izpostavili, da se omrežna oprema uporablja skladno z varnostno presojo posameznega proizvajalca in te pripombe so bile sedaj vnesene tudi v predlog sklepov Sveta EU 5G in zato se pač s temi sklepi tudi strinjamo. </font><br/>
<font size="4">	Zelo na kratko samo še o ostalih točkah. Predlog Uredbe o vzpostavitvi evropskega strokovnega centra za kibernetsko varnost ter mreže nacionalnih koordinacijskih centrov podana bo informacija o razvoju tega tudi na tem odboru in tudi na Svetu za telekomunikacijo, o tem je bilo več besed. Nujno je vzpostaviti ta center preden se začne novo finančno obdobje 2021-2027, kajti na podlagi določb in praktično te nove uredbe ne bi potekale tudi razdelitev denarja v naslednji finančni perspektivi s področja same digitalizacije. Se pa tukaj pojavljajo zelo različne – mogoče sam še toliko – v zadnjem času pod finskim predsedovanjem se oblikuje počasi kompromisni predlog, kajti zelo nejasno je razdelitev med tem novim organom za kibernetsko varnost in pa / nerazumljivo/, zaradi tega je pač možno, da bo tudi Slovenija v poteku razprave v kolikor bo kasneje pokazano bila tudi nagnjena k bolj kompromisni rešitvi, kajti te nejasnosti seveda zelo izrazite. Mi smo že takrat na samem začetku izrazili malenkosten dvom ali potrebujemo novi organ z vsemi temi sateliti za kibernetsko varnost ali to ni bolje, dela v okviru ENIS-e. Bo tukaj razprava predvsem v smislu informacij. </font><br/>
<font size="4">	V nadaljevanju bo pač informacij kot sem rekel o konferencah, o podatkovnem gospodarstvu, o konferenci o digitalni upravi in pa delovni program bodočega predsedovanja s strani Republike Hrvaške. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospod Behin. </font><br/>
<font size="4">	</font><br/>
<b><font size="4">8. TRAK: (SC) – 8.40</font></b><br/>
<br/>
<font size="4">	(nadaljevanje)  Sedaj pa odpiram razpravo. Ali želi kdo od kolegic in kolegov besedo? Najprej mag. Andrej Rajh. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa za besedo. </font><br/>
<font size="4">	Jaz bi se želel predvsem dotakniti področja energetike. Evropa ima zelo pomembni strateški položaj in Slovenija pa še posebej mejimo na Avstrijo, Italijo, Hrvaško, Madžarsko in zavedati se moramo, da je naša energetska infrastruktura podobo kot prometna torej kot cestno in železniško omrežje povezuje vse te države. Slovenija bo znotraj tega imela možnost za nadaljnji gospodarski razvoj, za krepitev kvalitetnih delovnih mest in tudi za zeleno transformacijo. Inovativne rešitve, ki jih Evropska komisija predlaga in zagovarja bodo omogočile slovenskemu gospodarstvu razcvet to je zelo pomembna novica. V Sloveniji imamo industrijo, ki lahko pri tem aktivno sodeluje. Poglejmo samo izgradnjo hidroelektrarn, to so objekti, pri katerih več kot 90 % investicij znamo, zmoremo narediti sami brez tujine. Zaradi razpršene proizvodnje in porabe pa prihajajo tudi nove potrebe in v Sloveniji imam več načrtov tudi za shranjevanje energije. Ena črpalna elektrarna je že zgrajena, druga je v načrtovanju. Soočamo se z določenimi problemi na področju umeščanja v prostor, ampak jaz sem prepričan, da bomo v Sloveniji znali in zmogli, da bom sledili toku razvoja in da bomo tudi razvijali pametna omrežja. Državni sekretar je povedal, da bomo morali razvijati odnose torej med pretvorbo elektrike v toploto v mobilnost in v plin. To so različni načini shranjevanja in pri tem bo potrošnik postal aktivni odjemalec to pomeni, da bo sodeloval pri porabi in proizvodnji električne energije. To je eden velik miselni preskok, ki danes še ni povsem točno dodelan, ampak vsa stvar gre v to smer in jaz pozdravljam prizadevanja Evropske komisije pa tudi stališče našega ministrstva. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, mag. Rajh. </font><br/>
<font size="4">	Želi besedo še kdo? </font><br/>
<font size="4">Gospod Kepa, izvolite.  </font><br/>
<br/>
<b><font size="4">FRANCI KEPA (PS SDS): </font></b><font size="4"> Ni verjetno prav tematika ta od prometa, železnice. Zanima me kje bi Slovenija oziroma kje lahko Evropa ponudi nam še kakšna znanja in sredstva za modernizacijo celotnega železniške proge, ker drugače se bo turizem povečal, ker bodo vsi hodili iz cele Evrope gledati naše železnice, ki so še iz ne vem kdaj bodo naprej, če ne bomo posodobili? Sedaj je vse na cestah in vsi opažamo to, ko se vodimo v center v Ljubljano, da se podaljša vožnja do Ljubljane nepotrebno srečujemo pa kamion za kamionom in ti kamioni bi se lahko nekako tudi želja in tudi ministrica je to že prej obljubljala v preteklosti, da se promet prestavi tudi na železnico. </font><br/>
<font size="4">Hvala. </font><br/>
<br/>
<b><font size="4">PREDSEDNIK IGOR PEČEK: </font></b><font size="4">Hvala lepa, gospod Kepa. </font><br/>
<font size="4">Dovolite še meni kratko vprašanje sicer se ta nanaša na telekomunikacije. Zanima me kako daleč smo v Republiki Sloveniji s pripravo razpisa za podelitev frekvenc? Mislim, da bomo najprej govorili o pasu 700 mega hercev namreč posamezne države članice že imajo te razpise v teku. </font><br/>
<font size="4">Ker interesa za razpravo ni več pa sedaj dajem besedo obema državnima sekretarjema. </font><br/>
<br/>
<b><font size="4">GOSPOD______: </font></b><font size="4">Hvala lepa. </font><br/>
<font size="4">Strinjam se z zagotovitvijo poslanca, da Slovenija ima dobro geostrateško energetsko lego, ki jo dejansko uvršča, da lahko izkorišča zelo učinkovito in uvaža nizke cene električne energije, zato da imajo lahko slovenski potrošniki vsaj na področju električne energije </font><br/>
<br/>
<b><font size="4">9. TRAK: (SC) – 8.45</font></b><br/>
<br/>
<b><font size="4">	</font></b><font size="4">(nadaljevanje)  več kot 10 % nižjo ceno od evropskega povprečja in pa, da omogoča proizvajalcem izvoz na dražje trge to je predvsem zahodno od nas na Italijo. Tako kot je že poslanec omenil Evropa uvaja z novimi direktivami in pa uredbami v okviru / nerazumljivo/ tako imenovanega aktivnega odjemalca, kar pomeni, da bo odjemalec postal osrednja figura prihodnje ureditve enotnega energetskega trga in vsi ti mehanizmi, izmenjava oziroma večje sodelovanje med posameznimi sektorji, ki so bili včasih izolirani se pravi plinski, električni, toplotni sektor oziroma hlajene bo sedaj prihajalo do večjega povezovanja ravno, zaradi tega, ker bo potrebno v času viškov obnovljivi viri so zelo stohastični, razpršeni zagotoviti, da se bo ta energija iz ene oblike v drugo sočasno prenašala.  </font><br/>
<font size="4">	Kar se tiče vprašanja, ki ni direktno povezan s tematiko, ki bo 2. v Bruslju lahko samo to rečem, da v prihodnji koheziji pravzaprav okvir prihodnje kohezije še ni začrtan. Pogajanja so  v teku. Vidimo določena sredstva že sedaj so na razpolago iz kohezijski sredstev enako bo tudi v prihodnje je pa še prezgodaj, da bi danes sodili koliko in na kakšen način. Sem pa slučajno ujel, da včeraj na Odboru za finance je ministrica povedala, da je ustanovila posebno skupino za razvoj strateški razvoj železnic in da bo potrebno v prihodnosti, v kratkoročni prihodnosti razmisliti o nekem posebnem viru, ker ta vir zelo verjetno ne bo zadoščal, če bomo želeli biti ambiciozni pri razvoju železniške infrastrukture. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Gospod Behin, še vi. </font><br/>
<br/>
<font size="4">	</font><b><font size="4">LEON BEHIN: </font></b><font size="4">Hvala lepa za vprašanje. </font><br/>
<font size="4">	Tema podelitve frekvenc je zelo aktualna enaka tudi je povezana s strategijo radio frekvenčnega spektra, ki je trenutno v vladni proceduri in predvidevamo, da bi bilo v začetku decembra ta strategija tudi sprejeta na Vladi je pa že medresorsko tudi usklajena. Skozi zgodovino je šla trikrat skozi javno razpravo in podobne zadeve in ena od segmentov je, da da tudi splošne usmeritve za izvedbo razpisa za podelitev samih frekvenc. Tako kot ste omenili se predvideva, da se bodo nove frekvence podelile tako v pasu 700 megahercev iz čisto enostavnega vzroka, kajti to so tiste, ki so bile do sedaj prioritetno namenjene televiziji. Televizija gre na nižje sam 700 pas je predviden predvsem za mobilne komunikacije in ta je tudi povezan z evropskimi predpisi, ki bi jih bilo potrebno izpolniti do leta 2020. Je pa tukaj potrebno povedati, da je treba seveda imeti usklajene zadeve tudi z Republiko Hrvaško predvsem pa z Republiko Italijo, ki po tem segmentu še nekoliko so počasnejše od Republike Slovenije, kar pomeni, da praktično tukaj z naše strani predvidoma ne bo prihajalo do nobenih zamud. Odločitev je in tudi v tej strategiji se predlaga, da gre za celotni razpis frekvenc v enem slotu, kar pomeni z enim samim razpisom tako frekvence 700 mega, ki so bile omenjene. Enako gre za 2,1 giga, ki jih je sedaj pokrival predvsem LTL omrežje in za povsem nove frekvence v pasih 2,4 giga 3,4 giga in 26 giga, kar pomeni te so vse namenjene predvsem 5g tehnologijam in vse ostalega. Cel paket je predviden, da se razpis izvede v letu 2020 tako, da bi odločitev še dobili preko koncem leta 2020 glede podelitve teh frekvenc. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4"> Hvala lepa. </font><br/>
<b><font size="4">	</font></b><font size="4">Me veseli, da ne zamujamo. Nadaljujem z razpravo. Besedo ima gospod Ivan Hršak, izvolite. </font><br/>
<br/>
<font size="4">	</font><b><font size="4">IVAN HRŠAK (PS DeSUS): </font></b><font size="4">Hvala za besedo, predsednik. </font><br/>
<font size="4">	Jaz bi se pa tukaj navezal na izjave sedaj predsednice Evropske komisije, ker je izrazila željo, da Slovenija postane prva podnebno nevtralna celina, ampak tole me bolj skrbi naprej. Tako naj bi do leta 2030 povečali ambicioznost in zmanjšali izpust plinov za 50 % namesto dosedanjih 40 pa, da bi se glede tega dogovorili v prvih 100 dneh od začetka mandata nove komisije. </font><br/>
<br/>
<b><font size="4">10. TRAK: (SC) – 8.50</font></b><br/>
<br/>
<b><font size="4">	</font></b><font size="4">(nadaljevanje)  Jaz to podpiram seveda, da to bo, ampak je problem izvedbe. Recimo že Nemčija ima problem bi rekel na tej strani na tem segmentu, ki je bogata družba. Slovenija seveda nismo na tem nivoju. Mi bomo zavezani temu cilju, da to dosežemo in mi imamo probleme s tem doseganjem ciljev sedaj jih bodo še povečali, že sedaj tega verjetno ne bomo dosegli in potem so te kazni s strani EU. Sprašujem se kakšen je smisel tega, da se postavljajo neki cilji, ki praviloma ne bo samo Slovenija imela s tem problemom doseganja cilja tudi druge države, da se tako visoko postavijo pa se že ve praktično, da jih veliko ne bo doseglo in potem bodo plačevali kazni. Kje je tukaj pravi smisel to me zanima kako Slovenija na to gleda? </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa. </font><br/>
<font size="4">	Želi besedo še kdo? </font><br/>
<font size="4">	Mag. Branko Grims. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Samo kolegu bi odgovoril, ker mu očitno Vlada ne bo. </font><br/>
<font size="4">	Ves smisel tega je samo molža davkoplačevalcev. Kdor mislim, da bo od tega / nerazumljivo/ je idiot, ampak molža davkoplačevalcev bo pa neizmerna. Denar bo šlo k enim v žepe, da si to sploh ne predstavljate. </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa. </font><br/>
<font size="4">Bomo vseeno prosili še državnega sekretarja, mag. Kumarja za odgovor. </font><br/>
<br/>
<b><font size="4">MAG. DUŠAN KUMER: </font></b><font size="4">Hvala lepa. </font><br/>
<font size="4">Drži, da na svojem nastopu v prihodnje predsednica komisije nagovorila, da bo v prvih 100. dneh svojega mandata poskušala zagotoviti neki novi evropski zeleni dogovor / nerazumljivo/ del. Že sedaj se kaže, da vsaj kratkoročno, srednjeročno to povišuje končne cene energentov za državljane. Kaj se bo zgodilo dolgoročno gledano bomo morali počakati? Poteka razprava, da bi se ambicioznost cilja do leta 2020-2050 iz sedanjih že dogovorjenih ciljev zmanjšanje emisij toplogrednih plinov iz 40 % na 50 % se pravi dvignila ta ambicioznost. Slovenija ima za / nerazumljivo/ sektor sedaj zavezujoči cilj 15 %. Mi smo že v okviru razprave, ki poteka zadnje leto in pol na Nacionalno energetskem podnebnem načrtu ugotovili, da bo Slovenija lahko tukaj bolj ambiciozna, da ima več rezerve, namreč ni tolikšna težava zmanjševanje emisij toplogrednih plinov kot pa dvigovanja deleža obnovljivih virov energije. Sami veste, da imamo ogromno težav umeščanje kakršnekoli infrastrukture, da ne rečem energetske infrastrukture v prostor od daljnovodnih povezav še več pa, da ne znamo umeščati hidroelektrarn, da ne znamo umeščati malih, vetrnih elektrarn in vse to bi prispevalo k izboljšanju cilja, ki si ga je Slovenija zadala skoraj desetletje nazaj. Tukaj čakajo Slovenijo hudi, hudi izzivi in bo zelo premalo, če bomo samo na energetskem in podnebnem področju ambiciozni. Mi nujno moramo sprejeti na okolju in prostoru ambiciozno prostorsko in okolijsko  zakonodajo, ki bo to podprla in omogočala. </font><br/>
<font size="4">Hvala. </font><br/>
<br/>
<b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">Zaključujem z razpravo. </font><br/>
<font size="4">Na glasovanje dajem predlog sklepa, ki se glasi: »Odbor za zadeve EU se je seznanil z izhodišči za udeležbo delegacije Republike Slovenije na zasedanju Sveta EU za promet, telekomunikacije in energijo, ki bo v Bruslju 2., 3. in 4. decembra 2019 in jih podprl.« Glasujemo. </font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Sklep je sprejet. </font><br/>
<font size="4">Hvala lepa, še enkrat, vsem predstavnikom ministrstev. </font><br/>
<font size="4">	S tem končujem 2. točko dnevnega reda. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA, TO JE ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, KI BO V BRUSLJU DNE 5. DECEMBRA 2019. </font></b><br/>
<b><font size="4">	</font></b><font size="4">Gradivo smo prejeli od Vlade 28. novembra 2019 na podlagi 8. člena Zakona o sodelovanju med </font><br/>
<br/>
<b><font size="4">11. TRAK: (SC) – 8.55</font></b><br/>
<br/>
<b><font size="4">	</font></b><font size="4">(nadaljevanje)  Državnim zborom in Vlado v zadevah Evropske unije. Prosim, mag. Sašo Jazbec, državno sekretarko na Ministrstvu za finance, da nam predstavi izhodišča. </font><br/>
<br/>
<font size="4">	</font><b><font size="4">MAG. SAŠA JAZBEC: </font></b><font size="4">Lep pozdrav. 	</font><br/>
<font size="4">	Hvala lepa za besedo. </font><br/>
<font size="4">	Spoštovani!</font><br/>
<font size="4">	Obeh zasedanj, ki ste jih omenili se bo udeležil minister za finance dr. Brtoncelj se pa je od priprave izhodišč, ki ste jih dobili se je dnevni res zasedanja sveta ECOFIN nekoliko spremenil. In sicer z dnevnega reda je umaknjen predlog direktive o strukturi trošarine za alkohol in alkoholne pijače tako imenovana alkoholna direktiva. Ministri so o tem že večkrat razpravljali in potrdili spremembo Direktive o splošni mreži za trošarine in pri alkoholni direktivi dve države ohranjata pridržke, ker nasprotujeta izjemi glede količinske omejitve teh 50 litrov žganja torej za osebno rabo, ki bi bila izvzeta iz trošarin ali bi bilo za njo dovoljene znižane stopnje in ker sta obe državi napovedali, da tudi decembra nista pripravljeni umakniti svojega pridržka je umik iz tega točke dnevnega reda smiseln. Prav tako ne bo razprave glede poročila sveta ECOFIN Evropskemu svetu o davčnih zadevah in poročilo skupine o kodeksu obdavčenja, ker jo bo svet odobril že v okviru liste A se pravi to je tista lista, o kateri se ne razpravlja, ker je že urejena. Glavni vsebinski sklopi, ki tako ostajajo na dnevnem redu so nezakonodajne narave. In sicer na davčnem področju so to sklepi sveta glede obdavčitve energije, ki so bili pripravljeni na osnovi razprave na septembrskem neformalnem zasedanju sveta ECOFIN. Tedaj so ministri razpravljali o obdavčitvi energentov v luči pregleda Direktive o prestrukturiranju okvira skupnosti za obdavčitev energentov in električne energije vključno z njeno vlogo pri doseganju EU podnebnih ciljev. V sklepih, ki jih bodo sprejeli ministri je med drugim poudarjeno, da je potrebno nadaljevanje dela na aktivnostih, ki bodo omogočale prehod v okolijsko nevtralno unijo skladno z cilji Pariškega sporazuma. Priznavajo, da je obdavčitev energije kot fiskalni instrument pomembna ekonomska spodbuda, ki lahko vodi k energetskemu prehodu in spodbuja nizkoogljične in energetsko varčnejše investicije ter prispeva k trajnostni rasti. Komisija, zato v zvezi s pripravo revizije Direktive o obdavčitvi energentov med drugim pozivajo, da analizira in ovrednoti možne rešitve s poudarkom na obseg obdavčitve najnižjih ravneh obdavčitve in specifičnih oprostitvah in izjemah obdavčitve. Pri pripravi predlogov naj upošteva tudi ekonomske, socialne in okolijske stroške ter koristi in njihov vpliv na konkurenčnost, zaposlovanje in trajno gospodarsko rast. Slovenija podpira predlagane sklepe Sveta Unije, ki z davčnega vidika poskušajo prispevati k glavnim ciljem Unije pri prehodu v trajnostno in ogljično nevtralno unijo. Doseganje podnebnih ciljev bo tudi sicer ena od nosilnih tem tokratnega zasedanja. Ministri se bodo seznanili z načrti nove Evropske komisije na področju trajnostnega financiranja in sprejeli delovni program Sveta ECOFIN glede podnebnega ukrepanja. Prioritetne teme, ki jih bodo obravnavali so cene emisije ogljika, zeleni proračun, trajnostne investicije, podnebno financiranje. Izmenjali pa bodo tudi dobre prakse. Pri tem se pričakuje analitične prispevke s strani Evropske komisije, Evropske investicijske banke in drugih. Slovenija se strinja, da tudi Svet ECOFIN v okviru  svojih prisojnosti tematsko obravnava različne politike in ukrepe za reševanje podnebnih sprememb. </font><br/>
<font size="4">	Ministri bodo tudi nadaljevali razpravo o neodvisnem poročilu o izzivih in priložnostih za izboljšanje in racionalizacijo evropskega finančnega ustroja za razvoj ter možnih scenarijih za njegovo preoblikovanje ter v tej zvezi sprejeli sklepe. Poročilo je oktobra 2019 pripravila skupina modrecev na visoki ravni za evropski finančni ustroj za razvoj. V okviru kratkoročnih ukrepov poročilo predlaga – prvič – oblikovanje močnega EU centra za oblikovanje politik. Drugič, uporabo finančnega instrumenta za sosedstvo ter tretjič, razvojno in mednarodno sodelovanje kot katalizatorje za izboljšave ter institucionalno prestrukturiranje obstoječih glavnih akterjev v EU financiranju za razvoj. Drugi korak je dolgoročnejše narave. In sicer, ustanovitev nove institucije Evropske banke za podnebje in trajnostni razvoj, vendar pa ostaja za razpravo več scenarijev kako to izvesti. Kratkoročni ukrepi imajo relativno široko podporo glede vzpostavitve nove institucije pa so mnenja deljena.    </font><br/>
<br/>
<b><font size="4">12. TRAK: (SC) – 9.00</font></b><br/>
<br/>
<b><font size="4">	</font></b><font size="4">(nadaljevanje) Stališča Slovenije je, da v principu nismo naklonjeni rešitvam, ki predstavljajo znatna dodatna, finančna sredstva in tudi ni naklonjena ukinjanju obstoječih ter ustanavljanju novih institucij. Hkrati smo tako kot ostale članice EU, delničarji tako Evropske investicijske banke kot tudi evropske banke za obnovo in razvoj in bi zato bilo potrebno tudi bolj usklajeno delovanje držav članic v obeh institucijah, zato pričakujemo in želimo, da sklepi pozovejo k izvedbi neodvisne analize glede prihodnje vloge teh dveh bank torej EIB in EBRD na razvojnem področju ter centralne vloge sveta pri sprejemanju političnih odločitev. Na zasedanju Sveta ECOFIN je predviden tudi sprejem več sklepov s področja finančnega sektorja in sicer torej sklepi sveta za dokončanje Unije kapitalskih trgov. Unija kapitalskih trgov se želi v novem zakonodajnem ciklu Evropske komisije dati novi zagon. Ukrepi, ki so bili sprejeti v času Junkerjeve komisije namreč niso zadostni. Cilj novih ukrepov je izboljšan dostop do lastniškega in dolžniškega financiranja EU podjetij še posebej malih in srednjih podjetij. Drugič, zmanjšanje strukturnih in pravnih ovir za povečanje čezmejne kapitalske tokove. Tretjič, večja vključitev malih vlagateljev v kapitalske trge. Četrtič, prehod na trajnostno gospodarstvo. Petič, upoštevanje tehnološkega napredka in digitalizacije. Drugi sklepi so s področja strateških prioritet glede preprečevanja pranja denarja in boja proti financiranju terorizma. Tukaj bo svet med drugim pozval države članice, ki implementaciji vse relevantne EU zakonodaje. Evropsko komisijo pa, da analizira situacijo in predlaga rešitve za odpravo morebitnih ovir, za učinkovite izmenjave informacij in sodelovanje med nadzorniki, da prouči možnosti ali bi nekatere zadeve bolj učinkovito reševali z EU uredbo namesto z direktivo ter ali bi bil katerih primerih primeren prenos pristojnosti na evropske organe. Še tretje področje, ki je skupna izjava sveta in komisije o stabilnih kovancih. Tukaj se svet in komisija zavzemata za skupno razumevanje in usklajen pristop EU z izzivi in tveganji, ki jih ti kovanci predstavljajo. Poudarjeno je, da v Evropski uniji ne sme začeti delovati nobena globalna stabilnostna ureditev dokler pravni, regulativni in nadzorni izzivi in tveganja na tem področju ne bodo ustrezno opredeljeni in obravnavani. Slovenija sprejem obeh sklepov sveta ter skupne izjave sveta in Evropske komisije podpira. </font><br/>
<font size="4">	Nadalje. Ministri se bodo seznanili z napredkov pri krepitvi bančne unije ter glede reševanja problema slabih posojil. Tokratno poročilo o napredku pri krepitvi bančne unije bo vsebovalo glavne povzetke razprave, ki so potekale letos v okviru treh strokovnih skupin in katerih naloga je bila oblikovati skupna stališča do najbolj izpostavljenih tem. Prva strokovna skupina je obravnavala ustreznost obstoječega pravnega okvira za reševanje bank torej tako imenovano krizno upravljanje in predloge za njegovo izboljšanje. Potem ustrezno insolvenčne zakonodaje za banke in možnost za njeno poenotenje. Vprašanje ravnotežja med pristojnostmi organov za reševanje v državah, kjer ima banka sedež in pristojnostnih organov za reševanje v državah, kjer ima banka podružnico. Ta skupin je obravnavala tudi možne ukrepe za čezmejno integracijo, ki bi privedla do večje mobilnosti kapitala v bančnem sektorju. Druga skupina je obravnavala ustrezno obstoječega pravnega okvira glede obravnave državnih vrednostnih papirjev z vidika izpostavljeno banke do države ter možnosti za uvedbo obveznic evrskega območja z nizko stopnjo tveganja. Tretja skupina je obravnavala teme, ki so neposredno povezane z zakonodajnim predlogom Komisije za vzpostavitev evropske sheme za jamstvo vlog. Razprave so se nanašale na časovni vidik tega, na možnost vzpostavitve predhodne likvidnostne faze. Pogoje za prehod v celoviti EDIS ter s tem povezana tehnična vprašanja. Slovenija v teh razpravah izhaja iz splošnega stališča, da je vzpostavitev tretjega stebra bančne unije, ki ga predstavlja enotna shema jamstva za vloge potrebna, ker bo to pomembno prispevala k prihodni stabilnosti bančnega in širše finančnega sistema EU. Ob tem je za Slovenijo bistvenega pomena, da se pred vzpostavitvijo skupnega kritja izgub iz naslova jamstva v zadostni meri zmanjšajo tveganja v bančnem sektorju Evropske unije. Do nekaterih predlogov smo bolj zadržani. Na primer do spremembe regulatorne obravnave izpostavljenosti bank do vrednostnih papirjev, katerih izdajateljica je država in do posega v ravnotežje glede pristojnosti nacionalnih organov za reševanje v primeru reševanja bank, ki poslujejo čezmejno.       </font><br/>
<br/>
<b><font size="4">13. TRAK: (SC) – 9.05</font></b><br/>
<br/>
<b><font size="4">	</font></b><font size="4">(nadaljevanje)  Podpiramo pa prizadevanja pri reševanju visokih deležev slabih posojil o bančnih sistemih EU. Z rezultati dela teh delovnih skupin se bo seznanila tudi evro skupina v razširjeni sestavi 4. decembra in na njihovi osnovi poskušala oblikovati novo časovnico ukrepov, ki bi pripeljala do tretjega stebra bančne unije torej omenjene sheme za jamstvo vlog. Poleg tega bo evro skupina v razširjeni sestavi zaključila krog razprav jesenskega semestra v zvezi s proračunskim instrumentom za konvergenco in konkurenčnost ter v zvezi z reformo evropskega mehanizma za stabilnost ter pripravila poročilo za voditelje evrskega območja, ki bo potekal ob robu decembrskega Evropskega sveta. Evro skupina v redni sestavi bo pa razpravljala tudi o ocenah proračunskih načrtov držav članic evroobmočja za leto 2020 in s proračunskim stanje v evroobmočju. Potem o prošnji Cipra za dovoljenje za predčasno poplačilo mednarodnemu denarnemu skladu o delovnem programu evro skupine za drugo leto in o stanju v Grčiji. Ob robu zasedanj je pa predvideno še zasedanje Sveta guvernerjev evropskega mehanizma za stabilnost, na katerem bo obravnavan predlog spremembe k ustanovni pogodbi EMS, zaradi poteka začasne prilagoditve ključa za vplačilo kapitala s strani Malte v januarju 2020. Malti se bo vpisni kapital povečal za 122 milijonov evrov, od česar bo morala vplačati 14 milijonov evrov in ta vplačani kapital se bo na to prerazporedil drugim državam članicam, ki niso upravičene do začasne spremembe ključa. Kot se verjetno spomnite smo letos v začetku leta je bil ta postopek za Slovenijo in smo morali vplačati dodatnih 37 milijonov v ta sklad in sedaj, ko bo Malta vplača v januarju ta svoj dodatni delež se bo vpisni kapital zmanjšal za 400 tisoč in vplačani zmanjšal za 49 tisoč 900 evrov, kar bomo dobili nazaj na bilanco v državni proračun. </font><br/>
<font size="4">	Toliko za uvod. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, mag. Jazbec. </font><br/>
<font size="4">	Sedaj pa odpiram razpravo kolegice in kolegov. </font><br/>
<font size="4">	Kot prvi se je k razpravi prijavil mag. Grims. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Hvala, še enkrat, za besedo. </font><br/>
<font size="4">	Jaz bi se zahvalil gospe predstavnici Vlade za to, kar je lepo potrdila tisto, kar sem jaz že pri prejšnji točki dnevnega reda povedal. Ko se govori o boju proti podnebnim spremembam in o zelenem načrtu in ne vem kaj je treba vedeti, da se uporablja izraze, ki mene čim dalje v Evropski uniji spominjajo na nekdanjo Jugoslavijo, ki se je vse mogoče bedarije, ki so seveda v praksi pomenile samo dodatno obremenitev ljudi se pravi dodatne davke prikrite ali odkrite skrivalo za nekimi velikimi besedami, ki jih pravzaprav na koncu nihče niti ni točno razumel, zato v treh stavkih. </font><br/>
<font size="4">	Prvič. Če bi tisto razpravo, ki jo je imel državni sekretar pri prejšnji točki tako predelali, da bi povsod kjer je uporabil besedo ambiciozno dali notri intenzivnejša / nerazumljivo/ davkoplačevalcev bi dobili točni dejanski načrt kaj se bo v resnici zgodilo. Ta načrt je sedaj gospa lepo potrdila. Gre za nove davke, nove odločitve, podražili se bodo energenti, podražilo se bo vse, kar si izmislite. Skratka, eni si bodo fino napolnili žepe, narava in zemlja od tega ne bo imela nič, to prosim si zapomnite že enkrat vsi, se pa bodo s tem nekateri fino obogateli. V praksi to samo pomeni, da Evropa v tem trenutku dela kaj? Z uvažanjem intenzivno migrantov legalnih in ilegalnih sporočajo radikalnega islama, uničuje svojo identiteto, kulturo in svojo civilizacijo s tako imenovanim zelenim programom boja proti podnebnim sprememb, uničuje pa še svoj gospodarski potencial pač razvojne možnosti v globaliziranem svetu vse primerjalne prednosti, ki jih ima skratka dobesedno si reže noge in vrat hkrati na najbolj neumen možen način, ampak nekateri se bodo pa pri tem fino obogateli. Kadar uporabljate izraz zeleni načrt si zapomnite ta zeleni načrt je zelen samo, zato ker je zelena barva denarja, vašega denarja, v vaš žep bo šel poseči in vaš denar bodo ven potegnili. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, mag. Grims za vaše mnenje. </font><br/>
<br/>
<b><font size="4">14. TRAK: (SC) – 9.10</font></b><br/>
<br/>
<b><font size="4">	</font></b><font size="4">(nadaljevanje)  Jaz bi pa vseeno imel eno vprašanje za gospo državno sekretarko bolj za potrditev mojega razumevanja vezano na 5. točko. Če razumem pravilno smo, potem vseeno upoštevali tisto ključno sporočilo skupine modrecev glede tveganj pri tretji možnosti se pravi ustanovitve nove institucije, ki bi bila hčerinska institucija se pravi Evropske investicijske banke, ker naše prejšnje stališče je bilo, da se nagibamo k podpori te tretje? Lahko mi odgovorite samo z da ali ne. </font><br/>
<br/>
<font size="4">	</font><b><font size="4">MAG. SAŠA JAZBEC: </font></b><font size="4">Kot jaz razumem ta odločitev še ni bila sprejeta. Na mizi je pač ideja za oblikovanje neke nove institucije, ampak to dokončna odločitev glede tega še ni sprejeta. Glede intervencije gospoda Grimsa bi samo rekla, da jaz bi pač jim dala priložnost. Dejstvo je, da je sedaj ustvaritev, da se temu reče »European Green Deal«, da se šteje, da je to nova strategija za rast, da je cilj znižanje emisij ob sočasnem v bistvu, da bi bilo to eno področje, kjer pač bodo lahko nastajala nova delovna mesta. Tako da glede na to, da so okolijske spremembe in klimatske spremembe naša realnost bi jaz rekla, da pač dajmo temu priložnost. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospa. </font><br/>
<font size="4">	Mag. Grims, razprava. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Samo kratek odgovor. </font><br/>
<font size="4">	Okolijske spremembe. Podnebne spremembe so seveda dnevni pojav, letni, stoletni, tisočleten vedno so bile in vedno bodo. Za to govoriti o boju proti podnebnim spremembam je milo rečeno smešno, ker se boš zjutraj boril proti tistemu, kar je popoldne ali kako? Bistvo tega je ta izmišljotina kako človek veliko vpliva na podnebje. Ja, seveda vpliva sonce, njegovi cikli pa še vse druge naravne danosti, ki so zraven. Vpliv človeka je v resnici tako zanemarljiv, da je to prav smešno, ampak je pa to čudoviti izgovor za dodatno obdavčitev ljudi, ker če ti ljudem prekomerno sežeš v denarnico pa ven vlečeš zadnji težko zaslužen denar, da potem zmanjka za otroke pa za živeti ljudje to lažje prenesejo, če imajo pri tem občutek, da rešujejo svet pa ga ne samo bogatijo točno določen sloj ljudi, ki se pri tem pase kot prašiči pri korit medtem, ko velikanska večina ljudi bo, zaradi teh neumnosti samo slabše živela kot bi lahko. Še enkrat povem, Evropa s tem, ko uvaža imigrante s področja radikalnega islama uničuje svojo identiteto svojo civilizacijo. S tem, ko se pa gre te zelene načrte s katerimi prekomerno obremenjuje podjetnike in navadne državljane pa uničuje še svoj zadnji razvojni potencial in to dvoje skupaj gre z roko v roki in to je katastrofa in jaz sem proti temu in bom tudi proti glasoval. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa za razpravo. </font><br/>
<font size="4">	Zaključujem. </font><br/>
<font size="4">	Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve, ki bo v Bruslju 5. decembra 2019 in jih podprl.« Glasujemo. </font><br/>
<font size="4">	Kdo je za? (7 članov.) Kdo je proti? (3 člana.)</font><br/>
<font size="4">	Sklep je sprejet. </font><br/>
<font size="4">	Hvala lepa, še enkrat, mag. Jazbec. </font><br/>
<br/>
<font size="4">	S tem končujem 3. točko in 64. sejo Odbora za zadeve Evropske unije. </font><br/>
<font size="4">	Želim vam lep dan.  </font><br/>
<br/>
<b><font size="4">Seje je bila končana 29. novembra 2019 ob 9.14.</font></b>
</root>