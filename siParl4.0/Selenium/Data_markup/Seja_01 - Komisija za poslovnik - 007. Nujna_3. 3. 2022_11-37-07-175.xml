<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA POSLOVNIK</font></b><br/>
<b><font size="4">7. nujna seja</font></b><br/>
<br/>
<b><font size="4">(3. marec 2022)</font></b><br/>
</p></div><br/>
<b><font size="4">Sejo je vodil Vojko Starović, predsednik komisije.</font></b><br/>
<b><font size="4">Seja se je začela ob 12.01.</font></b><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Lep pozdrav! Vse člane komisije, vabljene in ostale prisotne lepo pozdravljam!</font><br/>
<font size="4">	Pričenjam 7. nujno sejo komisije. Nobeden se mi ni opravičil, imam pa nadomestne člane, in sicer Andreja Zabret je z nami namesto Tine Heferle, Primož Siter namesto Mateja T. Vatovca, Janez Moškrič namesto Dušana Doblekarja in Anja Bah Žibert namesto Tomaža Lisca. Lepo pozdravljeni med nami. </font><br/>
<font size="4">	Prehajamo na določitev dnevnega reda seje komisije. Ker nisem prejel predlogov za umik točk z dnevnega reda in predlogov za razširitev dnevnega reda seje ugotavljam, da je dnevni red določen, kot je bil dne 28. 2. 2022 posredovan s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG DOPOLNITVE POSLOVNIKA DRŽAVNEGA ZBORA, skrajšani postopek.</font></b><font size="4"> Predlog akta je dne 11. 2. 2022 Državnemu zboru v obravnavo v skrajšanem postopku predložila skupina poslank in poslancev prvopodpisana Maša Kociper in je objavljen na spletnih straneh Državnega zbora. Kolegij predsednika Državnega zbora je na 130. seji dne 21. 2. 2022 odločil, da se predlog akta obravnava po skrajšanem postopku. </font><br/>
<font size="4">	Poslanska skupina SAB je dne 28. 2. 2022 vložila zahtevo za sklic nujne seje Komisije za poslovnik s točko dnevnega reda Predlog dopolnitve poslovnika Državnega zbora. Kot dodatno gradivo objavljeno na spletnih straneh Državnega zbora smo včeraj prejeli še mnenje Zakonodajno-pravne službe z dne 2. 3. 2022. </font><br/>
<font size="4">	Na sejo komisije so bili k obravnavi točke vabljeni predlagatelj skupina poslank in poslancev prvopodpisana Maša Kociper, Zakonodajno-pravna služba, Državni svet in Vlada. V skladu s prvo alinejo 37. člena Poslovnika Komisija za poslovnik obravnava predlog poslovnika Državnega zbora ter njegove spremembe in dopolnitve. V skladu s 94. členom Ustave ima Državni zbor Poslovnik, ki ga sprejme z dvotretjinsko večino glasov navzočih poslancev. Spremembe in dopolnitve poslovnika se sprejemajo z enako večino. V skladu s 170. členom Poslovnika Državni zbor Poslovnik Državnega zbora ter njegove spremembe in dopolnitve sprejema smiselno po postopku, ki ga poslovnik določa za sprejem zakona. </font><br/>
<font size="4">	Rok za vlaganje amandmajev o predlogu akta je danes s 3. 3. 2022 do začetka njegove obravnave na seji komisije. </font><br/>
<br/>
<b><font size="4">2. TRAK: (ŠS) - 12.05</font></b><br/>
<br/>
<font size="4">	(nadaljevanje) Amandmaji v roku niso bili vloženi, niti ni predlogov za amandmaje Komisije za poslovnik. In tako pričenjamo drugo obravnavo predloga akta v kateri bomo opravili razpravo in glasovanje o posameznih členih, predloga akta ter vloženih amandmajih, ki jih ni za amandmaje komisije. </font><br/>
<font size="4">	Za dopolnitev obrazložitev k členom predloga akta dajem besedo predstavnici predlagatelja poslanki Maši Kociper. Izvolite, gospa Kociper.</font><br/>
<br/>
<b><font size="4">	MAŠA KOCIPER (PS SAB):</font></b><font size="4"> Hvala kolega Starović. Lep pozdrav kolegice in kolegi poslanci. Ne glede na to ali lahko verjamem navedbam v medijih, da ta predlog morda nima več potrebne 2/3 večine bi jaz želela vendarle predstavit ta predlog in povedati razloge za njegovo vložitev in morda vas vzpodbudit, da ne glede na to ali boste podprli to rešitev ali ne naredimo glede takega predloga eno razpravo, ki lahko vključuje seveda vaše druge predloge za bodoče rešitve.</font><br/>
<font size="4">	Ampak glede na to, da je bilo v pripravo predloga vključeno nekaj časa, energije, da smo pogledali primerjalne ureditve in tako naprej upam da mi boste namenili ta čas. Konec koncev je to tudi naša služba.</font><br/>
<font size="4">	Naj preden začnem z vsebinsko predstavitvijo še enkrat povem, da v trenutku, ko je stranka SAB vložila ta predlog je kazalo in bilo videti, da ima ta predlog 2/3 večino. Jaz sem osebno stopila do tistih, ki to vedo, jih ne bom zdaj naštevala, povprašala, ali načelno to rešitev podpirajo in dobila od vseh zagotovilo, da podpirajo. Mnogi med njimi, spet ne bom z imeni, ker niti ni bistveno so predlagali dodatno kaj še bi lahko uredili ob tej spremembi poslovnika. Nekateri so želeli, da se končno pogovarjamo tudi o tem, kaj se zgodi s poslancem, ki prestopi iz ene poslanske skupine v drugo in tako naprej.</font><br/>
<font size="4">	Iz teh pogovorov sem razumela, da razen za to minimalno rešitev ni ustrezne večine in ustreznega soglasja, da bi lahko vsebino tega predloga spremembe širili na karkoli več in zdaj imamo pred samo pravzaprav samo en člen spremembe poslovnika, in sicer se bi v 29. členu dodal nov peti odstavek, ki e glasi: poslancu, ki je član poslanske skupine istoimenske liste oziroma parlamentarne strank na listi kateri je bil izvoljen z dnem prenehanja članstva v tej politični stranki oziroma na tej listi preneha članstvo preneha članstvo v poslanski skupini.</font><br/>
<font size="4">	Gre za situacijo, ki smo jo sicer baje prvič srečali v tem mandatu, gre saj vsi vemo, ne bom z imeni ampak vemo, da gre za dva poslanca stranke DeSUS in zdaj eno poslanko Levice. Ampak bistveno je, da vsi razumete, da nikjer v tej spremembi nismo predvideli, da bi ta sprememba veljala za nazaj. Se pravi za nobenega od teh naštetih poslancev ta sprememba ne bi veljala. Mi urejamo situacijo za naprej, se pravi konkretno za naslednji mandat, da se take situacije ne bi več ponavljale. Nevzdržno je, da v našem sistemu, kjer je zvoljen poslanec za to, ker je bil na neki listi oziroma je član neke stranke oziroma je kandidiral na listi neke stranke lahko sredi mandata iz te stranke izstopi kot se je to zgodilo, hkrati pa še naprej ostaja član te poslanske skupine. </font><br/>
<font size="4">	Bistvo poslanske skupine ne v našem parlamentu ampak v vsakem parlamentu na svetu je, da poslanska skupina nudi neko organizacijsko in seveda tudi politično okolje, v katerem poslanci iste stranke sprejemajo zakonodajo, se usklajujejo, se pogovarjajo in tako naprej. In organizacijsko poslanska skupina nudi poslancu neko podporo zato da lahko lažje opravlja svoje poslansko delo. </font><br/>
<font size="4">	V trenutku, ko se poslanec odloči, da ne bo več član te poslanske skupine oziroma stranke mu naš poslovnik tako kot večina poslovnikov, ki smo jih pogledali nudi možnost, da postane samostojni poslanec, ki ima prav tako možnost strokovne pomoči ali če je takih poslancev več se organizira znotraj poslanske skupine neodvisnih poslancev. Se pravi poslancu se ne more zgodit, da bi mu bila ta pravica, da pač ima neko strokovno pomoč odtegnjena in da ne bi mogel organizacijski v najboljših okvirih opravljati svoje poslanske funkcije. Mi pa govorimo </font><br/>
<br/>
<b><font size="4">3. TRAK: (ŠS) - 12.10</font></b><br/>
<br/>
<font size="4">	(nadaljevanje) o situaciji, ko je poslanec zapustil stranko na kateri listi je bil izvoljen, ostal pa v poslanski skupini te stranke. In ta situacija je po našem mnenju za volivce nevzdržna. Koga zdaj predstavlja ta poslanec? Prej so volivci vedeli, bil je izvoljen pri tej stranki na tej listi, ta stranka in ta lista zagovarja takšna načela, takšne vrednote, se zavzema za takšne cilje bo šla v takšno koalicijo.</font><br/>
<font size="4">	Zdaj je ta poslanec kaj? Koga on zastopa? Politiko svoje stranke očitno ne več, ker se je tej stranki odpovedal. Vrednote svoje stranke ne več, ker je iz te stranke izstopil. Hkrati pa ni pokazal kaj zastopa. Ni šel v drugo stranko zato, da bi bilo vsem jasno. Aha on zdaj ni več liberalec ampak je konzervativec. On zdaj ni več Levica ampak je Krščanski demokrat. Volivci ne vejo kaj je ta poslanec in v končni konsikvenci se zgodi to, kar se je zgodilo tukaj, da imamo stranko, ki je stranka, ki se opredeljuje, da je stranka opozicije in ima neke neodvisne poslance od katerih nekateri  niso niti v poslanski skupini, ki ves čas glasujejo s koalicijo. To je po mnenju SAB-a in verjetno vseh tistih, ki so to podpisali, se opravičujem, ker vas nisem naštela, nepovezani poslanci sem pozabila pa SD pa SNS je sopodpisal, še kdo Vojko, spomni me, LMŠ pardon, LMŠ seveda. Skratka vsi tisti, ki smo to podpisali verjetno razmišljamo enako. Katero politiko, kaj predstavlja ta poslanec in kje je tukaj transparentnost? </font><br/>
<font size="4">	In ni čudno, da imamo pozive civilne družbe, ki zahtevajo, da se v naš sistem vnese odpoklic poslanca in tako naprej, če se nam dogajajo take stvari. In ko pridemo mi tukaj z minimalnim predlogom, minimalnim možnostim imenovalcem, da vsaj to uredimo, da poslanec, ki se odpovedal politiki stranki, kjer je bil izvoljen ne more več bit v tej poslanski skupini vidim da za to ni dovolj nekega soglasja. Pa ravno najbolj higienično je, da se take stvari uredijo ob koncu mandata in veljajo za novi mandat. V naslednjem mandatu bodo že konkretne osebe, ki bodo imele konkretne interese in bo tako stvar težje uredit. Tukaj pa za te, ki bi jih to bolelo niti ne velja, da se razumemo.</font><br/>
<font size="4">	In moram reči, da absolutno mislim, da tukaj nikakor ne gre za kršitev Ustave, da je v nasprotju z rešitvijo Ustave v 82. členu z načelom reprezentativnega mandata zato ker v tem primeru je poslanec imel pravico izvrševati seveda svojo aktivno in pasivno volilno pravico, je že bil izvoljen. Gre samo za organizacijski način, kjer kako on opravlja svojo funkcijo. Ne posegamo niti v reprezentativnost mandata niti v volilno pravico v nič. Posegamo samo v način organizacije njegove funkcije. On še vedno lahko med postane samostojni poslanec ali gre v poslansko skupino neodvisnih poslancev. </font><br/>
<font size="4">	In za konec morda bi taka sprememba bila tudi na koncu stvar presoje ustavnega sodišča. Jaz nimam nič proti. Ampak mi se pa moramo zavedati ene realnosti v Sloveniji. Dokler imamo mi proporcionalni sistem takšen kot ga imamo smo vsi tukaj izvoljeni zaradi stranke. Ti lahko imaš kot ti kot oseba v enem okraju izjemno visok rezultat nad, nad, nad povprečjem tvoje stranke. Če tvoja stranka v enoti in na ravni države ne dobi dovolj poslancev, ti nisi izvoljen. In pri takšni direktni povezavi med stranko in poslancem to da poslanec zapusti stranko pa da mu ne preneha avtomatsko članstvo v poslanski skupini te stranke je nekaj, kar je po mojem mnenju iz poslovnika izostalo samo zato, ker se je nekomu zdelo, da to ni možno, da se to itak ne more zgodit.</font><br/>
<font size="4">	In zato tudi druge države to je res, to sploh ne urejajo, ker povsod samo urejajo, da poslanci iste stranke so člani iste poslanske skupine. Ker je to najbolj logično. Ampak mi v Sloveniji seveda lahko izumimo tudi nekaj čisto novega. In to, da lahko ti tako prevaraš volivce, hkrati pa v šahu tudi držiš tudi svojo poslansko skupino je po moje nedopustno. In še enkrat vas vabim, saj vem da ko se enkrat odločite, vas ne </font><br/>
<br/>
<b><font size="4">4. TRAK: (ŠS) - 12.15</font></b><br/>
<br/>
<font size="4">	(nadaljevanje) morem prepričat, da vsaj tako malo spremembo proti večji higijenosti, večji transparentnosti, večji preglednosti kdo so poslanci in koga zastopajo danes naredimo. Hvala lepa.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala lepa za predstavitev. Želi besedo predstavnica Zakonodajno-pravne službe, Miroslava Palhartinger? Izvolite, beseda je vaša.</font><br/>
<br/>
<b><font size="4">	MIROSLAVA PALHARTINGER:</font></b><font size="4"> Dober da, hvala za besedo. Torej, če predstavim naše pismo mnenje bi pač uvodoma povedala, da je v njem ZPS najprej pojasnila namen in vlogo poslanskih skupin. To seveda glede na to, da sami delujete v njih dobro poznate. </font><br/>
<font size="4">	Ne gre le za organizacijsko obliko dela, saj so tudi druga ta razmerja zastopanosti poslancev v poslanskih skupinah tudi sicer lahko odločilen kriterij za sprejemanje posameznih odločitev v Državnem zboru. Poslanske skupine so aktivno legitimirane v zakonodajnem postopku, imajo tudi vlogo pri izvrševanju volilne funkcije. Celo kadar se predlaga kandidat za predsednika vlade, če ta ni izvoljen v prvem krogu, imajo pomembno vlogo poslanske skupine.</font><br/>
<font size="4">	V mnenju smo poudarili tudi odločilno vlogo političnih strank, ki so postale institucionalne dejavnik pri parlamentarnem delu in pomemben subjekt v parlamentarnih postopkih, saj mu pravzaprav dajejo tudi vsebino. Čeprav je politična vez med kandidatom in politično stranko temeljni pogoj za njuno sodelovanje in so poslanci praviloma v praksi vedno izvoljeni na listah političnih strank pa je treba opozoriti, da je poslanski mandat po ustavi izključno razmerje med volivci in poslanci kot njihovimi predstavniki v parlamentu. </font><br/>
<font size="4">	Poslanski mandat ne pripada politični stranki na listi katere je bil poslanec izvoljen niti njeni poslanski skupini, saj gre za pooblastilo, ki ga izvoljenim članom parlamenta na volitvah podelijo volivci. Tako določa Ustava v 82. členu, ki izrecno opredeljuje reprezentativno svobodno in nevezano naravo poslanskega mandat. Reprezentativni mandat je pravno gledano splošen, nevezan in nepreklican. Vpliv politične stranke in poslanske skupine v katero je včlanjen pa vanj ne sme posegati ali ga pri izvrševanju poslanske skupine kakorkoli omejevati. Poslancu mora biti omogočeno, da ravna v skladu s svojo vestjo in prepričanjem in je pravno neodvisen tudi od stališč in navodil političnih strank ter različnih formalnih ali neformalnih neparlamentarnih združenj in posameznikov. To izhaja iz 82. člena Ustave.</font><br/>
<font size="4">	Sicer pa v mnenju zastavimo tudi vprašanje glede načina ugotavljanja članstva posameznih poslancev v političnih strankah, saj poslanec ni zavezan k poročanju o članstvu ali morebitnem izstopu iz politične stranke. Ker članstvo v politični stranki tudi ni pogoj za kandidiranje na volitvah je po našem mnenju vprašljivo, ali se morebitno prenehanje članstva v politični stranki lahko določi kot razlog za prenehanje članstva v poslanski skupini. Po mnenju ZPS na ta razlog predlagane posledice ni ustrezno vezati. V mnenju dodajamo tudi, da je nosilec pravice, da se odloči ali in v kateri poslanski skupini bo deloval posamezni poslanec in ne poslanska skupina katere član je, politična stranka ali morda celo državni zbor na ravni poslovniške ureditve. </font><br/>
<font size="4">	Zato menimo, da je treba predlagano ureditev, ki poslancu avtonomne odločitve o tem ne bi več omogočala ampak bi prenehanje članstva v poslanski skupini določila kot posledico, ki bi nastopila ex-lege že na podlagi poslovnika treba ponovno skrbno pretehtati. Oceniti jo je torej treba z vidika vpliva na položaj poslanca kot nosilca svobodnega mandata, se pravi 82. člena Ustave. Ta položaj bi morala ščititi tudi poslovniška ureditev, dodatno tudi z vidika izvedljivosti, kar je povezano z 2. členom Ustave, pa tudi z vidika poseganja v razmerja za urejanje katerih sicer Državni zbor ni pristojen, saj je tudi za delovanje poslanskih skupin značilna določena raven avtonomije pri določanju svojega načina </font><br/>
<br/>
<b><font size="4">5. TRAK: (ŠS) - 12.20</font></b><br/>
<br/>
<font size="4">	(nadaljevanje) delovanja in urejanju notranjih razmerij. </font><br/>
<font size="4">	V zvezi s predlagano dopolnitvijo smo opozorili tudi na del določbe, ki prenehanju članstva v poslanski skupini veže na prenehanje članstva na isto imenski listi, ker glede na vsebino in naravo tega instituta ni primerljivo s članstvom v politični stranki in zato verjetno ne more biti razlog za predlagano posledico. Mnenju pa smo sicer čeprav to ni bilo predlagano in je bilo zdaj pojasnjeno, da namen ureditve je tudi ni tak je ZPS posebej opozorila, da predlagana dopolnitev tudi če bi bila morda sprejeta lahko seveda učinkuje samo za naprej. To je vse. Hvala.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala lepa za dodatno obrazložitev. Vidim, da predstavnika vlade ni, niti predstavnika Državnega sveta. Ker k predlogu akta ni vloženih amandmajev predlagam, da združimo razpravo in glasovanje o obeh členih predloga akta skupaj.</font><br/>
<font size="4">	Ali kdo temu predlogu nasprotuje? Vidim, da ne. Odpiram razpravo o vseh členih predloga akta. Kot predlagateljic ima besedo. Izvolite za odgovor.</font><br/>
<br/>
<b><font size="4">	MAŠA KOCIPER (PS SAB):</font></b><font size="4"> Ja, jaz izjemno cenim Zakonodajno-pravno službo. Njena mnenja so v veliko pomoč pri delu poslancev, ampak s prepričajo me glede, da imajo pač tudi isto izobrazbo seveda z argumenti in nikakor se ne morem strinjati z argumentom, da kakorkoli ta ureditev posega v reprezentativnost mandata.</font><br/>
<font size="4">	Poslanec z vsem, kar tukaj piše se strinjam, poslanec ostane neodvisen, poslanec je izvoljen, ima pravico izvrševat svojo pasivno volilno pravico, postane član parlamenta in ima kot ste napisali seveda pravico, da sam izbira v katero poslansko skupino se bo vključil in tako naprej. Govorimo pa o situaciji, ko on samostojno recimo se odloči, da bo izstopil stranke na podlagi katere liste je bil izvoljen in potem ima seveda še vedno možnost, da je neodvisni poslanec ali član poslanske skupine samostojnih poslancev in tam izvršuje to svojo pravico v vseh okvirih, ki ste jo navedli, tako da jaz sem prepričana, da če bi to šlo na Ustavno sodišče, da ni nujno, da bi tako odločilo. Hvala lepa. </font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala lepa. Izvolite, kolega Hršak, beseda je vaša.</font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Hvala lepa za besedo, predsednik. Slišali smo mnenje Zakonodajno-pravne službe, ki je če rečemo malo v enem žargonu raztrgalo tole skorpucalo okrog dopolnitev Poslovnika Državnega zbora.</font><br/>
<font size="4">	In sploh sem zgrožen, da lahko prvič o tem sploh razpravljamo glede na to, kakšno je mnenje Zakonodajno-pravne službe. Da predsednik komisije to da sploh na sejo. Bilo bi higienično, da bi rekel glede na mnenje pravne službe o tem sploh ne bomo na tej komisiji odločali. Ampak me ne preseneča. Ta zgodba se je začela že s tem tako da bom dal vprašanje Maši Kociper, ki je prvopodpisana tako SAB dela v parlamentu, da je ta predlog dopolnitve oziroma sprememb poslovnika poslala vsem poslanskim skupinam v Državnem zboru razen poslanski skupini DeSUS.</font><br/>
<font size="4">	Mi smo to, mi smo o tem, zdaj jaz govorim Maša, mi smo o tem seveda izvedeli od drugih, od drugih smo izvedeli ne, ker je res nehigienično, ampak glede na to, da je SAB me to pravzaprav čisto nič ne preseneča. In povsem tem, saj pravim, ko smo slišali od mnenje Zakonodajno-pravne službe, da Maša Kociper še vedno to zagovarja in je pravzaprav nerazumljivo. Tam je jasno v mnenju napisano, da članstvo v stranki in potem prenehanje iz kakršnokoli drugega razloga nima absolutno nobene zveze s poslansko skupino. In več kot jasno je to povedano bi rekel, mi ni jasno, kako lahko še vedno drugačnega mnenja.</font><br/>
<font size="4">	Pa sicer vedno polna usta jih je, kako spoštujejo mnenje Zakonodajno-pravne službe razen takrat seveda, kadar ni njim v prid, takrat pa seveda ne. Pa niso edini, tudi nekateri drugi, ki vedno pravijo seveda spoštujemo mnenje Zakonodajno-pravne službe, ampak </font><br/>
<br/>
<b><font size="4">6. TRAK: (ŠS) - 12.25</font></b><br/>
<br/>
<font size="4">	(nadaljevanje) če jim pa kdaj to mnenje ne gre v prid takrat pa seveda nasprotujejo. In seveda tudi zdaj je že Maja Kociper rekla, da Ustavno sodišče že sumi v odločitev Ustavnega sodišča, če bi to šlo, če bi to bilo sprejeto. Pa ne bo, no. Ker 273 absolutno nimajo pa kljub temu s to zadevo rinejo naprej. Že sumijo v odločitev Ustavnega sodišča. Mislim, to  je pa res kar nekaj. Se pravi, ne spoštuje ne mnenja Zakonodajno-pravne službe in že vnaprej odločitve, morebitne odločitve Ustavnega sodišča.</font><br/>
<font size="4">	Toliko za enkrat, bom pa še naprej odgovarjal. Hvala.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala za razpravo. Ker sem bil izzvan, moram odgovoriti, kako to lahko postavim na Komisijo za poslovnik. Ker je predlog in tudi mnenje Zakonodajno-pravne službe, da je treba zadevo ponovno skrbno pretehtati. Ni odklonilno.</font><br/>
<font size="4">	Torej nekaj, gospod kolega, govorimo o nečem, kar ne obstaja. Izvolite, gospa Kociper.</font><br/>
<br/>
<b><font size="4">	MAŠA KOCIPER (PS SAB):</font></b><font size="4"> Predsednik, pa dali ste zahtevo zato, ker j vložena v skladu s Poslovnikom, po vseh poslovniških določilih, mnenje Zakonodajno-pravne službe je pridobljeno ne glede na to kakšno je in ni raztrgala, je treba tudi malo razumeti, je treba zadevo obravnavat. Tako da upam, da gospod Hršak toliko pa le poznate Poslovnik, da veste, da če pride predlog, če je vložen v sistem, da mora it na obravnavo na odbor, to pa menda po vseh teh štirih ali petih mandatih je razumljivo, šestih.</font><br/>
<font size="4">	Tako da, jaz mislim, da vi niste razumeli. Jaz tudi nisem nikoli sumila v odločitev Ustavnega sodišča. Rekla sem, da ni jasna, to tudi niste prav razumeli. Sem se pa javila zato, da vam odgovorim na vaša ligitimna vprašanja, zakaj nismo poslali DeSUS-u v sopodpis. Glede na to, da sta dva od štirih poslancev DeSUS-a izstopla iz svoje poslanske skupine se nam pa res ni zdelo smiselno v to poslansko skupino, izstopla iz stranke DeSUS se pa nam na DeSUS res ni zdelo smiselno obračat. Hvala.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Ja replika gospod Hršak.</font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Glede na to, da dva poslanca pač sta izstopila iz stranke je vse v skladu s Poslovnikom Državnega zbora. Nič ni narobe. To nam očita, ampak je v skladu z veljavnim Poslovnikom Državnega zbora.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala, saj mislim, da je bilo povedano, da ne velja za sedanjo stanje, kvečjemu za bodoče. Gospod kolega Sitar, beseda je vaša.</font><br/>
<br/>
<b><font size="4">	PRIMOŽ SITAR (PS Levica):</font></b><font size="4"> Ja hvala lepa za besedo. Dober dan, spoštovane kolegice in kolegi. Jaz in tudi v poslanski skupini Levica pozdravljamo iniciativo predlagatelja, ker v končni fazi demokracija ni samo enkrat na štiri leta. </font><br/>
<font size="4">	Demokracija je konstanten proces in prej spraševanje dela vrednosti učinkovitosti demokratične ureditve in ljudi, ki v struktura demokratično izvoljenih strukturah delujejo. Prav tako mora biti vedno predmet prej spraševanja. In zdaj v tem mandatu seveda smo se nagledali enih po domače rečeno hvatanja krivine na različnih naslovih še posebej v luči iskanja nekih sivin postopkovnih poslovniških in jaz mislim, da je vprašanje kako lahko poslanec, ki ali ne deluje več ali noče več ali ne zna več ali nima več zaupanja volivk in volivcev, kako naj on zdaj od tukaj naprej, ko pa volitve ne bodo danes ampak so čez d dni ali d časa čez nekaj tednov, nekaj mesecev, nekaj let. </font><br/>
<font size="4">	Tako da hvala lepa predlagateljem za to v bistvu za to razpravo. Je pa tako, jaz se strinjam, seveda Zakonodajno-pravna služba je servirala eno formalno stoječo ugotovitev poslanski mandat ne pripada stranki. To je dejstvo in 82. člen Ustave je jasen ko okvirja odgovornost poslanca oziroma njegovega dela, ampak dejstvo pa je in večina ljudi v tej dvorani je poslank in poslancev je pa naslednje: med ljudmi na terenu v volilni kampaniji, če hočete, ko smo kot kandidatke in kandidati predstavljali, ko smo predstavljali program svoje stranke, politično idejo svoje stranke smo počeli prav to. Predstavljali smo politično idejo. </font><br/>
<br/>
<b><font size="4">6. TRAK: (ŠS) - 12.25</font></b><br/>
<br/>
<font size="4">	(nadaljevanje) Primož Siter ni kandidiral kot Primož Siter v Trbovljah ampak je kandidiral kot Primož Siter, ki stoji za programom stranke Levica. In volivke in volivci, ki so mi zaupali svoj glas so najbrž nekateri me podprli, ker me z lokalnega okolja poznajo, moje ime in obraz in lik in ne vem kaj, ampak upam si trdit, da večina je mojo kandidaturo podprla zato, ker so zaupali ali čutili neko naklonjenost smisel v programu Levice in brž ko ne se lahko pod to podpiše vsakdo v tej, vsaka poslanka in poslanec v tej sobi pa smo kandidirali v različnih okrajih z različnimi programi, z različnimi političnimi idejami.</font><br/>
<font size="4">	Tako da dejstvo kandidature in delo poslanca ali pa kabarid dela poslanca, glavni kabarid je program stranke. Je vsebina in politična ideja  za katero poslanka in poslanec stoji. Poslanke in poslanci smo v bistvu delavci za politično idejo, s katero smo na volitvah prepričali volivke in volivce, zato ena minimalna higiena oziroma minimalna moralna zaveza, da rečem  poslancu in poslanki je, da vsaj ta štiri leta, pa nam ni hudega v življenju in nam ni hudega v parlamentu izkažemo neko zvestobo oziroma nek trden oprijem temu, kar smo torej moralno zavezani volivkam in volivcem.</font><br/>
<font size="4">	Zato v Levici v bistvu tovrstne razprave seveda prej spraševanje vloge in dela poslanke in poslanca in njegovega oziroma njenega statusa pozdravljamo, bi si pa seveda celovito želeli še bolj ambicioznih da rečem akcij, na kar opozarja v glavnem civilna družba. Bolj smiselno v primeru izstopa iz stranke, ker v prevodu pomeni nestrinjanje s politično idejo ali pa z ne vem ljudmi, ki to politično idejo v demokratičnem procesu znotraj stranke izvajajo je seveda razmišljat o sistemu, ki ob izstopu človeka iz stranke za sabo potegne izstop iz poslanske funkcije in zamenjava z naslednjim, ki je na listi.</font><br/>
<font size="4">	Saj stranke servirajo na volitvah 88 kandidatk in kandidatov za 88 okrajev oziroma po 11 kandidatov na volilno enoto. In problem rešen. Volivec izreče zaupanje politični ideji stranke in če en človek ne more tega peljati naprej, saj ni problem imamo v volilni enoti še deset drugih, ki so brž ko ne prav tako se strenirali, izobrazili, poznajo program, poznajo parlamentarni postopek, poznajo poslovnik in se znajo it to poslansko stvar. </font><br/>
<font size="4">	Sploh pa seveda na kar pa civilna družba v tem kontekstu še najbolj opozarja je pa moč je pa ta priložnost, da če gre tukaj za nek kiks, če se poslanec izkaže, da je naredil neko veliko neumnost, nekaj, kar ne pritiče poslancu ali je bilo protizakonito ali je bilo smešno ali je bilo neprimerno ali kakorkoli, da obstaja tudi ta institut odpoklic poslanca ali pa odpoklic celotnega parlamenta. Če kateri sklic bi si ta zaslužil to.</font><br/>
<font size="4">	Tako da jaz seveda tovrstne akcije podpiram, tovrstno prej spraševanje, da rečem vloge in dela poslanca, bi si pa želel, da gremo kot družba, politična družba v bistveno bolj ambiciozno smer in damo več moči ljudem. Kot sem rekel, demokracija ni samo enkrat na štiri leta. Demokracija je demokracija, če je konstanten in stalen proces. Tukaj pa moramo zasledovat, jaz mislim, da najbolj pomemben člen Ustave Republike Slovenije in to je tisti, ki pravi, da ima oblast v Sloveniji ljudstvo. Hvala lepa.</font><br/>
<br/>
<b><font size="4">	PREDSEDNIK VOJKO STAROVIĆ:</font></b><font size="4"> Hvala. Gospod Tanko, kolega Tanko, potem pa kolega Hršak.</font><br/>
<br/>
<b><font size="4">	JOŽE TANKO (PS SDS):</font></b><font size="4"> Ja hvala lepa. No zdaj smo se naslišali parol, visokih, letečih in ne vem kakšnih še. Glejte, odpoklic poslanca je možen  v večinskem volilnem sistemu. </font><br/>
<br/>
<b><font size="4">8. TRAK: (ES) – 12.35</font></b><br/>
<br/>
<b><font size="4">	</font></b><font size="4">(nadaljevanje) Tak je bil izglasovan na referendumu leta 1999 in so ga zminirali. V večinskem volilnem sistemu poslanec kandidira v določenem okraju in tistega lahko potem neposredno volivci tistega okraja odpokličejo. In tak predlog je tudi že bil v parlamentu za odpoklic poslanca. </font><br/>
<font size="4">	To se pravi v tem primeru bi tisto ljudstvo v tistem delu lahko to funkcijo, o kateri govorite izvršilo neposredno. Ampak žal tak predlog ni bil sprejet in je bil uzakonjen ta volilni sistem, proporcionalni s 4 % pragom. Drži? Najbrž drži.</font><br/>
<font size="4">	Druga stvar. Mene tu na nek način moti, da se sedaj ukvarjamo z lex Polner?. To je rešitev, ki je nastala zaradi kolega Polnarja. Potem so se naredile še druge stvari ali pa drugi prestopi. Mislim, da je treba te stvari na nek način pogledati. Sedaj imamo možnih več variant, kar zadeva te izstope poslancev. Eni kandidirajo na določeni listi, pa niso člani strank. Kaj je s temi izstopi? Tukaj sploh član stranke ni. Kako boš tega penaliziral, ki je bil na neki listi? </font><br/>
<font size="4">	Potem imamo primere, ko nekdo nastopa, ne vem, komisionar tam za neko stranko in potem izstopi in gre v drugo stranko. Zakaj tega primera ne rešujete na isti način? Nekdo, ki iz ene strankarske liste prestopi v drugo stranko je zamenjal koncept, je zamenjal program. Torej, če se lotevamo reševanja teh stvari, potem moramo to pogledati celovito. </font><br/>
<font size="4">	Kaj je s poslancem, ki gre, recimo, iz neke stranke ven in je samostojni poslanec? Tudi ta je izdal program, ker je šel zaradi programa ven. Tudi poslanci, ki gredo v nepovezano skupino, so izdali program. Očitno so šli ven zaradi nestrinjanj programskih, osebnostnih ali kakršnihkoli razlogov. In če hočemo mi to materijo obdelovati na tak način kot ste si to zamislili, potem je treba neko celovito zadevo narediti. Recimo imamo primere, ko je nekdo vstopil v koalicijo, dobil funkcijo in je potem zamenjal koalicijo in je še vedno funkcionar. Predsednik Državnega zbora je še vedno. Kaj pa v takih primerih? </font><br/>
<font size="4">	Ne moremo mi takole na nekih sporadičnih zadevah, ki se pojavljajo, reševati sistema. Treba se je to lotiti celovito. Jaz mislim, da bi moral takrat kolega Zorčič odstopiti kot funkcionar, zato ker je prišel z nekim programom, za nek program dobil funkcijo, pa je potem šel iz nestrinjanja na neko drugo zadevo, ampak funkcijo je pa obdržal, ki v vseh normalnih parlamentih pritiče koaliciji. Nobenega nič ne moti.</font><br/>
<font size="4">	Recimo, ko imamo urejene te primere izstopov, v primerih, ko gre nekdo iz ene stranke v drugo ali med nepovezane ali med samostojne poslance ste se borili, ne vem, za funkcijo v delovnih telesih. Mesta, sedeže itd. in funkcije. Mi imamo to urejeno. Tu ni avtomatov. In če se bomo lotevali take stvari na posamičnih primerih, ki so pač v nekem delu problem, potem to ni v redu. </font><br/>
<font size="4">	Pa še nekaj. Sedaj vsi ti primeri, recimo izstop Polnarja iz DeSUS-a ali pa še koga drugega, predstavlja največji problem za koalicijo, saj ne za opozicijo. Saj to vsi vemo. Niso koalicijski poslanci, obtožujete jih glasovanj. Glasujejo po svoji vesti. Niso vezani ne na strankarska navodila, ne na poslansko skupino, ne na nič, ker so praktično popolnoma ločeni </font><br/>
<br/>
<b><font size="4">9. TRAK: (ES) – 12.40</font></b><br/>
<br/>
<b><font size="4">	</font></b><font size="4">(nadaljevanje) od vsega in, bi rekel, s tem terorizirani s tem, da glasujejo včasih s koalicijo. </font><br/>
<font size="4">	Ne vem, vi ki sedaj govorite o ljudstvu in o tem. Terorizirati nekoga zaradi načina glasovanja ali pa glasovanje, je to škandal. Čisto vseeno kje je poslanec, v koaliciji ali v opoziciji, glasuje pač tako, kot misli, da je prav. </font><br/>
<font size="4">	Jaz ne bom podprl tega predloga. Povem odkrito. Zato ker mu manjkajo vsebine in pa tudi ne odgovori na vprašanja, ki sem jih odprl. Ne odgovori v nobenem delu. Sedaj nekoga pinalizirati, ker je šel iz neke stranke, ki niti ni moja, ampak od soseda, mislim, da je to problem. Ne rešujemo pa stvari, ki so povezane z delom Državnega zbora, z funkcijami v Državnemu zboru itd., ko se to zgodi. To na tak način, da se pač zapičimo v nekoga, ki je nekaj naredil in potem moramo ves sistem na glavo postaviti, ne da bi dovolj proučili te variante in možnosti. Mislim, da to ni v redu. To so take at hoc rešitve, ki ne morejo nekih dobrih stvari prinesti.</font><br/>
<font size="4">	Pa še enkrat. Sedaj, če želite, da bo dobilo oblast ljudstvo, gremo nazaj na večinski volilni sistem. Dvokrožni, enokrožni, katerega hočete in tam je avtomat odpoklic ljudstva. Bodo pač naredili referendum v tistem volilnem okraju o svojem poslancu, če bo treba in se bodo odločili ali ga bodo še imeli ali ga bodo zamenjali. Če pa tisti, bom rekel, ki vas je polna usta ljudstva ne sprejmete ali pa ne pristanete ali pa ne podprete neke takšne rešitve in zahtevate drobitev političnega telesa z množico, ne vem NVO-jev, NVO so neznaten del volilnega telesa, tisti, ki niso vključeni v razne te sisteme, ampak so neka varianta vpeljana od zunaj itd., namenski, projektni za določene teme itd.. Na to se sklicevati je pa malo hudo. Treba je vedeti, da NVO-ji ne predstavljajo niti tistih, ki se volitev udeležijo. Niti vseh tistih. NVO-ji so v tistem delu, čeprav imate in imajo strahotno medijsko podporo so, bom rekel, v ljudstvu udeleženi z nekaj odstotki. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala. </font><br/>
<font size="4">	Predlagateljica je prosila za besedo. Izvolite. Replika, gospod Siter.</font><br/>
<br/>
<font size="4">	</font><b><font size="4">PRIMOŽ SITER (PS Levica):</font></b><font size="4"> Samo na kratko, da kolegu odgovorim. Saj je bilo veliko stvar, na kar bi se lahko oprl, ampak trditev pa, da nevladne organizacije predstavljajo neznaten del volilnega telesa, v Sloveniji imamo 28.000 nevladnih organizacij, vsaka ima svoje članstvo, sedaj pa lahko pomnožite. Ene organizacije imajo res mogoče tri člane, so pa takšne, ki imajo 40, 50, 60.000 članov. Planinska zveza, Zveza borcev, gasilci itd. Bodite fer. Nevladne organizacije so tiste organizacije, ki na družbenem zemljevidu opravljajo delo, kjer politika ne uspe. Da pa predstavljajo neznaten del populacije, pa ne vem. Pa pojdite s tem in kakšnim humanitarnim organizacijam to povejte ali pa športnim, kulturnim, gasilskim, ki držijo cele skupnosti skupaj. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Kolegica predlagateljica. Izvolite.</font><br/>
<br/>
<font size="4">	</font><b><font size="4">MAŠA KOCIPER (PS SAB):</font></b><font size="4"> Hvala lepa.</font><br/>
<font size="4">	Jaz bi vseeno kratko odgovorila tudi kolegu Tanku in kolegu Siterju. Ja, to je debata, ki je na mestu. Tudi v mojih pogovorih z vodji poslanskih skupin je bila ta varianta zamenjave z naslednjim na kandidatni listi v primeru, da poslanec izstopi iz stranke oziroma prestopi v drugo stranko na mizi. Ampak poglejte, mi smo tukaj hoteli narediti minimalni korak, pa imamo tako mnenje Zakonodajno-pravne službe. </font><br/>
<br/>
<b><font size="4">10. TRAK: (ES) – 12.45</font></b><br/>
<br/>
<b><font size="4">	</font></b><font size="4">(nadaljevanje) Pri nas je očitno, tako kot je analogija, da če imaš večinski sistem, da te lahko odpokličejo volivci s tistega okraja, ki so te izvolili. Pri nas je očitno, vsaj v Državnem zboru, mnenje, tudi po drugih mnenjih, da ne glede na to, da te je predlagala stranka in da si na strankarski listi izvoljen, je povezana med stranko in poslancem v trenutku, ko si izvoljen, popolnoma prekinjena. To je očitno to stališče. V trenutku, ko si izvoljen nimaš nobene veze s tvojo politično stranko. Čeprav, recimo, 16. člen poslovnika določa, da poslanci takoj ustanovijo poslansko skupino v sedmih dneh in določa, da poslanec, ki želi se odtujiti ima možnost biti samostojni poslanec ali poslanec v Poslanski skupini samostojnih poslancev. </font><br/>
<font size="4">	Skratka, mi imamo situacijo, ko v trenutku ko si izvoljen, očitno ne odgovarjaš nikomur več. Samo sebi. Da bi predlagali kakšen dodaten korak, kolega Tanko, je glede na takšno mnenje Zakonodajno-pravne službe, ki že to organizacijsko neko logiko negira, po mojem mnenju nemogoče. </font><br/>
<font size="4">	Ne gre za to, da je to lex polnar. Jaz sem izrecno povedala, da to ne velja za nobenega od sedanjih poslancev. Urejamo situacijo naprej. Žalostno pa je, da se moramo o tem pogovarjati. Mi imamo poslance, ki so dobili, recimo, funkcijo podpredsednika Državnega zbora zato, ker so bili v tistem trenutku v stranki, ki je imela toliko in toliko poslancev, da ji je to pripadlo. Pa so iz te stranke izstopili in so še naprej podpredsedniki Državnega zbora.</font><br/>
<font size="4">	Ne vem kakšno moč potem ima stranka, da lahko kakorkoli vpliva na to, da poslanci vendar glasujejo v skladu s tem, kar so obljubili volivcem. Ker ne pozabiti, v našem volilnem sistemu imamo možnost, da ti kandidiraš listi in si sam svoj džek in nobenemu ne odgovarjaš. Prideš sam, rečeš jaz sem taka faca, da bom na eni listi, se nas bo 10 zbralo, bomo šli iz liste, bomo izvoljeni. Ne bomo sploh šli v poslansko skupino, ker je ne rabimo. Mi bomo imeli vsak svojega strokovca. Si mislimo kako bi ta parlament sicer delal, ampak to je po našem sistemu možno. Če se pa ti odločiš, da si na listi ene stranke in potem to stranko zapustiš, je pa najbolj logično, da greš iz poslanske skupine. </font><br/>
<font size="4">	In ko vprašujete, gospod Tanko, kaj pa, če ni član, pač ne more izstopiti iz stranke. Seveda ne. Če stranka prevzame to tveganje, da kandidira nekoga, ki ni njen član, ker ga pač rabi, ker ga želi, on pa noče postati njen član, pač prevzame tveganje tega, da potem proti njemu nima sankcije. </font><br/>
<font size="4">	Skratka, kolegi, mi v tej hiši nismo sposobni niti ta mini minimalni korak za večjo transparentnost in higieno očitno narediti, kaj šele da bi govorili o zamenjavi z naslednjim na listi, kar se meni zdi povsem smiselno iz razlogov, ki jih je kolega Siter navedel. Saj so glasovali zate v Trbovlju, ampak morda pa ne bi, kljub temu da te poznajo, če ne bi bil blizu stranke v kateri si ti in obratno. Obe povezavi sta. </font><br/>
<font size="4">	Jaz se strinjam, da bi lahko šli še bolj ambiciozno. Ampak glede in na mnenje in glede na določene, glede na mnenje v bistvu, se sprašujem ali bomo sploh lahko kadarkoli kaj v tej smeri naredili. </font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala lepa. </font><br/>
<font size="4">	Kolega Tanko ima repliko. Izvolite. Ampak da bo replika, prosim.</font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Seveda bo. </font><br/>
<font size="4">	Jaz mislim, kolegica Maša, da je bolj kot, ne vem, podpredsednik parlamenta Branko Simonovič, kritičen predsednik Državnega zbora. Sedaj vas pa sprašujem kako ste pa glasovali takrat za razrešitev. Ja, poglejte, tukaj se sedaj spotikamo v nek primer nekega Polnarja, ki je ostal v poslanski skupini in ne bi smel biti. Ko se je pa bolj problematičen primer pojavil kot je izstop, ne vem, predsednika Državnega zbora iz svoje poslanske skupine in iz koalicije, vas pa to ni zmotilo in ste ga podprli na tajnem glasovanju 100 %. Bodimo dosledni. To se pravi, da morajo dejanja ali pa besedam slediti dejanja. </font><br/>
<br/>
<b><font size="4">11. TRAK: (ES) – 12.50</font></b><br/>
<br/>
<font size="4">	(nadaljevanje) In tukaj se z zadevo ukvarjate na polno, na drugem primeru, ko je bilo pa konkretno odločanje ste pa dvakrat, mislim, da dvakrat, glasovali drugače. </font><br/>
<font size="4">	Stvari, o katerih govorimo in ki jih hočemo speljati čez proces, morajo imeti tudi podlago v dejanjih. </font><br/>
<font size="4">	Pa še nekaj. Upam, da ste razumela, govorim o civilni družbi, ala tiste formacije, ki so at hoc, tri, pet, sedem članov, večina jih je okoli Metelkove in še kaj zraven. Ne govorim o tistih klasičnih nevladnih organizacijah kot so Karitas in ostali. Govorim o teh, za katere je minister Leben v enem rebalansu dodatno zagotavljal denar za to, da so nastopali proti. 7 milijonov evrov je dal v nekem rebalansu za razvoj nevladnih organizacij. Ampak to niso bili gasilci, niso bili kulturna društva in ne vem kaj, ampak so bile pač neke projektne skupine za delanje težav. In o teh govorim.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Naslednji ima besedo kolega Hršak, potem Moškrič. Kaj je zopet replika? Izvolite, gospod Hršak.</font><br/>
<br/>
<font size="4">	</font><b><font size="4">IVAN HRŠAK (PS DeSUS): </font></b><font size="4">Hvala lepa, gospod predsednik. </font><br/>
<font size="4">	Tam glede tega, ko sem prej Mašo Kociper prej vprašal zakaj nam niso poslali ta dopis o teh dopolnitvah poslovnika, sedaj govori, da je to mišljeno za naprej. To se pravi mi nismo bili problem, da nas o tem ni obvestila, če je seveda bilo mišljeno za naprej. Verjamemo, da ni bilo, ampak ona govori to. Skratka bi morala tudi poslanska skupina ta dopis dobiti.</font><br/>
<font size="4">	Kot drugo, je že kolega Tanko povedal, da ta predlog ne pije vode, ker tukaj niso zavzeti kako bodo sankcionirali člane poslanske skupine oziroma ki niso člani stranke. Ja, neodvisen kandidat se je včlanil v poslansko skupino določene stranke in ni član stranke. Kako boste pa njega? To se pravi, da je že to protiustavno. Nekatere boš lahko sankcioniral, če so člani, tiste, ki pa niso, pa ne. </font><br/>
<font size="4">	Druga stvar, ta očitek se seveda nanaša samo na Poslansko skupino DeSUS. Imamo pa tukaj še druge primere, ki pa Mašo Kociper, recimo, predlagateljico, ne moti. Recimo, nepovezani poslanci. Tam sta dva poslanka in poslanec, ki sta najprej šla iz stranke v Poslansko skupino Nepovezanih poslancev in sedaj sta že v eni drugi stranki. To za njo seveda ni sporno. Imamo v Levici tudi primer, ko je poslanka izstopila iz stranke, pa je še kar članica poslanske skupine. To za Mašo Kociper seveda ni problem. Problem je samo Poslanska skupina DeSUS.</font><br/>
<font size="4">	Če pa gledam podpisnike, moram pa to reči, da sem zelo negativno presenečen, da so podpise dali – dobro, za Mašo Kociper mi je jasno, ampak da sta dala tudi – ona je pravnica, to moram reči, samo na pravnike se bom oziral – Tina Heferle, ki je tudi pravnica in tudi podpredsednica Državnega zbora in je dala ta podpis, ne glede na mnenje Zakonodajno-pravne službe in pa tudi predsednik Državnega zbora, ki je tudi pravnik, me je tudi presenetil, da je tukaj dal ta podpis. </font><br/>
<font size="4">	Glede na to, da vse skupaj kar je predlog tega, ne pije vode. Bom samo en izseček iz mnenja Zakonodajno-pravne službe glede na te razprave od Siterja, od marsikoga drugega, pa od Maše Kociper, to vse pove o tem. Čeprav je</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4">  Gospod Hršak, prosim za spoštljivost. </font><br/>
<br/>
<font size="4">	</font><b><font size="4">IVAN HRŠAK (PS DeSUS):</font></b><font size="4"> Saj sem spoštljiv.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Dovolite govorim sedaj jaz. Zmeraj tu na komisiji poskusimo držati neko spoštljivost in distanco držati. Malo se je treba zadržati. Pač svoje mnenje lahko poveste bolj spoštljivo. Hvala lepa.</font><br/>
<br/>
<font size="4">	</font><b><font size="4">IVAN HRŠAK (PS DeSUS): </font></b><font size="4">To vse pove. To je iz mnenja Zakonodajno-pravne službe. Čeprav je politična vez med kandidatom in politično stranko temeljni pogoj za njuno sodelovanje in so poslanci (praviloma) izvoljeni na listah političnih strank, je poslanski mandat izključno razmerje med volivci in poslanci, kot njihovimi predstavniki v parlamentu. Skladno s temeljnimi ustavnimi načeli parlamentarnega delovanja poslanski mandat ne pripada ne politični stranki na listi katere je bil poslanec izvoljen, niti njeni poslanski skupini, saj gre za pooblastilo, ki ga izvoljenim članom parlamenta na volitvah podelijo volivci. Reprezentativni mandat je pravno gledano splošen, nevezan in nepreklicen. </font><br/>
<br/>
<b><font size="4">12. TRAK: (ES) – 12.55</font></b><br/>
<br/>
<b><font size="4">	</font></b><font size="4">(nadaljevanje) Vpliv politične stranke in poslanske skupine, v katero je včlanjen, ne sme posegati v poslančev svobodni mandat kot ga opredeljuje prvi odstavek 82. člena Ustave in ga pri izvrševanju poslanske funkcije kakorkoli omejevati. To pove čisto vse o tem.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala.</font><br/>
<font size="4">	Besedo ima kolega Moškrič, nato pa se je k besedi prijavila kolegica Heferle. Izvolite.</font><br/>
<br/>
<font size="4">	</font><b><font size="4">JOŽE MOŠKRIČ (PS SDS): </font></b><font size="4">Lep pozdrav. Hvala za besedo.</font><br/>
<font size="4">	Že predlagateljica je v predlogu šla širše. Povedala je, da se v javnem prostoru pojavljajo tudi druge dileme glede funkcije prestopov poslancev in to so tudi ostali razpravljavci tudi opozorili oziroma tudi razpravo na to temo peljali. Kako je s tem dejstvo, če si izvoljen na listi ene stranke in potem zastopaš vrednote itd. </font><br/>
<font size="4">	Naj opozorim samo to, da – ali pa poudarim – je Ustava v tem 80. in 82. členu zelo kratka, jasna, jedrnata, kar se tiče poslanskega mandata. Se pravi nevezan. Ko pa govorimo mi o Pravilniku delovanja Državnega zbora je to pa daleč od Ustave. Seveda je na podlagi, ampak to so skupek pravil za lažje organiziranje dela 90 poslancev. In to je za lažje organizirano, ne za sankcioniranje ali pa celo poseg v ustavne norme kaj sme in kaj ne sme. To pa je tisto, kar je neprimerno, da spreminjamo samo en del. To bi tako kot bi rekli; poslanci, ki zastopajo bolj desno politiko ne smejo sedeti na levem koncu parlamenta. V podobni zadevi se pogovarjamo. Tako je bilo našteto koliko primerov je v slovenski zgodovini teh prestopov v enem mandatu, v pol mandata, v nekaj mesecih. Zato mislim, da se te stvari rešujejo zgolj na najvišji možni funkciji. To pa, gospa kolegica pravnica, točno se ve kako pridemo do spremembe Ustave. Tam pa ni najprej ena pobuda, pa potem takoj razpravljamo, ampak gre za delovno skupino, kjer se temeljito vse premisli, vse preštudira in šele potem pride do poslanskih klopi kakšen predlog, ki je mogoče sprejemljiv. </font><br/>
<font size="4">	So problemi, ampak včasih je zadeva problem, tak podoben prestop, drugič je rešitev. Se reši ustavno ali pa parlamentarno krizo, ko smo v tem proporcionalnem volilnem sistemu. </font><br/>
<font size="4">	Ko govorimo o načelih, proporcionalni volilni sistem v Sloveniji, nikoli ni prišlo do volje in načela samo ene politične opcije, ampak je bilo potrebno te stvari uskladiti. Tako isto je pri tej zgodbi. Zato se ne smemo iz najnižjega nivoja približevati rešitvi, ampak če že iz najvišjega in to je bistvo. Se pravi ne mešati Ustavo, ki je najvišji akt z enim fer play pravili ali pa v delovnem procesu se to reče s timi, z delovnimi timi ali pa skupinami za izvajanje nekega dela. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Imate kot predlagatelj ali kot replika? Replika. </font><br/>
<br/>
<font size="4">	</font><b><font size="4">MAŠA KOCIPER (PS SAB):</font></b><font size="4"> Nimate prav, kolega. Sedaj ne vem ali se bomo po poklicih nazivali. Vi mene pravnica, kaj pa ste vi po poklicu. Za gospoda Hrška gospod varnostnik. Ne vem kdaj se po nazivih kličemo, prosim, da me imenujete s imenom in priimkom, ne s poklicem, nazivate oziroma z izobrazbo.</font><br/>
<font size="4">	Skratka, kolega, nimate prav. 1. člen Poslovnika Državnega zbora določa, da se s tem poslovnikom ureja organizacija in delo Državnega zbora ter uresničevanje pravic in dolžnosti poslancev. Tako da v prvem delu, ko ste rekli, čemu je namenjen poslovnik, ja temu je namenjen, ste imeli prav in vprašanje, ki ga urejamo absolutno ne sodi v Ustavo, ampak sodi v poslovnik. Prav nič nismo zgrešili in prav nič se ne ureja na tej ravni.</font><br/>
<font size="4">	In še enkrat povem. V ničemer ta rešitev ne posega v reprezentativni mandat. Način izvolitve, na to da poslanec postane poslanec, da lahko glasuje, da lahko kandidira na mesto predsednika komisije, odbora, podpredsednika Državnega zbora, v ničemer. </font><br/>
<br/>
<b><font size="4">13. TRAK: (ES) – 13.00</font></b><br/>
<br/>
<b><font size="4">	</font></b><font size="4">(nadaljevanje) Posega samo v organizacijski način dela in v to, da mi nekateri verjamemo, da povezava med politično stranko, ki je predlagala poslanca in poslance obstaja tudi po izvolitve. Tu se razlikujemo od Zakonodajne-pravne službe.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Hvala.</font><br/>
<font size="4">	Besedo ima kolegica Heferle. Izvolite.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala lepa. </font><br/>
<font size="4">	Sem si vzela nekaj minut časa, da kolega Hrška ne bo tako zelo skrbelo za moje podpise itd. Kolega Hršek, jaz danes nadomeščam cel dan predsednika Državnega zbora in imam druge obveznosti, zato danes ne prisostvujem tej komisiji, me nadomešča kolegica. Da pa bo jasno, jaz verjamem ali pa upam, da poznate po toliko letih vašega mandata v Državnem zboru, da s tem ko poslanec da podpis pri vložitvi nekega akta predloga zakona ali česarkoli drugega, še ne izraža svoje podpore. Bodite dosledni in ne prejudicirati stvari. Jaz sem poslanka, ki nima težav povedati na glas, da se je kdaj tudi zmotila oziroma nimam težav priznati Zakonodajno-pravni službi, ko me na to opozori, da nekje nimam prav. S tem nimam težav. Imate pa verjetno težave s tem v Poslanski skupini DeSUS, ker ste večkrat povozili mnenje Zakonodajno-pravne službe, glasovali kontra njihovim opozorilom, zato vas razumem v vašem prejudiciranju, ko ste prejudicirali moje stališče. Ampak še enkrat. Ne si tega več drzniti, govoriti nekaj na pamet, če ne poznate dejstev. Glede na to, pa še govorite danes o zelo pomembni vsebini, materiji.</font><br/>
<font size="4">	Bom pa še tole pokomentirala. Seveda je pomembno s kakšnimi vrednotami in načeli gre kandidat za poslanca v volilno kampanjo. Dejstvo je, da vsi kandidiramo večino na listi, ki jo predlagajo politične stranke. Dejstvo je, da imajo politične stranke svoj program, kjer zagovarjajo svoje vrednote. Zadnje dejstvo, kolega Hršak, je, da se je vaša Poslanska skupina DeSUS svetlobna leta oddaljila od tistih vrednot in načel pod katerimi ste na volitvah 2018 dobili toliko glasov kot ste jih dobili. Zato soditi o tem kaj je prav in kaj ne oziroma kaj do misli, če je neke izobrazbe itd. ste zadnji v vrsti, ki bi to lahko delali. Prej je treba znati pomesti pred svojim pragom in reči, mea kulpa. Dejstvo je, da ste poslanci Poslanske skupine DeSUS-a uzurpirali poslansko skupino in ne predstavljate tistih načel zaradi katerih so vas volivci leta 2018 izvolili. Jaz sama pa za razliko od vas s tem nimam težav, ker sem pri zagovarjanju vrednot in načel dosledna in bom ostala tako tudi vnaprej. </font><br/>
<font size="4">	Sedaj pa se opravičujem, grem opravljati druge dolžnosti, ki me čakajo.</font><br/>
<br/>
<font size="4">	</font><b><font size="4">PREDSEDNIK VOJKO STAROVIĆ:</font></b><font size="4"> Repliko ima kolega Hršak. Izvolite.</font><br/>
<br/>
<font size="4">	</font><b><font size="4">IVAN HRŠAK (PS DeSUS):</font></b><font size="4"> Hvala, predsednik.</font><br/>
<font size="4">	Prvič slišim, da nekdo da podpis za predlog zakona ali karkoli, da tega ne podpira. Mi kar ne podpiramo, Poslanska skupina DeSUS ne da podpisov. To sem sedaj prvič slišal, da je to spet neka kontadiktorna stvar. </font><br/>
<font size="4">	Drugič, glede kako glasujemo poslanci Poslanske skupine DeSUS je naša stvar. Niti slučajno ne LMŠ-ja ali podpredsednice Državnega zbora Tine Heferle.</font><br/>
<font size="4">	Kot tretjič. Ne bi bilo tako, če ne bi Marjan Šarec čez noč odstopil. Očitno je tudi on takrat svoje volivce razočaral in je zadeva sedaj taka kakršna je. Lahko gremo tudi do tam. </font><br/>
<font size="4">	Mi imamo avtonomno pravico, da poslanci glasujemo tako kot mislimo, da je prav.</font><br/>
<br/>
<b><font size="4">14. TRAK: (ES) – 13.05</font></b><br/>
<br/>
<font size="4">	</font><b><font size="4">PREDSEDNIK VOJKO STAROVIĆ: </font></b><font size="4">Hvala lepa.</font><br/>
<font size="4">	Ni več interesa za razpravo. </font><br/>
<font size="4">	Na kratko bi se tudi sam vključil v to razpravo. Samo povem, da vidim v tem predlogu, da gre za organizacijske stvari in je stvar poslovnika. To kar ste omenili, tudi kolega Tanko, da ne bi …. Tisto je čisto malo širši koncept, ampak to sodi v to in tudi, če še enkrat preberem mnenje Zakonodajno-pravne službe, vidim, da ni odklonilnega mnenja in da je pač zadeva še vedno diskutable. Sedaj smo dali razpravo na to komisijo. </font><br/>
<font size="4">	Še kdo? Izvolite.</font><br/>
<br/>
<font size="4">	</font><b><font size="4">MAŠA KOCIPER (PS SAB):</font></b><font size="4"> Za konec jaz lahko samo rečem, da še enkrat obžalujem, da ne moremo mi poslanci niti minimalnih stvari premakniti, ker vsi vemo, vsi ste mi povedali za zaprtimi vrati, da se načelno veste, da je to treba narediti, ampak ko pridejo stvari na mizo pač niste za. Niti za najmanjši skupni imenovalec. </font><br/>
<font size="4">	Kolega Tanko je rekel, dosleden je treba biti. Kaj pa predsednik Državnega zbora? Se strinjam, kolega Tanko. Nobenega problema ne bi bilo in predsednik Državnega zbora bi bil tako kot je vedno bil predsednik koalicije, če bi vi imeli dovolj glasov. Pa jih pač niste imeli. Zato imamo to situacijo, ki je res čudna. Ampak enostavno niste imeli glasov, da bi ga zamenjali. Tu ne gre za nedoslednost in tu nima s tem predlogom nobene veze. </font><br/>
<font size="4">Hotela sem samo še povedati, da je poslanec v našem sistemu še vedno pa tako varovan, da pa če njegova stranka odstopi od vrednot, za katere je pa on mislil, da jih zastopa, ima možnost izstopiti iz stranke, izstopiti iz poslanske skupine in biti samostojni poslanec. In to jaz vidim, da so nekateri naredili. Niso se strinjali s smerjo kamor je stranka zapeljala, so izstopili. Ker to je danes tema, danes ni tema vrnitev mandata, so izstopili iz poslanske skupine in so bili ali samostojni ali so naredili svojo poslansko skupino. Se pravi to možnost poslanec še vedno ima. Tukaj je še vedno toliko neodvisen, da lahko to naredi. Mi pa govorimo o nekih norih situacijah kot je ta v DeSUS-u, da nikoli ne veš kako bodo ti poslanci glasovali. Stranka jim naroči, da je DeSUS v opoziciji in nasprotuje Zakonu o demografskem skladu, poslanci gladko glasujejo za nek zakon. In to je nekaj kar volivce zelo moti, da ni te transparentnosti in to smo želeli danes vsaj v majhni meri popraviti pa žal ni bilo mogoče.</font><br/>
<font size="4">Ampak poglejte, jaz sem svoje delo oddelala, pripravila to, mislim, da danes zagovarjala z vsem žarom, še preveč, in če pač ne bo sprejeto, nič hudega. Bomo pa v drugem mandatu imeli podobne probleme. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK VOJKO STAROVIĆ:</font></b><font size="4"> Hvala.</font><br/>
<font size="4">Zaključujem razpravo. Prehajamo na glasovanje o vseh členih skupaj. Odločali bomo z dvotretjinsko večino navzočih članov komisije s pomočjo glasovalne naprave. Po novem tisti, ki se vzdrži glasovanja mora tudi pritisniti kvorum. </font><br/>
<font size="4">Začenjam glasovanje. Glasovanje poteka. Zaključujem glasovanje.</font><br/>
<font size="4">Navzočih je 11 članov.</font><br/>
<font size="4">Kdo je za? (5 članov.) Je kdo proti? (5 članov.)</font><br/>
<font size="4">Ugotavljam, da predlog ni sprejet. </font><br/>
<font size="4">Ker pač niso bili sprejeti z dvotretjinsko večino navzočih članov.</font><br/>
<font size="4">S tem zaključujem drugo obravnavo predloga akta na matičnem delovnem telesu. Komisija bo pripravila poročilo, v katerem bo Državnemu zboru predlagala… (medsebojno pogovarjanje.)</font><br/>
<font size="4">Glede na to, predlog razlage Komisije za poslovnik v zvezi z drugim odstavkom itd. ugotavljam, da je obravnava Predloga dopolnitve Poslovnika Državnega zbora na matičnem </font><br/>
<br/>
<b><font size="4">15. TRAK: (ES) – 13.10</font></b><br/>
<br/>
<b><font size="4">	</font></b><font size="4">(nadaljevanje) delovnem telesu končana. </font><br/>
<font size="4">	S tem zaključujem drugo obravnavo predloga akta na matičnem delovnem telesu. Komisija bo pripravila poročilo, v katerem bo vključila to ugotovitev in ga posredovala predsedniku Državnega zbora.</font><br/>
<font size="4">	Zaključujem 1. točko dnevnega reda in  7. nujno sejo Komisije za poslovnik. Hvala lepa.</font><br/>
<br/>
<b><font size="4">Seja je bila končana 3. marca 2022 ob 13.10.</font></b>
</root>