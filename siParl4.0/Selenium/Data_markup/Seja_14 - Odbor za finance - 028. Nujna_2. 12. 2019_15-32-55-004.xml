<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">28. nujna seja</font></b><br/>
<br/>
<b><font size="4">(2. december 2019)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 9.01. </font></b><br/>

<ul><font size="4">1.	</font><b><font size="4">TRAK: (DAG) </font></b></ul>
<br/>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, dobro jutro! Začenjam 28. nujno sejo Odbora za finance. </font><br/>
<font size="4">	Obveščam vas, da je zadržan in se današnje seje ne more udeležiti član odbora Primož Siter. Kot nadomestni član na seji odbora sodeluje Andrej Rajh namesto Franca Kramarja iz Poslanske skupine Stranke Alenke Bratušek. </font><br/>
<br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red in ker do danes nisem prejel predlogov za njegovo spremembo, je določen, kot je bil predlagan s sklicem seje.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - MNENJE ODBORA O ZAHTEVI DRŽAVNEGA SVETA ZA PONOVNO ODLOČANJE DRŽAVNEGA ZBORA O ZAKONU O UKREPIH NA PODROČJU PLAČ IN DRUGIH STROŠKOV DELA V JAVNEM SEKTORJU ZA LETI 2020 IN 2021 TER IZREDNI USKLADITVI POKOJNIN. </font></b><br/>
<b><font size="4">	</font></b><font size="4">Državni svet je na 8. izredni seji, 28. novembra 2019, sprejel zahtevo, da Državni zbor ponovno odloča o navedenem zakonu, ki ga je Državni zbor sprejel na 13. seji, 21. novembra 2019. Zahteva Državnega sveta je bila Odboru za finance kot matičnemu delovnemu telesu posredovana v mnenje na podlagi 147. člena Poslovnika Državnega zbora. </font><br/>
<font size="4">	S strani skupine poslank in poslancev s prvopodpisanim Branetom Golubovićem je bila dne 29. novembra 2019 vložena tudi zahteva za sklic izredne seje Državnega zbora s to in tudi naslednjo točko dnevnega reda, in sicer za danes, 2. decembra 2019. Dne 29. novembra 2019 je odbor pridobil tudi soglasje predsednika Državnega zbora, da skliče nujno sejo odbora ta ponedeljek v zdajšnjem času, ki je sicer predviden za delo z volivci v poslanskih pisarnah. </font><br/>
<font size="4">	K obravnavi te točke dnevnega reda so vabljeni: Državni svet, Ministrstvo za delo, družino, socialne zadeve in enake možnosti, ki se je opravičilo, Ministrstvo za javno upravo, Ministrstvo za finance in Zakonodajno-pravna služba. </font><br/>
<font size="4">	Kot gradivo ste s sklicem seje prejeli zahtevo Državnega sveta z dne 28. novembra 2019 za ponovno odločanje o zakonu. Prejeli ste tudi mnenje Zakonodajno-pravne službe in mnenje Vlade, obe mnenji z današnjim dnem. </font><br/>
<br/>
<font size="4">	Začenjamo obravnavo zahteve Državnega sveta za ponovno odločanje o Zakonu o ukrepih na področju plač in drugih stroškov dela v javnem sektorju za leti 2020 in 2021 ter izredni uskladitvi pokojnin. </font><br/>
<font size="4">	Najprej dajem besedo predstavniku Državnega sveta za obrazložitev zahteve. Državni svetnik, gospod Branko Šumenjak, izvolite, imate besedo. </font><br/>
<br/>
<font size="4">	</font><b><font size="4">BRANKO ŠUMENJAK: </font></b><font size="4">Dober dan, dobro jutro vsem skupaj! Lep pozdrav v imenu Državnega sveta!</font><br/>
<font size="4">	Kot je bilo že v medijih in je vsem jasno, za kaj gre, vam ne nameravam jemati ne vem koliko časa, ampak bom kratko povzel tisto, kar je najbolj pomembno. </font><br/>
<font size="4">	Pri sprejemanju Zakona o ukrepih na področju plač in drugih stroškov dela v javnem sektorju za leti 2020 in 2021 ter izredni uskladitvi pokojnin se je v točki 6, kjer gre ravno za uskladitev pokojnin, zgodila nenavadna zadeva, in sicer, da se je namesto procentualnega usklajevanja pokojnin uvedlo nominalno usklajevanje pokojnin v enakem znesku za vse upokojence, ne glede na preteklo delovno dobo, ne glede na plačane zneske, se pravi, uravnilovka, s katero pa se praktično mi ne strinjamo in se ne strinjajo tudi tisti, ki se jih ta zadeva najbolj dotika, to so slovenski upokojenci, ki so </font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) preko svoje Zveze društev upokojencev Slovenije predlagali Državnemu svetu, da vloži veto na ta zakon, kajti to bi bila potem sprememba, ki je prvič taka v zgodovini države in ki bi rušila pokojninski sistem v smislu, da se, kot je določeno v 15. členu krovnega zakona, to je Zakona o pokojninskem zavarovanju, kjer je določeno, da se uskladitve pokojnin urejajo procentualno. To je edina pravična pot, zato predlagamo, da tega zakona ponovno ne potrdite, moram pa povedati še nekaj, da nam je žal, v Državnem svetu, da rušimo celoten zakon zaradi ene banalne zadeve, ki se je prikradla v ta zakon na podlagi amandmaja, na tem odboru in je potem bil posvojen tudi in sprejet v Državnem zboru, na sami seji Državnega zbora.</font><br/>
<font size="4">Tako da, obžalujemo, da ni možnosti, da bi izničili samo oziroma napadli samo ta člen, ampak je praktično, po Poslovniku, ki velja in po pravilih, ki veljajo, lahko pač napademo samo celi zakon in rušimo cel zakon. Zdaj, to je tudi malo na račun tega, ker si že dolgo prizadevamo v Državnem svetu, da bi se uvedlo tako imenovano ponovno odločanje, kjer bi lahko odločili tudi na zadnjem branju o posameznem členu, kar pa sedaj seveda ni mogoče.</font><br/>
<font size="4">Zdaj, kar se tiče tega, kar se po medijih piše in pa kar slišim, kajne, od takrat, ko je bil ta veto izglasovan, tudi nekateri, pa tudi Vlada… moram povedati še to, da je to, kar mi predlagamo, dejansko podpora vladnemu predlogu, ki je bil v začetku, v tem Državnem zboru, praktično pripravljen. Vlada je pripravila procentualno usklajevanje, ne nominalno, ampak je bilo to z amandmajem pač preglasovano. Zdaj se mi zdi čudno, da Vlada to, kar je sama predlagala, negira in predlaga, da se takšen zakon sprejme. To je ena stvar. Drugič, če boste sprejeli takšen zakon oziroma ta zakon, boste delovali nezakonito, zaradi tega, ker je v zakonu, krovnem, določeno drugače. Na to je opozorila tudi zakonodajna služba Državnega zbora in mislim, da je treba to tudi v tem smislu, upoštevati.</font><br/>
<font size="4">Vsekakor nekateri razmišljajo tudi o tem, da je to neustavna zadeva, kajne, in ne predstavljam si, da bi si Vlada in pa Državni zbor dovolila sprejeti nekaj, kar ni v skladu z krovnim zakonom in pa z ostalo. Prav tako me zdaj čudi, recimo, da nekateri poslanci hočejo uveljaviti neke podpise in se zavezati, da bojo to takoj spremenili, kajne. Če bi bilo to v interesu Vlade, bi tako, kot je spremenila amandma, ki je bil vložen na proračun, v Državnem zboru, bi lahko predlagala amandma takrat, ko se je spremljal ta zakon v Državnem zboru, tudi amandma in bi bilo to že lahko spremenjeno. Prav tako mi ni jasno, zakaj bi to odlagali v drugo leto. Tudi predsednik Vlade, sem ga včeraj poslušal, je rekel, da je drugo leto to komaj velja, z decembrom in da je še dovolj časa. Ampak, dovolj časa… Ali bo ta Vlada drugo leto še do decembra ali ne bo? Je eno vprašanje. Ali je to interes Vlade ali ni? Je drugo vprašanje. Mi v glavnem govorimo o tem, da če je zahteva oziroma, če je ta namen takšen, da bi se to res sprejelo, je zadosti časa do novega leta, da se ta zakon sprejme še v novem letu, sprememba. Nobenega razloga ni, da to ne bi bilo v enem mesecu sprejeto. Če je lahko kaj drugo, potem je lahko tudi to.</font><br/>
<font size="4">Zato bi jaz, pravzaprav, prosil in pa, vse prisotne, da tega zakona ne potrdite ponovno, kajti, tako kot sem povedal, je protizakonit, nepravičen in nekateri pravijo tudi neustaven.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod državni svetnik.</font><br/>
<font size="4">Naslednjemu dajem besedo predstavniku Vlade, ministru za finance, gospodu Andreju Bertonclju.</font><br/>
<font size="4">Izvolite, prosim.</font><br/>
<br/>
<b><font size="4">DR. ANDREJ BERTONCELJ:</font></b><font size="4"> Hvala za besedo. Spoštovane in spoštovani.</font><br/>
<font size="4">Državni svet Republike Slovenije je izglasoval zahtevo, da mora Državni zbor Republike Slovenije pred razglasitvijo zakona o </font><br/>
<br/>
<b><font size="4">3. TRAK (VI) 9.10</font></b><br/>
<br/>
<font size="4">	(Nadaljevanje) ukrepih na področju plač in drugih stroškov dela v javnem sektorju za leti 2020 in 2021 o njem še enkrat odločati. Vlada Republike Slovenije je Državnemu zboru Republike Slovenije predlagal zakon v vsebini, ki obsega ukrepe na področju plač in drugih stroškov dela v javnem sektorju za navedeni leti 2020 in 2021 ter izredno usklajevanje pokojnin za leto 2020. Namen zakona je omejiti rast izdatkov na področju plač v javnem sektorju, med drugim s podaljšanjem ukrepov glede zamejitve obsega plačil za povečan obseg dela in delovno uspešnost, ker je, poudarjam, dogovorjeno in usklajeno s sindikati javnega sektorja. Vlada je v zakonu skladno s koalicijsko pogodbo predlagala tudi ureditev izredne uskladitve pokojnin na način kot je bilo to določeno za leto 2019, torej ena odstotna uskladitev pogojev, da je gospodarska rast v 2019 presežena na nivoju treh odstotkov. V postopku obravnave v Državnem zboru je bil na predlagano ureditve izredne uskladitve najprej vložen amandma s katerim se znižuje prag pogoja za uskladitev na 2,5 % rasti BDP, kasneje pa še amandma, ki je namesto odstotkovne predlagal nominalno izredno uskladitev v enakih zneskih za vse kategorije. Državni zbor je podprl rešitev, da se zaradi zmanjševanja socialnih razlik med upokojenci izredna uskladitev pokojnin decembra 2020 izvede v nominalnem znesku, in sicer tako da vsi upokojenci prejmejo enak znesek. Navedeno primarno zasleduje cilj socialne pravičnosti in sorazmerno bolj dviguje pokojnino tistim z nižjimi pokojninami. Odločitev je utemeljena na podlagi dejstev, da po podatkih SURS za leto 2018 89 tisoč oziroma 18,1 % upokojencev živi pod pragom revščine, od česar 60 % predstavljajo ženske. Zakon o ukrepih na področju plač in drugih stroškov dela v javnem sektorju za leti 2020 in 2021 pomembno prispeva k vzdržnosti javnih financ, predvsem zaradi prihrankov na področju ureditve plač in drugih stroškov dela, in sicer za državni proračun v višini vsaj 38 milijonov evrov, za javni sektor pa 64 milijonov evrov. Ne sprejem tega zakona bi tako pomenim neposredno povečevanje izdatkov za omenjene zneske. V predlogu državnega proračuna sredstva za ta namen niso načrtovana. Na podlagi vseh navedenih dejstev Vlada Republike Slovenije predlaga Državnemu zboru Republike Slovenije, da zakon o ukrepih na področju plač in drugih stroškov dela v javnem sektorju za leti 2020 in 2021 ter izrednih uskladitev pokojnin za leto 2020 ponovno sprejme. Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod minister. </font><br/>
<font size="4">	Sprašujem državnega sekretarja na Ministrstvu za delo, družino, socialne zadeve, pardon, državnega sekretarja na Ministrstvu za javno upravo, gospoda Leona Behina ali želite besedo? Hvala, gospod Behin. </font><br/>
<font size="4">	Sedaj pa dajem besedo predstavnici Zakonodajno-pravne službe Državnega zbora gospa Mira Palhartinger. Izvolite, imate besedo. </font><br/>
<br/>
<b><font size="4">	MIROSLAVA PALHARTINGER:</font></b><font size="4"> Dobro jutro! Hvala za besedo. </font><br/>
<font size="4">	V svojem mnenju ugotavljamo, da je ob obravnavi določbe na katero se zahteva nanaša v zakonodajnem postopku tudi Zakonodajno-pravna služba opozorila, da se način uskladitve pokojnin v nominalno določenem znesku, ki je za vse prejemnike enak, odmika od dosedanjega že ustaljenega načina usklajevanja pokojnin. To dosedanje usklajevanje izhaja iz samega namena tega instituta in ob izpolnjevanju pogoja določene stopnje gospodarske rasti zagotavlja prilagoditev višine pokojnin v odstotku in s tem hkrati ne posega v razmerja med njimi. Po mnenju Zakonodajno-pravne službe, kot smo takrat opozorili, pa bi bilo smiselno rešitev pretehtati tudi z vidika načela enakosti. Kajti znesek uskladitve, čeprav je za vse enak, predstavlja različen odstotek uskladitve glede na višino pokojnine. Ta pa je načeloma odraz višine vplačanih sredstev pokojninskega zavarovanja. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Gospe poslanke, gospodje poslanci prehajamo na razpravo. Odpiram razpravo. Želi kdo besedo? (Ne.)</font><br/>
<br/>
<b><font size="4">4. TRAK: (DAG) - 9.15</font></b><br/>
<br/>
<b><font size="4">	</font></b><font size="4">(nadaljevanje) Zaključujem razpravo. </font><br/>
<font size="4">	Ugotavljam, da je razprava, ki je pravzaprav niti ni bilo, o zahtevi Državnega sveta zaključena, zato prehajamo na glasovanje o mnenju odbora. Za sprejetje mnenja odbora na podlagi drugega odstavka 91. člena Ustave Republike Slovenije v skladu s 84. členom v povezavi s 56. členom Poslovnika Državnega zbora mora glasovati večina vseh članov odbora, se pravi, da je za sprejetje mnenja potrebnih 10 glasov »za« od 19, kolikor je članic in članov odbora. </font><br/>
<font size="4">	Na glasovanje dajem naslednji predlog mnenja: »Zakon o ukrepih na področju plač in drugih stroškov dela v javnem sektorju za leti 2020 in 2021 ter izredni uskladitvi pokojnin je ustrezen.« / oglašanje v ozadju/ Kolega Pavšič, obrazložitev glasu? </font><br/>
<br/>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">/ mikrofon ni vključen/ Ne, postopkovno. Prosim za 15 minut odmora za usklajevanje. / oglašanje v ozadju/</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Ja, vem, da lahko, saj bom tudi odobril. Se pravi, zdaj je ura 9.16, ob 9.30 nadaljujemo sejo, trenutno pa jo prekinjam. </font><br/>
<br/>
<font size="4">	(Seja je bila prekinjena ob 9.18.)</font><br/>
<br/>
<b><font size="4">5. TRAK: (DAG) - 9.30</font></b><br/>
<br/>
<font size="4">	(Seja se je nadaljevala ob 9.30.) </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Gospe in gospodje, nadaljujemo prekinjeno sejo Odbora za finance. </font><br/>
<font size="4">	Na glasovanje dajem naslednji predlog mnenja: »Zakon o ukrepih na področju plač in drugih stroškov dela v javnem sektorju za leti 2020 in 2021 ter izredni uskladitvi pokojnin je ustrezen.« </font><br/>
<font size="4">	Obrazložitev glasu? Kolega Jožef Horvat, izvolite, imate obrazložitev glasu. </font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik.</font><br/>
<font size="4">	Lep pozdrav vsem, gospodu ministru, predstavnikom Vlade, državnemu svetniku in vam, kolegice in kolegi! </font><br/>
<font size="4">	Kot veste, smo mi ta zakon podprli, čeprav ves čas opazujemo znotraj koalicije, kjer se bije boj, kdo bo imel primat pri upokojencih, pa seveda tudi na drugih področjih, kdo bo imel primat pri političnem kadrovanju, državna podjetja, državne institucije in tako naprej. </font><br/>
<font size="4">	Kar se tiče trenutne situacije, lahko rečem, da je zaupanje v to Vlado na najnižji možni točki, in takšne Vlade mi ne moremo in tudi ves čas je pravzaprav ne podpiramo. Mi bi si želeli, da je koalicija stabilna, da imamo stabilen sistem, da imamo stabilno vlado, in ta Vlada, zdaj ko ima rekordni proračun, lahko teh 10 milijard troši po volji, kot si je tudi sama začrtala. Ko smo pri izrednem usklajevanju pokojnin, če bi bil v koaliciji v zadnjih devetih letih, bi me bilo sram. Še enkrat in stotič ponavljam pravilo, v devetih letih je odmerni količnik padel za 9 odstotnih točk in je šel navzdol, tudi ko je gospodarstvo cvetelo. Kot rečeno, zaradi teh notranjih prepirov, ki jih preprosto ne moremo več gledati, pa tudi ne moremo tolerirati, da bi vsak teden bilo neko spravno kosilo, saj Vlada najbrž mora tudi kaj drugega delati, ne imeti spravnih kosil za vsako malenkost, torej, našega glasu za ta sklep in tudi danes na seji Državnega zbora ne bo, ne bo glasu »za«. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Obrazložitev glasu, poslanec Jani Ivanuša. </font><br/>
<br/>
<font size="4">	</font><b><font size="4">JANI IVANUŠA (PS SNS): </font></b><font size="4">Lep pozdrav vsem prisotnim, še posebej gostom!</font><br/>
<font size="4">	Ker ni bilo razprave, bom vseeno malo izkoristil ta moment. </font><br/>
<font size="4">	Po podatkih ZPIZ za oktober 2019 naj bi bila najnižja pokojnina v Sloveniji 223,20 evra. Ne razumem, zakaj Desus in Državni svet - zdaj po novem, kolikor sem razumel, tudi Zakonodajno-pravna služba - ne privošči tistim, ki imajo najnižje pokojnine, da bi namesto teh 2 evrov prejeli 6,5 evrov na mesec. Cel vikend sem poslušal o teh 6,5 evra. Izhajam s podeželja oziroma iz takih krajev, kjer so bistveno slabše pokojnine, kot so, recimo, v centralni Ljubljani. Če jim rečeš 6,5 evra, ti rečejo: »To si nekam vtaknite!« Če pa bi prišlo do spremembe zakona, pa bi bila potem 2 evra na mesec, vam povem, da bi me prvi pritegnil čez ušesa ali pa me na gobec usekal, po domače povedano, da me boste lažje razumeli, če mu rečem, da je dobil 2 evra na mesec. Tako je izredno zahtevna in zakomplicirana zadeva. Ne razumem tistih, ki ima 223,20 evra pokojnine, bo dobil 2 evra, tisti, ki pa ima 2 tisoč evrov pokojnine, pa bo dobil 20 evrov na mesec. Kar se tiče povečevanja razlik med revnimi in bogatimi, vam številke vse povedo. </font><br/>
<font size="4">	Tako bom osebno glasoval za vladni predlog, ki je bil že na začetku. Hvala lepa. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Še eno obrazložitev glasu imamo. Poslanka Monika Gregorčič, izvolite. </font><br/>
<br/>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala lepa.</font><br/>
<font size="4">	V SMC se strinjamo z ugotovitvijo Državnega sveta in z njihovimi razlogi, zakaj so izglasovali odložilni veto. Namreč, inovativna rešitev, ki se je znašla v zakonu, da se pokojnine usklajujejo v absolutnem znesku, to pač ocenjujemo kot prvovrstni populizem in kovanje političnih točk na račun najrevnejših upokojencev, kajti, kot je opozorila Zakonodajno-pravna služba, tudi mi smo takoj na začetku videli, da gre za sistemsko odstopanje, </font><br/>
<br/>
<b><font size="4">6. TRAK: (SB) – 9.35</font></b><br/>
<br/>
<font size="4">	(nadaljevanje) da gre za rešitev, ki ruši same temelje pokojninskega sistema, ki ruši zaupanje v pokojninski sistem, saj se vnaša uravnilovka v sistem, ki bi moral temeljiti na, ki do sedaj je temeljil na vplačani višini prispevkov in na pokojninski dobi. Kot trden člen te koalicije bomo v SMC podprli ponovno ta zakon, pa vendar podpiramo nadaljnja prizadevanja za ustrezno korekcijo v nadaljevanju: Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa poslanka. Gospe in gospodje, začenjam glasovanje. Glasujemo</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Mnenje je sprejeto. </font><br/>
<font size="4">	Določiti moramo še poročevalca za sejo Državnega zbora. Predlagam, da poročilo podam sam. Ni nasprotovanja. </font><br/>
<br/>
<font size="4">	Zato na ta način zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – MNENJE ODBORA ZA FINANCE O ZAHTEVI DRŽAVNEGA SVETA ZA PONOVNO ODLOČANJE DRŽAVNEGA ZBORA O ZAKONU O IZVRŠEVANJU PRORAČUNOV REPUBLIKE SLOVENIJE ZA LETI 2020 IN 2021. </font></b><br/>
<b><font size="4">	</font></b><font size="4">Državni svet je na 8. izredni seji, 28. novembra letos, sprejel zahtevo, da Državni zbor ponovno odloča o tem zakonu, ki ga je Državni zbor sprejel na 13. redni seji 22. novembra letos. Zahteva Državnega sveta je bila Odboru za finance kot matičnemu delovnemu telesu posredovana v mnenje na podlagi 147. člen Poslovnika Državnega zbora. K obravnavi te točke so vabljeni Državni svet, Ministrstvo za finance, Ministrstvo za javno upravo in Zakonodajno-pravna služba. Kot gradivo ste s sklicem seje sprejeli zahtevo Državnega sveta z dne 28. novembra za ponovno odločanje o zakonu, prejeli pa smo tudi mnenje Zakonodajno-pravne službe in mnenje Vlade, obe z današnjim dnem. Pričenjam z obravnavo zahteve Državnega sveta za ponovno odločanje o Zakonu o izvrševanju proračunov Republike Slovenije za leti 2020 in 2021. Najprej dajem besedo predstavniku Državnega sveta, da poda obrazložitev zahteve državni svetnik gospod Milan Ozimič. Izvolite, imate besedo. </font><br/>
<br/>
<b><font size="4">	MILAN OZIMIČ:</font></b><font size="4"> Hvala za dano besedo in lep pozdrav vsem prisotnim na seji odbora. </font><br/>
<font size="4">	Torej, leto je naokrog in ob proračunih se v zvezi s problematiko financiranja občin vedno pojavlja ena in ista težava na katero že vrsto let opozarjajo tako združenja občin kot Državni svet, torej da je financiranje neustrezno in ne zagotavlja niti kritja stroškov obveznih nalog kaj šele tako nujno potreben razvoj, ker namreč država se razvija na podlagi razvoja tudi občin ne samo državnih investicij, ki se odvijajo. Predvsem se razvija in predvsem se razvija enakomerno, če se to kar k temu razvoju prispevajo občine. Zdaj, o vseh teh razlogih, ki vodijo do tega, ste takoj že na različnih inštancah bili obveščeni, torej temeljni problem je premalo določena povprečnina, Vlada v svojih odgovorih sicer navaja vso legalnost in vse okvire, ki so za to potrebne, ampak proračun ni samo nek legalni akt, je tudi nek družbeni dogovor porabe javnih sredstev. In če lahko se temu pritrdi,</font><br/>
<br/>
<b><font size="4">7. TRAK: (TB) – 9.40</font></b><br/>
<br/>
<font size="4">	(nadaljevanje) da je to neka, da je bil izpeljan neki legalni postopek, pa vsekakor do občin in njihovega razvoja in njihovih, reševanja njihovega problema, torej »premalega« financiranja občin, vsekakor ni pravičen in ne zagotavlja nobenega skladnega razvoja, kot se v mnenju Vlade, o svojem proračunu, govori - Vlada govori, da je proračun tudi razvojno naravnan.</font><br/>
<font size="4">	Zdaj, kje se kažejo te težave, ne bom zdaj govoril o vseh teh stvareh, ki jih itak imate zapisane. Posledica takšnega odnosa neustreznega financiranja, se kaže v popolnoma neenakomernem razvoju Slovenije, kot celote. Zakaj tako? Zaradi tega, ker občine za svoje funkcioniranje, tudi tisto zakonsko, ki je določeno in ki bi moralo bit podprto tudi z ustreznimi sredstvi, za takšno povprečnino ne zadošča. Za kritje teh stroškov morajo občine trošit svoja lastna sredstva, namenska sredstva. Če hočete, iz nadomestil za uporabo stavbnih zemljišč, ki so namenjena za druge stvari, kot za tekoče financiranje, iz naslova komunalnega prispevka, ki je tudi namenski dohodek, hm, prihodek občine, iz naslova najemnin za uporabo komunalne infrastrukture, ki je tudi namenjena nekemu razvoju ali pa vsaj vzdrževanju komunalne infrastrukture, kanalizacije, vodovoda, infrastrukture, povezane z varovanjem okolja, torej, zbiranjem in predelavo odpadkov.</font><br/>
<font size="4">V čem se ta manko kaže? Ta manko se kaže v razvoju, ravno komunalne infrastrukture na občinski ravni, torej, zaradi tega občina ne more posodabljat nujno potrebnih prometnih povezav, niso za občana pomembne samo državne ceste- Še bolj kot te, so mu pomembne tiste, ki vodijo do njegovega doma, ne morejo urejat in primerno opremljat komunalnih, zazidljivih zemljišč, obrtnih con, pa pogojev za obratovanje gospodarskih subjektov, ne more primerno reševat te šolske problematike in predšolske problematike, ki je tudi v njenem okviru in je v osnovi samo ona zadolžena, občina, da to rešuje, razpisov sofinanciranja za izgradnjo vrtcev in šol, že desetletje ni v omembe vrednih sredstvih.</font><br/>
<font size="4">Vse to zaostaja, vse to iz dneva v dan slabša položaj občanov neko enakovrednost in primerljivost in, če hočete, razvoj na tej ravni. Zdaj pa, kakorkoli te probleme vključimo v vse to, kar Vlada zatrjuje, da je izračun povprečnine zakonski in, čeprav občine trdijo, da ne zadošča za pokritje lastnih stroškov, sploh, kajne, da bi morala bit, na podlagi stroškov, povprečnina določena bistveno drugače, da je pomembno tudi fiskalno pravilo, vse to je lahko sicer neki legalni argument Vlade, ampak vsekakor to niso argumenti, ki bi bili tako zveličavni, da se problema občin, ki se vleče vse od uvedbe ZUJF-a in finančne krize naprej, nenehno ponavlja. Vsi drugi porabniki proračunov so nekako prišli iz tega stanja, občine so še vedno v razmerah krize.</font><br/>
<br/>
<b><font size="4">8. TRAK: (TB) – 9.45</font></b><br/>
<br/>
<font size="4">	(nadaljevanje) Tako sprejet proračun pa kakorkoli Vlada zagotavlja, in predlagatelj, da je razvojno naravnan, da je v skladu z vsemi, da bi, ne vem, dvig povprečnine in absolutni znesek okrog 140 milijonov, vse to porušil, ne vzdrži. Proračun je predvsem neki družbeni konsenz, neki družbeni dogovor, ki ga se, ob upoštevanju vseh teh pravil, da tudi sprejet na takšen način, da reši problem, a ne problem občin. To je v končni fazi problem države.</font><br/>
<font size="4">	Si seveda tudi ne obeta Državni svet in občine, da bo z tem vetom se kaj spremenilo. Seveda pa, že enkrat pričakujemo, da se bo to spoznanje le razširilo tudi v sfero odločevanja in da se bo proračun reševal tudi tako, da se bojo njegove poglavitne pomanjkljivosti odpravile, ne pa da se bo, kot je bila zadnja praksa, ustreznost proračuna reševala na kosilu pri predsedniku države, pardon, Vlade.</font><br/>
<font size="4">	Hvala.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod državni svetnik.</font><br/>
<font size="4">Naslednji je na vrsti minister za finance, gospod Bertoncelj.</font><br/>
<font size="4">Izvolite, prosim.</font><br/>
<br/>
<b><font size="4">DR. ANDREJ BERTONCELJ:</font></b><font size="4"> Hvala za besedo. Spoštovane poslanke, spoštovani poslanci.</font><br/>
<font size="4">Državni svet Republike Slovenije je izglasoval zahtevo, da mora Državni zbor Republike Slovenije pred razglasitvijo Zakona o izvrševanju proračunov Republike Slovenije za leto 2020 in 2021, o njem še enkrat odločati. V povezavi z določitvijo povprečnine ponovno pojasnjujemo, da se postopek za njeno določitev prične z izračunom povprečnih stroškov za financiranje obveznih občinskih nalog, zadnjih štirih let. Izračun povprečnih stroškov za financiranje občinskih nalog pripravi Ministrstvo za finance na podlagi 12. člena Zakona o financiranju občin, uredbe o metodologiji za izračun povprečnih stroškov za financiranje občinskih nalog in pravilnika o določitvi podprogramov, ki se upoštevajo za izračun povprečnih stroškov za financiranje nalog občin.</font><br/>
<font size="4">Pri določitvi povprečnine so bile upoštevane tudi določbe odloka za pripravo, v okviru za pripravo proračunov sektorja država za obdobje od 2020 do 2022, ki določa višine izdatkov blagajn javnega financiranja v obsegu, da so skladne s fiskalnim pravilom. Navedeno pomeni, da bi morali v primeru povišane povprečnine za naslednji dve leti predhodno zvišati tudi izdatke iz 4. člena navedenega odloka, ki so določeni za lokalne enote sektorja država in s tem povečali tveganja neskladnosti s fiskalnimi pravili. Z obsegom sredstev za financiranje občin za leto 2020 in 2021, se je poskušalo kar najbolj približati občinskim pričakovanjem in izenačiti povprečnino z izračunanimi povprečnimi stroški ob hkratnem upoštevanju vseh ostalih potreb, tudi drugih proračunskih uporabnikov, za katere mora Državni proračun prav tako zagotoviti sredstva.</font><br/>
<font size="4">Občine bodo v letu 2020 prejele dobrih 30 milijonov evrov več sredstev, kot v letu 2019. V zaključni fazi je tudi zakon, ki bo občinam znižal stroške za dodatnih več kot 30 milijonov evrov, hkrati pa se z višino povprečnine, kot je določena v zadevnem zakonu, ohranja skladnost s proračunom države in fiskalnimi dokumenti. Pojasnjujemo tudi, da bi morebiten nesprejem ZIPRS 2021 v ponovnem odločanju pomenil, da proračuna države za naslednji dve leti nista sprejeta. V takšnem primeru bi do priprave novega proračuna, proračun države izvrševali začasno.</font><br/>
<font size="4">Vlada meni, da je zahteva Državnega svet Republike Slovenije, da mora Državni zbor Republike Slovenije ponovno odločati o Zakonu o izvrševanju Proračuna Republike Slovenije za leti 2020 in 2021, neutemeljena. Na podlagi vseh navedenih dejstev, Vlada predlaga Državnemu zboru, da predlog Zakona o izvrševanju proračunov Republike </font><br/>
<br/>
<b><font size="4">9. TRAK (VI) 9.50</font></b><br/>
<br/>
<font size="4">	(nadaljevanje) Slovenije je za leto 2020 in 2021 ponovno sprejme. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod minister. Sedaj pa sprašujem gospoda državnega sekretarja Behina iz Ministrstva za javno upravo ali želite besedo? Hvala lepa. </font><br/>
<font size="4">	Nadaljujemo s predstavnico Zakonodajno-pravne službe Državnega zbora. Gospa Sonja Bien Karlovšek. Izvolite. </font><br/>
<br/>
<b><font size="4">	SONJA BIEN KARLOVŠEK:</font></b><font size="4"> Hvala za besedo. ZPS je v svojem pisnem mnenju ugotovila, da se navedbe Državnega sveta v zahtevi za ponovno odločanje nanašajo na vprašanja povezana s presojo primernosti zakonske ureditve, ki so vsebinske narave oziroma izhajajo iz materije, katere sedež ni v  ZIPRS 2020-2021, ampak v zakonu o financiranju občin. Zaradi tega se do zahteve Državnega sveta ZPS ni opredelila. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Gospe poslanke, gospodje poslanci odpiram razpravo o zahtevi Državnega sveta. Kdo želi besedo? Ni razprave… Pardon, sem spregledal. Razprava poslanec Jožef Horvat. Izvolite. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala, gospod predsednik. Lep pozdrav še enkrat vsem. Saj bom čisto kratek. 	</font><br/>
<font size="4">	V sredo bo minilo natančno 25 let odkar smo prvič v sodobni državi Republiki Sloveniji šli na lokalne volitve. In mi smo v Novi Sloveniji pričakovali, da bomo 25. letih se dejansko naučili financirati lokalne skupnosti v skladu z evropsko listino o lokalni samoupravi. Predvsem tukaj mislim na 9. člen te evropske listine, ki jo je ratificiral tudi ta državni zbor. »V naši občini smo izračunali, da bi bil primeren znesek povprečnine 601 evrov. Prenizka povprečnina pa pomeni umiranje na obroke, na kar pa župani nismo pripravljeni pristati.« To je citat gospoda Marjana Šarca, župana občine Kamnik, 4. januarja 2016. 2. junija 2017 gospod Marjan Šarec kot kandidat za predsednika Republike Slovenije pravi, citiram: »Cerarjeva vlade ne podpiram. Naj razložim na primeru povprečnin občin. Tukaj tiči bistvo problema delovanja te vlade. Če občini država da dovolj denarja, potem občina dela dobro.« Konec citata. In potem 20. 11. letos gospod Marjan Šarec, kot predsednik Vlade Republike Slovenije in predsednik največje vladne stranke v LMŠ disciplinira predsednike strank SMC, SD, SAB, Desus, pa tudi SNS, čeprav ni del koalicije ter skupaj z njimi občinam odškrtne kakšnih 140 milijonov evrov za leto 2020 in nekoliko več za leto 2021. Mi smo potem v Državnem zboru, mi kot odbor za finance, smo v Državnem zboru doživeli udar, udar Državnega zbora na Odbor za finance in Državni zbor je povozil odločitev tega odbora dne 15. novembra. Zakaj sem navajal te citate gospoda Marjana Šarca? Ker sem se praktično z njimi strinjal, kar je govoril kot kandidat za predsednika republike in kot župan pomembne slovenske občine. Strinjal sem se, ker pač v Novi Sloveniji zagovarjamo načelo subsidiarnosti. Je pa sedaj tukaj vprašanje integritete. Politik z integriteto dela tisto kar misli oziroma govori tisto, kar misli in dela tisto, kar govori. Od tod sledi, da je tukaj integriteta padla na nič. Obžalujemo, da vladna koalicija ni našla niti majčkeno posluha, ko smo potem v tisti noči na seji Državnega zbora v opoziciji, Nova Slovenija in SDS, pripravili kompromisni ali približevalni predlog, ker smo pač predlagali aritmetično sredino povprečnine med vladnim predlogom in med tem, kar je Odbor za finance 15. novembra sprejel. In tukaj ni šlo za dovolj politične volje, še več. Doživeli smo eno posmehovanje, da pač nekaj računamo, neke aritmetične sredine in tako naprej. </font><br/>
<br/>
<b><font size="4">10. TRAK: (DAG) - 9.55</font></b><br/>
<br/>
<b><font size="4">	</font></b><font size="4">(nadaljevanje) Ampak v politiki je najbrž tako, če želimo skupaj neke rešitve sprejeti, moramo stopiti korak nazaj ali, bolje, korak naprej k političnemu konkurentu. </font><br/>
<font size="4">	Kar zadeva šole in vrtce. Dr. Pikalo je izračunal, da do leta 2023 dobimo v osnovnih šolah 14 tisoč 251 osnovnošolcev več. In Dr. Pikalo, pristojen tudi za osnovne šole in vrtce, je izračunal, da potrebujemo novih 750 oddelkov ali razredov ali učilnic. To bodo seveda morale napraviti občine - iz česa, ne vem. Sem hvaležen Državnemu zboru, da je podprl amandma Nove Slovenije za 6 milijonov, tako ima zdaj ministrstvo za naslednje leto 11 milijonov za osnovnošolsko in vrtčevsko infrastrukturo, če smem tako reči. In mi želimo biti družba znanja. Za orientacijo, ena vaška šola stane - koliko? - 3, 4, 5 milijonov. Se pravi, imamo denarja za leto 2020 v državnem proračunu, recimo, za dve malo večji vaški šoli. To in še veliko več je razlogov - pa ne bom kratil vašega dragocenega časa -, zaradi katerih bomo tudi tokrat glasovali proti temu zakonu. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Zdaj imamo še dva prijavljena, in sicer poslanka Andreja Zabret, za njo poslanec Jani Ivanuša. Za poslancem Ivanušo bom tudi sam opravil krajšo razpravo. Gospa poslanka Andreja Zabret, izvolite. </font><br/>
<br/>
<font size="4">	</font><b><font size="4">ANDREJA ZABRET (PS LMŠ): </font></b><font size="4">Hvala za besedo.</font><br/>
<font size="4">	V vseh razpravah, ki jih poslušamo, niti enkrat še nisem slišala mnenja občine, ki bi povedala nekaj dobrega, kaj je Vlada naredila v tem času za občine. Če gremo samo kratko pogledat zgodovino, je v bistvu ta Vlada prva, ki se je bila pripravljena po osmih letih pogovarjati z občinami in je dosegla rešitev, ki je bila takrat v novembru lani sprejemljiva za obe strani, se pravi, z vidika vzdržnosti javnih financ, pa tudi samih občin. In takrat je bil podpisan tudi sporazum, a kljub temu nas je dočakal veto na to povprečnino. Ta povprečnina, ki je bila v letu 2016, ko je bila 522 evrov, se je v novembru lani podpisala oziroma je bila določena na 573,5 evra in to je bilo po dolgem času povprečnina, ki se je dvignila. In tudi v letu 2020 je v bistvu predlagana povprečnina v absolutno najvišjem znesku do zdaj. Zadnja leta so občine vedno prejemale več kot 54 % dohodnine, ki jim pripada. Še ena stvar, ki sem jo hotela reči. Se pravi, občine niti enkrat niso omenile, kaj je bilo narejeno za njih. In če pogledamo, mislim, da je že prišel v vladno proceduro zakon za razbremenite občin za 32 milijonov evrov. Poleg tega je v ZIPRS določena najvišja povprečnina do zdaj. Kolikor vem, je dogovorjeno, da se pripravlja tudi novo formulo za izračun… </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Primerne porabe…</font><br/>
<br/>
<font size="4">	</font><b><font size="4">ANDREJA ZABRET (PS LMŠ): </font></b><font size="4">… primerne porabe. Smo pa že v prejšnjem stališču do ZIPRS tudi v LMŠ rekli, da smo se pripravljeni v letu 2020 pogovarjati o višji povprečnini v letu 2021, kar bi pomenilo 600 evrov, seveda pod določenimi pogoji, da to tudi javne finance vzdržijo. In v primeru nesprejetja ZIPRS bi bile verjetno najbolj na slabšem tudi občine. Zato res ne razumem, vsled vseh teh argumentov, ki gredo v prid posluhu Vlade, da so še vedno občine nezadovoljne. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospa poslanka.	</font><br/>
<font size="4">	</font><br/>
<b><font size="4">11. TRAK: (VP) 10.00</font></b><br/>
<br/>
<font size="4">	(nadaljevanje) Naslednji na vrsti poslanec Jani Ivanuša. </font><br/>
<font size="4">	Prosim.</font><br/>
<br/>
<font size="4">	</font><b><font size="4">JANI IVANUŠA (SP SNS): </font></b><font size="4">Hvala za besedo, predsedujoči. </font><br/>
<font size="4">	Zadeva ni tako enostavna kakor je na prvi pogled. Vemo, vsi si želimo, da bi povprečnine bile še večje, saj vemo kaj pomenijo občine občanom in občankam. Pa vendarle, ne. kolikor sem slišal ministra za javno upravo, je ta izračun povprečnine, čeprav Državni svet malo drugače govori, da je ta izračun povprečnine ravno po tej formuli, ki je izračunana. Jaz se nisem spuščal v to formulo ampak če ministru ne bomo verjeli jaz ne vem komu potem naj verjamemo. To mi je, ne vem, jaz nimam drugega kot ministra pa vlado pa kakor koli, kakršna je, je. Ali je mala ali je velika ali je leva ali je desna ampak vseeno, ne. Povprečnina tudi ni edini vir financiranja občin. Imamo kar, imamo dohodnino, imamo ono, imamo tretje, lahko vprašamo državnega svetnika, mogoče ve Državni svet, mogoče pa vejo koliko investitorjev so župani pripeljali v zadnjih petih letih v svoje občine, koliko turistične takse so pobrali v zadnjih svojih petih letih. Koliko evropskih sredstev so se prijavili s občinami izven Slovenije, se pravi tudi ta možnost obstaja, da se z občinami po Evropi povezujejo in prijavljajo svoje skupne projekte. Pa koliko okoljskih dajatev so občine pridobile. To so vse vprašanja, ki lahko tudi to povprečnino bistveno, bistveno popravijo. Seveda, še so rezerve, bi jaz rekel temu. To je sicer moje mnenje, ne vem, mogoče gospod svetnik razpolaga s takimi podatki. To je pod prvo, kar sem se malo osredotočil.</font><br/>
<font size="4">	Pa potem drugo pa je, število občin – mi imamo 212 občin v Sloveniji. Žal imam občutek, da jih imamo, jah, to je moje osebno mnenje, da jih imamo preveč. In, ne vem, mogoče delam krivico nekomu, če bom rekel, da bi bilo treba to število občin zmanjšati, ne vem, na neko raven, ki je bila pred leti. Ampak vsaj malo, glejte, en München ima 2 milijona prebivalcev, pa ima enega župana pa eno tajnico, mi pa imamo 212 županov in 212 tajnic in tako dalje, to je cela hierarhija. In to je seveda tudi ogromno denarja v našo malo Slovenijo. Tako, da kakšen pa je efekt teh vseh občinskih uslužbencev? Če mi kdo to zna povedati za leto 2019 – en občinski uradnik v občini, kakšen je njegov efekt? To me zelo zanima, totega odgovora tudi ne bom dobil, nikoli. Tako, da glejte, tu so izredno težke stvari. Jaz si sam osebno želim, da bi bilo več ampak toliko je, kolikor je. Samo se lahko zahvalimo gospodarstvu pa obrtnikom pa tako dalje, da še to skupaj spravijo, da se to lahko deli na eni prihodkovni strani. Res pa je, da imam kar nekaj zamer na odhodkovni strani, ki pa je, saj vemo, javni sektor namesto da bi se zniževal, se povečuje kot gobe po dežju, bi rekli. Tudi sredstva občin je vprašanje kako se porabljajo, racionalno ali ne. Kolikor vidimo, imamo kar nekaj primerov občin kjer je računsko sodišče dalo čisto drugačno sliko kako se racionalno uporabljajo sredstva. In bom dal en primer, saj imamo vsak dan na televiziji ljubljanskega župana. Čisto ne rabim več povedati. In to je vprašanje, ki je pač bi rekel za vse, kaj bi lahko še dobili, kaj pridobili, kje razdelili ampak jaz imam občutek, da je povprečnina, ki bo seveda tudi rekordna, tudi proračun je rekorden, da bo to vseeno zadostilo.</font><br/>
<font size="4">Bi pa vprašal ministra, tistih 30 milijonov, prvih 30 razumem, to je povišek teh povprečnin, tisti drugi del, ko govori, da bodo občine za 30 milijonov razbremenjene na račun – tisto, če bi malo več povedal o tem kakšna je ta časovnica pri tem. To mene najbolj zanima, ker to je vprašanje, da, če je teh 30 milijonov,  </font><br/>
<br/>
<b><font size="4">12. TRAK: (TB) – 10.05</font></b><br/>
<br/>
<font size="4">	(nadaljevanje) občine pridobijo ali več ali kakorkoli, kajne, to je tudi en plus v tem proračunu. To je zanimivo, da, jaz sem tudi bil v prejšnjem glasovanju za dvig povprečnin, hvala bogu, zakaj pa ne, saj moram, saj tudi naši župani, iz katerih, iz tistega okolja, ki prihajam, seveda pritiskajo na nas, dajte, dajte, dajte, pomagajte, res pa je, kajne, da stranka, ki je predlagala povprečnine, takrat, ne podpira pa, pravi da, kar je, imam tu gospoda Pogačnika, ki je pri Odmevih prejšnjo sredo povedal, da pa ZIPRS-a v primeru dviga povprečnin ne podpirajo, tako da mi je to malo čudno. Ja, meni osebno to ne gre skupaj in če ZIPRS-a ne podpirate, potem je tu neka druga igra v ozadju, tega pa jaz ne podpiram.</font><br/>
<font size="4">	Toliko iz moje strani, hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Preden nadaljujemo z razpravo, gospe in gospodje – Zakon o finančni razbremenitvi občin danes ni tema. To kar je zdaj kolega Ivanuša načel, tistih 32 milijonov evrov, se tiče Zakona o finančni razbremenitvi občin, ki je v proceduri. Vsak poslanec, ki želi pogledati, na katerih 8 oziroma 9 zakonov, se nanaša ta zakon in razbremenjuje potencialno občine, naj to prosim pogleda in prebere, pa potem ne bo potrebno javno tule ministra spraševat nekaj, kar sploh ni na dnevnem redu.</font><br/>
<font size="4">Zdaj bomo nadaljevali z razpravo. Predlagatelj se je prijavil najprej k besedi.</font><br/>
<font size="4">Državni svetnik Milan Ozimič, prosim.</font><br/>
<br/>
<b><font size="4">MILAN OZIMIČ:</font></b><font size="4"> No, o sami tematiki ne nameravam, ampak, par vprašanj je bilo izpostavljenih tukaj, v razpravi in na njih bi želel dat določena pojasnila.</font><br/>
<font size="4">Državni svet seveda nima vseh podatkov o poslovanju občin, vendar, da je to stanje financiranje neustrezno, poudarjajo vse občine, vključno z Ljubljano, ki je pa v nekoliko ali pa, v precej boljšem položaju, kot so vse ostale, zaradi tega, ker jo pač še dodatno financira, je financirana po Zakonu o glavnem mestu…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Glavnem mestu….</font><br/>
<br/>
<b><font size="4">MILAN OZIMIČ:</font></b><font size="4"> …pa še kaj drugega je zraven, kot so naložbe skupnega pomena za državo in občino in nekatere probleme, ki jih druge občine ne morejo reševat. Gre predvsem za infrastrukturo in stvari, ki so širšega javnega pomena, rešuje veliko lažje kot vse ostale. Vsa združenja, reprezentativna, to poudarjajo in dokazujejo, na podlagi podatkov občin. Če hočete, tudi resorni minister je izjavil, da je z to povprečnino nezadovoljen, da to ni to, ampak, tako pač je, ker tukaj prevladuje finančni vidik, ne toliko argumenti, vsi ostali, in učinek na javne finance.</font><br/>
<font size="4">Tudi ta povprečnina oziroma sredstva, ki gredo občinam, ni poraba, ta se jim pokaže v mnogih učinkih, ki so tudi na gospodarskem razvoju, glejte, gospodarski subjekt pride in postavi svojo obratovalnico tam, kjer je urejena komunalna infrastruktura, ker je komunalno opremljeno zemljišče, ker je parcela nared, če ni tako, ne pride in, kot sem že prej rekel, »premala« sredstva na povprečnini najedajo tista sredstva, iz katerih bi občina to uredila, je pomembna vsa komunalna infrastruktura, ki jo tak objekt potrebuje. Zdaj, ko se država tega zaveda, sprejme poseben zakon, kot je za Magno in problem reši, tudi zagotovi sredstva. Ni </font><br/>
<br/>
<b><font size="4">13. TRAK: (SB) – 10.10</font></b><br/>
<br/>
<font size="4">	(nadaljevanje) problema, ko pa je to občina pa ostane sama, še lastnih sredstev ne more za to nameniti, ker jih mora namenjati za drugo. To so konkretne izpeljave problema, o katerem tukaj govorimo v povezavi s problematiko financiranja občin. Kar se tiče racionalne porabe teh sredstev, občine so vse kontrolirane zelo, imajo vse nadzorne organe, poleg svojih imajo še za porabo teh sredstev tako državno kontrolo, kot če hočete tudi evropsko kontrolo, ko gre za evropska sredstva, tako da je te samovolje silno malo, predvsem pa imajo občane na pragu svojih uradov, ki porabo tudi zelo kontrolirajo in spremljajo tisto kar se na njihovem pragu dogaja. Tako, da se ni tukaj bati, da je to kar prepuščeno nekim samovoljam občanov. Ta poraba sredstev gre tudi skozi legalni akt, občinski proračun in tako, da so te skrbi na nek način odveč. Gospa poslanka, je to nekoliko problematizirala. Mnogo tudi takšnih investitorjev pripeljejo občani, seveda v Državnem svetu nimamo vseh teh župani v svoje občine, ampak kateri so tisti, ki se odločijo ali pa kateri so uspešni, so pa tisti, ki imajo predvsem komunalno urejene parcele in možnosti za investiranje, da breme ne pade na investitorja. Poslanec Ivanuša je govoril tudi o možnosti financiranja preko evropskih sredstev. V tej finančni perspektivi je večina občin od teh sredstev bila oziroma ji niso bila dostopna, ker so prišle na vrsto neke mehke vsebine, socialni programi in te zadeve v ospredju, občine pa največ sredstev, ki jih rabijo jih rabijo za investicije v infrastrukturo. Tiste občine, ki so večje, mestne občine imajo sicer več možnosti dostopa, povprečna občina pa zelo malo. Tudi to kar se je zdaj odprla neka možnost za pridobivanje evropskih sredstev za infrastrukturo, je bilo na nek način, ne bom rekel izsiljeno, ampak pogojeno s to možnostjo, da je država spreminjala operativni program in ga ne more spreminjati brez soglasij ene in druge razvojne regije in tisti, ki morajo k temu soglasje dati, so na tej podlagi nekatere tudi prišle do evropskih sredstev. Občine so tiste, ki tudi zagotavljajo najbolj učinkovito črpanje. Zdaj, ko so odmaknjene iz teh procesov, vidite v kakšnih težavah je črpanje evropskih sredstev. En del bodo sicer občine izboljšale, kar ne dvomim, da ne bodo, ampak  tisti temeljni problem črpanja pa še vedno tukaj obstaja. Še mogoče to, Državni svet je in predvsem njegova interesna skupina lokalnih interesov, ki smo tam najštevilčnejše zastopstvo, je pravzaprav vsak korak, ki je šel v pravo smer, tudi pohvalili, tudi ob sprejemanju rebalansa ni bilo veta, pred rebalansom je pa bil ta dogovor dosežen in tudi nekatere stvari, ki so se takrat obljubljale, kot je zmanjševanje stroškov, tako da ni bilo vedno samo zaradi tega, da je dal Državni svet veto. Ni bila ta praksa, ta praksa je zaradi tega, ko je </font><br/>
<br/>
<b><font size="4">14. TRAK: (SB) – 10.15</font></b><br/>
<br/>
<font size="4">	(nadaljevanje) z nadaljevanjem to kar je bilo lani dogovorjeno je pri tem proračunu korak nazaj. Z ministrom Medvedom, ki je na nek način resorni minister za lokalno samoupravo, je bilo veliko razgovorov z njim in pojasnjevanj tudi izmenjavanje pogledov in smo verjeli pa tudi občine, da se bo na tej poti premaknilo in te ukrepe in procese, ki jih je injiciral jih pozdravljam in imajo tudi vso podporo v združenju občin, pa če hočete tudi v Državnem svetu, ki ga s tem postopkom dajanja veta nekoliko problematizirate. Tako, da znamo. Ampak tisti, ki ne pozna mehanizmov delovanja lokalnih skupnosti in te so zelo zapletene in tako specifične, da jih poznajo tisti, ki tudi na lokalni ravni delujejo in vedo na kakšen način občine financirajo v vseh svojih dejavnostih in pristojnostih / nerazumljivo/ potem tudi vse te probleme, ki se tukaj izpostavljajo, pa ne samo s strani Državnega sveta, predvsem s strani občin in  združenja občin, saj naše delovanje temelji tudi na njihovih, smo pa v Državnem svetu tudi tisti, ki zelo dobro poznamo vso to problematiko na lokalni ravni. Ti veti so bili v Državnem svetu sprejeti brez glasu proti, zdaj že kar nekaj let že samo to je podatek, da je nekaj hudo narobe, ker takšne enotnosti kot se lahko doseže na kosilu pri predsedniku vlade je v Državnem svetu pač ni možno poenotiti ne glede kakšno je mišljene in iz katere politične opcije kdo prihaja. Mi se pogovarjamo tam o bistvu stvar problema, ne pa o vrtičkih. Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod državni svetnik. Nadaljujemo z razpravo. Za menoj so prijavljeni še trije, in sicer poslanki Suzana Lep Šimenko in Karmen Furman, ter poslanec Jože Lenart. Gospe in gospodje, veto Državnega sveta na Zakon o izvrševanju proračunov Republike Slovenije je bil pričakovan. Gre namreč za nekaj kar v slovenski državi nikakor ne moremo razrešiti in tisto nekaj se imenuje razkorak med dejanskimi stroški, ki jih občine imajo pri zagotavljanju svojih z zakonom določenih nalog in pa višino povprečnine, ki je temeljni davčni vir za zagotavljanje izvajanja teh nalog. Izvirni greh oziroma ključni spor je v pravilniki, v pravilniku o določitvi podprogramov, ki se upoštevajo za izračun povprečnih stroškov za financiranje nalog občin. Ta pravilnik je bil sprejet arbitrarno brez nekega resnega sodelovanja reprezentativnih združenj, sploh pa brez upoštevanja njihovih predlogov. Še vedno obstajajo velike dileme glede tega kateri so tisti podprogrami, ki dejansko spadajo v obseg financiranja nalog občin in tukaj sta pogleda Vlade, izvršilne veje oblasti in pogleda tistih, ki se profesionalno vsakodnevno s tem poslovanjem ukvarjajo, različna, različna do te mere, da se ji vsaj na trenutnem nivoju ne da uskladiti in od tod izvirajo tudi največji problemi glede opredelitve o tem katera višina povprečnine je primerna. Gospe in gospodje, mislim, da zdaj že šestič v zadnjem tednu ponavljam, pa bom še enkrat povedal, ker se mi zdi pomembno, 2011 leta je bila povprečnina 554,50, za leto 2019 je bila 573,50 in za drugo leto bo 589,11. Ali je 3,4 % rast v osmih letih napredek ali ne, to naj si oceni vsak sam pri sebi. Ali je so te 3,4 % zadostna rast za financiranje nečesa kar je v generalnem obsegu vredno 2340 milijonov evrov, če kdo misli, da je to dovolj, naj raje premisli še enkrat. Mi smo prej že slišali, da bodo učinki v kolikor bo sprejet, Zakona o finančni </font><br/>
<br/>
<b><font size="4">15. TRAK: (DAG) - 10.20</font></b><br/>
<br/>
<b><font size="4">	</font></b><font size="4">(nadaljevanje) razbremenitvi občin približno 32 milijonov evrov. Če bi danes sprejeli veto Državnega sveta, potem bi iz naslova dohodnine za financiranje občin bilo potrebnih dodatnih 136 milijonov evrov, to pomeni malo več kot 100 milijonov razlike. In ravno teh 100 milijonov je, če boste pogledali zlasti zapisovanja reprezentativnih združenj občin v zadnjih dveh, morda treh letih, zlasti združenja občin, tistih 100 milijonov evrov je temeljno jabolko spora med državo in lokalno samoupravo glede tega, kako opredeliti naloge, ki jih občine morajo opravljati, in njihovo financiranje. Mi imamo seveda tudi poskuse, imeli smo spremembo Zakona o financiranju občin, 1C varianta, v kateri se je spremenila tudi formula za izračun primerne porabe. Na ta način se je nekoliko pospešilo oziroma dodatno financiralo mestne občine, zlasti glede tistega dela prebivalstva, ki je staro do 6 let, in onega dela prebivalstva, ki je staro nad 75 let. Ampak čisto nič se pa ni storilo znotraj celotnega obsega sredstev, ki so namenjena iz dohodnine za financiranje občin. In če se to ne spremeni - in se ni spremenilo -, pomeni nič drugega kot to, da so dodatne druge skupine občin pri tem prikrajšane. Zato moramo vedeti nekaj - kakršnikoli nameni glede spreminjanja metodologije v formuli za izračun primerne porabe, najsi gre tu za ponderje ali pa najsi gre tu za opredeljevanje novih kategorij, so nesmiselni in krivični, če se ne določi dodatnega obsega sredstev za financiranje občin. </font><br/>
<font size="4">	Kar pa se tiče načina poslovanja občin, nekoliko izkušenj imam na tem področju in se mi zdi, da lokalna samouprava na Slovenskem je najbolj plodno gojišče za to, da se lahko izvajajo različne prevare posploševanja. Bom direktno povedal, 212 občin je, mi imamo znotraj funkcionarjev na nivoju teh občin tudi brezsramne bedake, ki delajo neumnosti, ampak ti niso sistem. Mi ne moremo na podlagi nečesa, kar je del, ocenjevati, da to isto velja tudi za celoto, absolutno ne. In ta prevara posploševanja je na nivoju lokalne samouprave nekaj, kar je najhujše, in temu se moramo izogibati. Lokalna samouprava bi naj temeljila na načelu subsidiarnosti. In kaj je bistvo tega načela - na Slovenskem to načelo sicer mi poznamo, tako s teološkega vidika, s pravnega vidika, z upravnega vidika in s političnega vidika, ampak ga ne upoštevamo. Bistvo načela subsidiarnosti je, da se izpelje decentralizacija javnih zadev oziroma pristojnosti na najprimernejšo raven, ki lahko te svoje pristojnosti izpolnjuje. In ravno tu je pa bit problema povprečnine - ne gre za subsidiarnost, ampak gre za arbitrarnost. Arbitrarnost izvršilne veje oblasti nasproti lokalni samoupravi, kjer izvršna veja oblasti v končni posledici vedno sama določi, kako bo, neodvisno od tega, kaj bo to pomenilo za lokalno samoupravo. Če nekoliko poenostavim, velja načelo: občinam bomo dali toliko, kolikor bomo pač dali, župani se bodo že znašli, še vedno so se. Vidite, proti takšnemu načelu se pa je treba boriti. In zato bom jaz osebno tudi vedno glasoval proti takim predlogom in tudi danes potem na plenarni seji Državnega zbora bom glasoval tako, kot sem že prejšnjikrat glasoval, proti Zakonu o izvrševanju proračunov Republike Slovenije v predlogu, kot ga je oblikovala Vlada glede višine povprečnine. </font><br/>
<font size="4">	Hvala lepa, gospe in gospodje. Nadaljujemo razpravo. Poslanka Suzana Lep Šimenko, izvolite. </font><br/>
<br/>
<font size="4">	</font><b><font size="4">SUZANA LEP ŠIMENKO (PS SDS): </font></b><font size="4">Najlepša hvala za besedo. </font><br/>
<font size="4">	Lepo pozdravljeni tudi z moje strani!</font><br/>
<font size="4">	Moram reči, da smo poslanke in poslanci dobili še eno možnost, da v Državnem zboru razmislimo, kaj bomo naredili z Zakonom o izvrševanju proračunov in predvsem glede že izpostavljene povprečnine, ki je namenjena občinam. In mislim, da je bil ta veto popolnoma upravičeno izglasovan, in tudi to, da je bil dejansko soglasno izglasovan, pove veliko. Zavedati </font><br/>
<br/>
<b><font size="4">16. TRAK: (NB) - 10.25</font></b><br/>
<br/>
<font size="4">	(Nadaljevanje) se moramo vsi tukaj, da smo pa tudi vsi, ne samo poslanci Republike Slovenije, ampak smo tudi občani, vsak v svoji občini. </font><br/>
<font size="4">	Moram reči, da se zelo strinjam z vsem kar je povedal moj predhodnik, ne morem se pa strinjati s tem kar je povedal poslanski kolega Ivanuša iz stranke SNS. V prejšnji, ko smo prejšnjič obravnavali na tem matičnem odboru Zakon o izvrševanju proračuna, je dvig povprečnin resda podprl. Je pa na sami plenarki glasoval proti temu oziroma je podprl vladni predlog, da se povprečnine spet znižajo in tudi tisti vmesni predlog, ki smo ga predlagali v SDS skupaj z NSi, ni podprl, tako da več kot očitno ni za dvig povprečnine občin oziroma so ga v vmesnem času tudi ustrezno disciplinirali. Vemo kakšna je stranka SNS. </font><br/>
<font size="4">	Zadeva seveda ni tako enostavna kot izgleda na prvi pogled. Vsi smo občani, kar sem že povedala in veliko nas ne prihaja iz centra Slovenije, ampak nas prihaja iz podeželja. In če kaj, so tukaj, bom rekla, največja tarča in na največji izgubi ravno podeželske občine, saj že glede na to vse kar je bilo danes tukaj povedanega vemo, da za mestne občine se ne naredi veliko, tako ali drugače. Za podeželske občine tiste na obrobju mejne občine, pa izjemno malo. </font><br/>
<font size="4">	Kolega Ivanuša je rekel, da povprečnina ni edini vir financiranja, da imamo ono, tisto… Ja, mogoče res, ni edini vir financiranja. Vsi vemo, da je povprečnina vir financiranja, ki bi naj pokril zakonsko določene obveznosti, ki jih je država prenesla na občine. Včasih tudi kdo od občanov reče, »pa saj, kaj jaz, jaz pa nimam z občino nič«, zato ker enostavno se več kot očitno ne zaveda kaj vse občine počno. In kar je zakonsko določeno, se veže na osnovne šole, veže se na vrtce, veže se na domsko oskrbo ostarelih in katere občine so tukaj najbolj prikrajšane. Tiste, ki so pod povprečju razvitosti. Tiste, ker tiste plačujejo bistveno več za subvencije vrtca, tiste plačujejo več doplačil za domove za ostarele in veste kaj se še dogaja, konkretno vem, v haloških občinah, ljudje so živeli nekje v mestih, na stara leta, ker so pač podedovali staro hišo nekje v Halozah, se tja preselijo. V tej hiši živijo mogoče kakšno leto ali pa niti to ne, gredo v dom za ostarele. Kam pade večina bremena? Na občine, ki dejansko od tistega konkretnega občana skozi celotno njegovo delovno aktivnost niso imele kaj dosti. Na koncu, ko morajo pa plačevati, so pa tukaj tiste občine. Subvencije vrtca. Veste koliko običajno plačujejo občani in koliko občine, v teh manj razvitih občinah, bom zdaj izvzela mestne občine, tam ne vem podatka. Vem pa za tiste haloške občine od koder prihajam. Tam 10 do 20 procentov cene plačajo občani, vse ostalo subvencionira občina. Seveda nikoli ni govora na ta način. vedno se reče, jaz plačam, ne vem, 100 evrov vrtca, mene stane vrtec 150 evrov, nihče pa ne vpraša, da je pa še 300 evrov k temu mora dodati občina. In spet so tukaj prizadete tiste najmanj razvite občine. Da ne govorimo še o doplačilu zdravstvenega zavarovanja, ne vem, plačil obdukcij, plačil v zavetiščih, sofinanciranje raznih knjižnic in podobno. In resnično, meni se zdi resnično nepošteno, ko na drugi strani pa vemo, da edino gonilo razvoja na podeželju so lokalne skupnosti. In ko potem danes poslušamo, ja, število občin 212 jih je, in število občin je preveč. SNS bi očitno tudi manjšal število občin. Potem pa več kot očitno ne veste, kaj vse v tem času od kar so občine, te majhne, samostojne, v teh občinah naredilo in kaj se je prej delalo zgolj v centrih, tam kjer so bila središča tistih večjih občin. Izjemen premik. Izjemen premik in na srečo je bila prejšnja finančna perspektiva še toliko bolj ugodna tudi za občine, da so lahko dejansko vladale s pomočjo evropskih sredstev tudi v izgradnjo prepotrebne infrastrukture. In resnično težko razumem, da poslanec, </font><br/>
<br/>
<b><font size="4">17. TRAK: (VP) 10.35</font></b><br/>
<br/>
<font size="4">	(nadaljevanje) ki prihaja iz Ormoža, ki je daleč od Ljubljane in naj povem, v tem mandatu ima Ormož kar 3 poslance, v prejšnjem ni imel niti enega, sama sem imela tam poslansko pisarno v kolikor je želel kdo od občanov govoriti z poslancem. Ampak mogoče bi včasih je bilo boljše v prejšnjem mandatu, ko ni bilo nobenega, kot pa dejansko takšni poslanci, ki delajo v škodo same občine. In resnično se mi zdi to nepošteno in nefer.</font><br/>
<font size="4">Bilo je vprašanje kaj je ta vlada naredila za občine, da se to ne govori. Enostavno ne vem ene stvari, ki jo je pa ta vlada za občine naredila. In v kolikor je, bi prosila za pojasnilo ministrstvo, da pojasnijo kaj ste pa resnično v tem mandatu za občine naredili. </font><br/>
<font size="4">	Omenjena je bila nova formula za izračun primerne porabe. Ali vi veste kaj to dejansko pomeni? Še večjo centralizacijo in tako, kot je že bilo rečeno – gre zgolj za prerazporeditev sredstev. Summa summarum, še vedno isto sredstev namenjate za občine ampak mestne občine bodo dobile bistveno več po teh izračunih. Konkretno, Ljubljana 4,2 milijona, Maribor 1,3 milijona. Kaj pa ostale občine? Ormož - 190 tisoč bo izgubil. Majšperk – 99 tisoč. Cirkulane – 44 tisoč. To so mičkene občine in za te male občine vsakih 10 tisoč evrov pomeni ogromno, ogromno. In resnično je nepošteno, da stvari vodite na takšen način in grete k še večji centralizaciji Slovenije. Morda nebi bilo slabo, da bi ukinili vsa ta poslanska stanovanja, vsi jih nimamo, ker bi potem bili resnično vsi prisiljeni, da bi se v Ljubljano vsak dan vozili za avtomobili ali pa z javnim prevozom ampak povem po resnici, da večinoma ni mogoč, ker s Ptuja do Ljubljane rabi 2 uri 50. Tudi drugi tir, ne vem kdaj ga bomo gradili v tej smeri. Zdaj se hvalimo, da imamo, ne vem, Wi-Fi na vlakih medtem ko vemo, da ponekod vlaki že vozijo z 600 kilometri na uro. Tako, da to je iluzija, do tega ne bo prišlo. Lahko pa naredimo nekaj, da zaustavimo še večjo centralizacijo države, to pa lahko. In danes imamo poslanci to možnost. Resnično imamo to možnost, še enkrat glasujemo o Zakon o izvrševanju občina. In ne vzemimo po občanu 70 evrov občinam. Zato ker vemo, da bo ves ta denar, ki ga bodo občine dobile, dejansko namenjen v razvoj, dejansko bo namenjen v nove investicije, ki pa izboljšujejo kvaliteto ljudi na podeželju. In s tem bomo tudi zaustavili to, da se bodo mladi izseljevali iz podeželja, da bodo naše obmejne občine ostale naseljene ne pa, da danes smo priča temu, da mladi odhajajo – seveda odhajajo, če pa ni osnovne infrastrukture na tem območju. Če mladi nimajo interneta nekje, ja ne vem, kaj naj se v tem času pa dejansko sploh začne. Ampak žal, to je realnost. In resnično jaz upam, da bo vsaj danes prevladala tista zdrava kmečka pamet ob dejstvu, da imamo rekorden proračun. In da ne govorimo o nekih resnično velikih zneskih. In veliko je govora o skladnem regionalnem razvoju – ni ga in vedno slabše je. Ni ga. Predlagala sem amandma za območje Haloz, seveda v proračunu ni bil podprt. Obrazložitev vlade je bila, da je vlada pripravila delovno skupino, ki bo pripravila posamezne ukrepe. V redu, to smo že slišali, skozi to smo že šli v prejšnjem mandatu. A na drugi strani, ko vprašaš, rečejo, »koliko pa ste za to namenili sredstev?«, »ja, sredstev še pa nismo zagotovili, to pa moramo se še z ministrom za finance dogovoriti«. Ja pa ne me hecat, no. Torej kaj delate? Zgolj ustanovite delovno skupino, da na nek način pomirite ljudi - saj glejte, delamo na tem, vsi resorji so vključeni. Sredstev pa na koncu ne zagotovite. Pa to je norčevanje iz ljudi, resnično.</font><br/>
<font size="4">	In še enkrat danes tukaj pozivam na vas – ne vzemite, glasujte proti temu zakonu, ker je škodljiv in ker dejansko vsakemu občanu v Republiki Sloveniji jemlje 70 evrov, 70 evrov s katerimi se lahko bistveno izboljša kvaliteta življenja. Ker če kdo zna poskrbeti za razvoj podeželja, so to občine.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospa poslanka. </font><br/>
<font size="4">	Replika, poslanec Jani Ivanuša. </font><br/>
<font size="4">	Kolega Ivanuša, replika je 3 minute.</font><br/>
<font size="4">	Prosim.</font><br/>
<br/>
<b><font size="4">	JANI IVANUŠA (PS SNS): </font></b><font size="4">Ja, hvala predsedujoči.</font><br/>
<font size="4">	Rekel bi gospe Šimenkovi, Lep Šimenko, </font><br/>
<br/>
<b><font size="4">18. TRAK: (DAG) - 10.35</font></b><br/>
<br/>
<b><font size="4">	</font></b><font size="4">(nadaljevanje) da pač je nekaj v tem, kar govori, resnice, vendar zavajate, na koncu koncev. Zakaj? Ker vi ste za dvig povprečnin, niste pa za potrditev Zakona o izvrševanju proračuna, tako imenovanega ZIPRS, in tega ne podpirate. In v tem primeru, ker ga ne podpirate, pade vse skupaj. Kaj to pomeni - da se ne bo niti dvig povprečnin s 573,50 dvignil na 593,11. Tu je »štos«, in občina Ormož v primeru ne potrditve ZIPRS, izgubi 190 tisoč evrov, kot vi govorite, in tu je problem in tu je »štos« vsega tega. In to je zavajanje. Jaz pa sem raje za to, da 190 občina Ormož dobi več drugo leto, kakor pa da ostane na tem nivoju, kakor je zdaj. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Nadaljujemo razpravo. Poslanka Karmen Furman, za njo poslanec Jože Lenart. Kolegica Furman, izvolite. </font><br/>
<br/>
<font size="4">	</font><b><font size="4">MAG. KARMEN FURMAN (PS SDS): </font></b><font size="4">Hvala lepa za besedo. </font><br/>
<font size="4">	Tudi danes bom govorila predvsem kot bivša direktorica občinske uprave; namreč, preden sem bila izvoljena v parlament, sem bila 12 let zaposlena v lokalni samoupravi in od tega kar 7 let kot direktorica občinske uprave. Moram reči, da danes težko poslušam razpravo posameznih poslancev, ker resnično ne razumem tega, da takšen odnos države do lokalnih skupnosti, ki se očitno nadaljuje, izhaja že iz preteklosti in se očitno tudi nadaljuje pod sedanjo Vlado, se še vedno podpira. Glede na dejstvo, da imamo predsednika Vlade, ki je bil nekoč sam župan, bi pričakovala, da bo pa vendarle nekoliko več razumevanja glede razvoja lokalne samouprave, da se bo tu naredil korak, premik naprej. Vemo, kako je bil gospod Šarec glasen nekoč in kritičen do tega, kakšna povprečnina se izračunava v državi. Zdaj pa očitno, ko je sam postal predsednik Vlade, je nekako na ta dejstva kar pozabil. Kolegica Lep Šimenko pred mano je odlično opisala razmere v lokalnih samoupravah oziroma v občinah, predvsem tistih ne mestnih, manjših občinah, ki, žal, imajo že v izhodišču nekoliko slabše pogoje za svoje delovanje. Je pa res, da k temu s svojimi potezami, s kršitvijo zakonodaje veselo pomaga tudi ministrstvo oziroma tudi Vlada, pa katerakoli je že bila do sedaj, prejšnja ali pa tudi sedanja. Namreč, krši se zakonodaja, ja, to sem omenila. Tudi Združenje občin in Skupnost občin kot instituciji na tem področju sta vas opozorili, namreč, da povprečnina ni v skladu z Zakonom o financiranju občin, kajti ni bil upoštevan 6. člen zakona, in sicer bi tu morali povprečnino izračunati tako, da bi občinam pripadalo 54 % vplačane dohodnine iz predpreteklega leta. Glede na to, kakšen je trenutno izračun oziroma je bila, žal, potrjena povprečnina, je ta procent zgolj 49,6 % vplačane dohodnine iz leta 2018. In če to dam v realni znesek, kaj torej to pomeni za občine, pridemo do tega, da se je občine prikrajšalo za približno 98 milijonov sredstev. Povprečnina, kakršna je bila določena, pa tudi ni v skladu z 12. členom Zakona o financiranju občin, in sicer, nerealno so bile upoštevane zakonske naloge oziroma obveznosti, ki bi naj jih občine izvajale, kajti glede na dejstvo, da občine že prej niso dobivale zadostne povprečnine za izvajanje vseh svojih zakonskih nalog in obveznosti, jih tudi niso mogle v vsem obsegu izvajati. In zdaj ste vi na osnovi tega štiriletnega obdobja, kot določa zakon, torej posledično tudi izračunavali nižjo povprečnino občinam. Kaj to pomeni? To pomeni, da ste </font><br/>
<br/>
<b><font size="4">19. TRAK (VI) 10.40</font></b><br/>
<br/>
<font size="4">	(Nadaljevanje) v bistvu vse slovenske občine, vseh 212 slovenskih občin prikrajšali za proračunska sredstva. In če občine ne bodo dobile zadostna sredstva za izvajanje nalog, ki jim pač vi kot vlada narekujete se bodo seveda ta sredstva črpala iz investicijskih sredstev in znova manj investicij za naše občane. </font><br/>
<font size="4">	Ker je pa bilo danes že rečeno tudi marsikaj o pripravi nove formule primerne porabe za lokalne skupnosti, jaz upam, da v takšnem osnutku, kot je bila predložena nikoli ne bo sprejeta. Kajti, ta nova formula znova kaže na očitno centralizacijo države. Dejstvo je, da Vlada, ko je pripravila formulo in jo posredovala lokalnim skupnostim sploh ni naredila nobenih izračunov kaj to pomeni konkretno za posamezno občino. In ker jih tudi po večkratnih pozivih ni bila pripravljena narediti jih je pa naredilo Združenje občin. In iz teh izračunov je bilo jasno razvidno, da bodo znova pridobile, tako kot je že kolegica povedala pred menoj mestne občine. Znova se bo pa jemalo tistim manjšim občinam, podeželskim občinam, ki so torej že tako v osnovi za marsikaj prikrajšane. Iz prakse, moram tudi povedati, da ne samo to,  da se lokalnim skupnostim ne daje zadosti finančnih sredstev za izvajanje zakonskih nalog in obveznosti na žalost država ne izpolnjuje niti svojih obveznosti, ki bi jih bila dolžna izvajati po zakonu. In ker jih država ne izpolnjuje so potem lokalne skupnosti tiste, ki so jih primorane izpolnjevati, kajti navsezadnje so one tiste, ki so v prvi vrsti v nekem odnosu z lokalnim prebivalstvom. Tukaj govorim, recimo, v prejšnjem letu o dvigu plač, tudi o dvigu plač v javnem sektorju, ki ta je povzročila Vlada oziroma je dala predlog vlada. Bilo je izglasovano, določeno, tudi bom rekla, upravičeno, morda nekaj tudi ne. Ampak dejstvo je, da dvig plač je povzročil posledično tudi manjko v proračunih občin. Država pa za to sredstev ni zagotovila. Imeli smo že večkrat pereče področje dolgotrajne oskrbe, zlasti glede na demografsko sliko, ki jo imamo v naši državi. Tukaj moram reči, da so predvsem lokalne skupnosti tiste, ki rešujejo to področje. To je v bistvu primarna zakonska obveznost oziroma naloga države. </font><br/>
<font size="4">	Ne bom naštevala več drugih zakonskih obveznosti, jih je še veliko in ne bom kratila s tem časa. Zgolj bi še enkrat opozorila vse tiste koalicijske poslance, ki podpirate takšne povprečnine, da je takšno glasovanje v bistvu glasovanje proti investicijam v vaših krajih, v vaših občinah, da je to v bistvu glasovanje proti enakomernemu lokalnemu razvoju v naši državi in prav je, da vendarle razmislite, imate danes popravni izpit in glasujete tako, kot je prav. Torej, da glasujete za to, da boste vi v vašem kraju, v vaših občinah imeli na razpolago dovolj finančnih sredstev, da bodo vaši občani lahko gradili ceste, da boste vi imeli manjše položnice za vrtce, šole, komunalne storitve in drugo. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa, gospa poslanka. Nadaljujemo razpravo. Na vrsti je poslanec Jože Lenart. Izvolite. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa, predsednik. Spoštovane kolegice in kolegi!</font><br/>
<font size="4">	Nekateri poslanci ste danes izkoristili dejstvo in govorite koliko bodo občine izgubile. Mislim,da je to popolnoma napačna terminologija. Kajti, občine, to, kar si želimo, sploh še ni bilo odobreno. Gre za dvig treh procentov, kar je odobreno in vključeno v proračun in seveda nekateri si želite oziroma želimo, po svoje, dati občinam </font><br/>
<br/>
<b><font size="4">20. TRAK: (TB) – 10.45</font></b><br/>
<br/>
<font size="4">	(nadaljevanje) bistveno več, vendar poskušajmo analizirat zadevo nekoliko drugače. Tudi sam sem, želim si razčistit to zadevo, ali smo res v tem proračunu občine prikrajšali za nekaj, kar jim pripada, pa jim nočemo dat. Tako je nekako slišat v zadnjem mesecu iz vsega tega.</font><br/>
<font size="4">	Glejte, rast gospodarstva je omogočila, da smo ukinili oziroma ti varčevalni ukrepi, ki so bili uvedeni v času krize, to se pravi, po letu 2008 in šele v 2019, to se pravi, po proračunu 2018, ko se je pojavil res zagotovljen ta dosežek, smo lahko te varčevalne ukrepe odpravili. Zdaj pa če temu primerjamo, kaj se je pa dogajalo z povprečninami z občinami. Jaz sem si naredil analizo od leta 2007. Zakaj? Zato, ker po 2007 je nastala tista kriza in povprečnina 2007 je znašala 469,45 evrov, za 2020 pa govorimo o 589,11 evrov. Razlika je 120 evrov ali 25,5 % povečanje. Jaz mislim, da se moramo pogovarjat tako. Saj smo slišali danes tudi druge primerjave. Seveda, tudi jaz bom zdajle poudaril, da ta Vlada je pa namenila občinam za slabih 80 milijonov več. To se pravi nekako rast, kot grejo gor tudi pokojnine in vse ostalo.</font><br/>
<font size="4">Želel bi pa tu omenit še nekaj, da je v nastanku krize 2009, to se pravi, leto po tej krizi, je povprečnina zrastla za 11 %, ali točno 10,8 %. Jaz mislim, da tu se je tu zgodila takrat neka napaka. To se pravi, da takrat občine niso šle v korak z varčevanjem in seveda je potem temu sledilo, ker je kriza izbruhnila z vso silo, vsi so varčevali, občine so dobile ravno tisto leto po krizi, nekoliko več in se je potem to povečevanje, v naslednjih petih letih ustavilo oziroma se je celo nekoliko zmanjšalo.</font><br/>
<font size="4">Ampak, glejte, 2017, ko še ni bilo presežkov v proračunu, ni še bilo konec krize, se je občinam že namenilo več in je ta rast popolnoma bila v skladu z, bom rekel, z ostalo rastjo, tudi pokojnin, 2,2, 3,3, 4,1 in pa predlog za 2020, 2,7 %. Če gledamo na to tako, mislim, da nismo napravili nobene krivice, ampak smo se nekako držali tudi tega fiskalnega pravila, ki je bil takrat, pred krizo, popolnoma pozabljen oziroma se potrošnja, ni sledila temu, kar smo ustvarjali in smo se zadolževali in jaz mislim, da tudi ta Vlada ravna dokaj premišljeno in v skladu z tem, kar smo dolžni delat in da ne pretiravamo nikjer. Seveda se sam tudi strinjam. Normalno v, na, to se pravi, na lokalnem nivoju, vrtci, osnovno šolstvo, šport, kultura, primarno zdravstvo in seveda, infrastruktura. Tam bomo živeli in tu je neki razvoj za naše boljše življenje, to je dejstvo, ampak, ravnat moramo preudarno, trošit toliko, kolikor ustvarimo in jaz mislim, da s temi 25 %, 25,5 % dviga, to se pravi, leta pred krizo in danes je to čisto popolnoma normalna slika.</font><br/>
<font size="4">Zdaj, omenil bi še rad naslednje – da Vlada se pogovarja, ničesar ni zaprto. Sicer je prej predsednik rekel, da ta Zakon o finančni razbremenitvi občin danes ni tema, ampak to je tudi že pripravljeno, vloženo v Državni zbor, to se pravi, da gremo z roko tudi v tej smeri in tega ne smemo pozabit. To se pravi, pomembno pa je, da se Vlada pogovarja, tudi doslej se je pogovarjala in zelo pomembno, da je, čeprav je bilo danes že desetkrat najmanj omenjeno, da ta formula primerne porabe je bila </font><br/>
<br/>
<b><font size="4">21. TRAK: (VP) 10.50</font></b><br/>
<br/>
<font size="4">	(nadaljevanje) po desetih, enajstih letih prvič v celoti zagotovljeno. To se pravi, nismo zmanjševali – kolikor je formula prenesla, toliko smo dali. In tudi tu je treba poudariti – vlada se pogovarja. Vsi se zavedamo, da verjetno ta formula tudi ni tista prava pravična in okrog tega se bo pogovarjalo in se verjetno tudi kaj spremenilo. Želim opozoriti še na nekaj – da moramo tu omeniti tudi investicije občin, kjer se koristijo evropska sredstva, to se pravi strukturnih skladov, kjer se tudi opozarja, da smo premalo strokovni, da premalo črpamo. In v tem delu potem tudi država pomaga. To so pa tisti dodatni viri in če bomo tud bolj uspešni, se bo tudi iz teh virov potem občinam pomagalo več. Mislim, da prehajamo to obdobje, ker smo zdaj v zaostanku, ne zaradi nekih malomarnosti, kot se želi prikazati ampak zaradi tega, ker se je zamujalo že v štartu. Že Evropska komisija je šele leta 2016 dala osnovne okvire in da se bo v naslednjih dveh, treh letih maksimalno to koristilo in tudi tu moramo iz proračuna zagotoviti, da se bo tem občinam za investicije pomagalo več. </font><br/>
<font size="4">	Toliko, želim, da realno gledamo na celo sliko in ne, da delamo iz tega populizma, predvsem pa ne želim, da govorimo, da bodo občine zaradi tega kar danes sprejemamo, izgubljale. Ni res – dvig je vsa leta ampak v tisti normalno, primerni višini dvigovanja, ne pa z nekimi skoki, ki bi odstopali od vsega ostalega in bi potem ogrozili sam proračun.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK ROBER POLNAR: </font></b><font size="4">Hvala, gospod poslanec.</font><br/>
<font size="4">	Gospe in gospodje, preden nadaljujejo z razpravo, bi želel samo eno opozorilo. Zelo primerno je, če vemo o čem govorimo. Zlasti v Državnem zboru. In kadar govorimo o povprečnini, pa govorimo o njeni višini v določenih letih, je potrebno vedeti tudi kakšna je bila v tistem konkretnem letu dolžnost občin, da opravljajo svoje zakonsko določene naloge in kako je bila opredeljena. V letu 2017, ki je bilo tu omenjeno, je bila povprečnina v višini 533 evrov. Ministrstvo za finance je za leto 2017 po metodologiji v Zakonu o financiranju občin izračunalo višini povprečnine, ki je za tisto leto znašala 647,89 evra. Realizirana je bila pa v višini 533. Zato pravim, da je dobro vedeti o čem govorimo. </font><br/>
<font size="4">	Nadaljujemo z razpravo. Na vrsti je poslanec Robert Pavšič. Za njim poslanec Jani Ivanuša.</font><br/>
<font size="4">	Kolega Pavšič, prosim.</font><br/>
<br/>
<b><font size="4">	ROBERT PAVŠIČ (PS LMŠ): </font></b><font size="4">Dober dan vsem skupaj. </font><br/>
<font size="4">	Uvodoma smo v prvi razpravi slišali, da bo drugo leto 25 let od tega, ko smo imeli prve lokalne volitve. V naslednjem stavku pa lahko dodamo, da bo tudi 25 let od tega, ko smo konkretno razdrobili našo celotno državo na 212 delov. In zdajle seveda je potrebno občine in njihovo financiranje razumeti. Ampak je pa treba razumeti tudi ekonomijo obsega – večje občine dobijo več sredstev, ker imajo tudi večjo površino, več ljudi in tako naprej. In imamo uspešne občine in uspešne župane in povprečne občine in povprečne župane, imamo pa tudi neuspešne župane in neuspešne občine. Zakaj? Ena majhna občina hoče zgraditi osnovno šolo, popolnoma legitimno, popolnoma prav in se zakreditira, zadolži do najvišje možne mere kolikor se pač zakonsko lahko. Ampak kaj se s tem zgodi? Ves gibalni moment za naslednjih kar nekaj let, tudi 10 let, je s tem zginil. Tako, da potrebno je dejansko vzeti v obzir tudi ekonomijo obsega, pa brez kakršnega koli obtoževanja pa ne vem česa še. Čeprav danes smo slišali veliko očitkov ne, navrženimi med raznimi kosili, da smo proti enakomernemu razvoju, da dejansko jemljemo iz žepov občank in občanov in tako naprej. Mislim, to je, če ne drugega je pa nedostojno.  </font><br/>
<br/>
<b><font size="4">22. TRAK: (AB) – 10.55 </font></b><br/>
<br/>
<b><font size="4">	</font></b><font size="4">(nadaljevanje) Ko smo na zadnjem odboru pred sprejemom na plenarnem zasedanju obravnavali ZIPRS, smo pred tem obravnavali še amandmaje na proračun. Amandmajev je bilo približno za 500 milijonov, potem ko ti amandmaji seveda niso šli vsi skozi, čeprav kar nekaj smo jih tudi v opoziciji potrdili. Je pa nastopil en drug političen moment, kar je popolnoma prozorno, da danes ne govorimo o povprečninah pa primernih porabah, ampak govorimo o političnem momentu poskusa blokiranja te države in te vlade. 140 milijonov na ZIPRS in ko še to ni šlo potem skozi na plenarnem zasedanju, se je pa začela licitacija z neko aritmetično sredino. Pa dajmo vsaj toliko, če drugo ne gre. Pa ni vprašanje o višini sredstev. Ga ni med nami tukaj nobenega, ki ne bi dal občinam tudi tisoč evrov povprečnine, če bi to šlo resnično. Vprašanje je usklajenosti s proračunom. Zato je ta politični manever zelo prozoren in ni vprašanje povprečnina. Tudi zakonodajna pravno služba in predstavniki državnega sveta so danes izpostavili, ni vprašanje ne zakona o izvrševanju proračuna in ni povprečnina problem. Problem je zakon o financiranju občin. In tudi veto po mnenju ZPS-ja posega vsebinsko v zakon o financiranju občin, tako da že tukaj se zgleda naša politična mentaliteta razhaja. Jaz seveda bom podprl vladni zakon, ker vem, da so iz proračuna kljub strukturnim težavam izvlekli maksimum tudi za občine. Ampak je potrebno biti realen. Tako kot si ena majhna občina s 5 tisoč prebivalci ne more privoščiti investicije v višini 15 milijonov evrov, tudi ta država ta trenutek ne more dati tisoč evrov, ali pa 700 ali pa 800 evrov povprečnine. Je pa prav seveda, da se govori o tem, da imajo občine težavo, ampak nimajo vse občine težav. Nekatere imajo, druge imajo pa malo manjše. Seveda vsak evro prav pride in lokalne skupnosti skupaj z župani znajo te evre zelo dobro obračat in je to tisto, kar to državo dejansko pelje tu naprej, ampak dajmo pa na vse skupaj pogledat ne skozi neka rožnata očala, ampak skozi neko prizmo realnosti in jaz pričakujem, da se bo v naslednjem letu, kar je tudi zagotovilo ministra, pogovarjalo naprej o uskladitvi povprečnin in potem še o potencialnih spremembah zakona o financiranju občin. In tudi ko smo izpostavili, da imamo planiran proračunski presežek, s tistim bi lahko marsikaj rešili, ampak ko smo rekli, da bi bilo pa v tem primeru potrebno dobiti šestdeset glasov v tem Državnem zboru in malce bolj ohlapno narediti fiskalno pravilo, smo pa takoj začeli rušiti temelje te države. Tako da, enkrat se bo treba odločit kaj želimo; ali živeti s tistim, kar trenutno imamo pa kar podjetniki in gospodarstvo ustvari, ali pa v skladu s tistim kakšne želje imamo, ampak želje pa realnost se vedno razhajajo. </font><br/>
<font size="4">	Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala gospod poslanec. Poslanec Jani Ivanuša izvolite, imate besedo. </font><br/>
<br/>
<b><font size="4">JANI IVANUŠA (PS SNS): </font></b><font size="4">Ja hvala še enkrat. </font><br/>
<font size="4">Bom zelo kratek, da vam ne bom jemal časa. Samo bi poudaril, da me ne boste narobe razumeli, jaz nimam nič proti 212. občini, je pa dejstvo, če bi se pa občina zmanjševala, oziroma število občin, bi pa se povprečnina dvigovala, to je pa dejstvo in sprašujem se, kje je problem, srž problema. 212 ali je občine iz vseh 212 imajo strokovnjaka za javna naročila, to je sicer že gospod pred mano povedal. Ali imamo 212 strokovnjakov za finance, to je vprašanje, če to funkcionira tako kot bi moralo in to je edini problem. </font><br/>
<br/>
<b><font size="4">23. TRAK: (DAG) - 11.00</font></b><br/>
<br/>
<b><font size="4">	</font></b><font size="4">(nadaljevanje) To je pa tudi vse, kar sem mislil, da daste… / govorita oba hkrati/</font><br/>
<font size="4"> </font><br/>
<b><font size="4">	PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Nadaljujemo razpravo. Poslanec Andrej Šircelj, izvolite.</font><br/>
<br/>
<font size="4">	</font><b><font size="4">MAG. ANDREJ ŠIRCELJ (PS SDS): </font></b><font size="4">Hvala lepa.	</font><br/>
<font size="4">	Rad bi seznanil kolegice in kolege, predvsem tiste, ki so danes prvič v Državnem zboru oziroma v tem mandatu prvič v Državnem zboru, da imamo v službah Državnega zbora zapise vsega tistega, kar je bilo v Državnem zboru že povedano. In ko se pogovarjamo o občinah, priporočam, da si pogledate, preletite vsaj nekaj razprav iz zadnjih petih let o financiranju občin. Lahko boste ugotovili, da so te razprave zelo podobne današnji in da so te razprave takšne, da se vedno govori, kako se bo nekaj naredilo in kako bo tista Vlada nekaj naredila, občine so pa približno v enakem položaju stalno. Stalno so v položaju, kot je kolegica že omenila, financiranja v nasprotju s 6. in 12. členom Zakona o financiranju občin. To je prva zadeva. Druga zadeva je, da so občine dobile dodatne naloge. Zaradi tega je vleči neko finančno zaporedje, kako je bilo leta 2007 pa kako je ta rast potekala, kolega Lenart, za 25 %, pač lahko rečem, milo rečeno, pomanjkljivo, 25 %, okej, ali 24 ali kolikor ste izračunali, ampak občine so dobile toliko in toliko več dela. Toliko več so morale plačevati zaradi tega, namesto nekoga, namesto države, kakorkoli že. Zaradi tega je to, da se reče, glejte, v zadnjih 12 letih so občine dobile za 25 % več, glejte, to je čista matematika, ker ne povzema tega, kaj so morale dejansko več financirati, ker jim je določeno z zakonom, ne, ker bi same hotele. Tako s tega zornega kota so te vaše razprave pomanjkljive, ne bom rekel zavajajoče, jaz sem pač vljuden človek, lahko si pa nekdo misli, da so s tega zornega kota tudi zavajajoče. </font><br/>
<font size="4">	Naslednje vprašanje je, prvič, ne zdaj, koliko se nam zdi tukaj, da bi mi morali dati denarja za občine, koliko je bruto družbeni proizvod in tako naprej, koliko je rast pokojnin. Gospe in gospodje, mi smo tukaj v Državnem zboru, ki je zakonodajni organ, in Državni zbor mora slediti zakonom, ki jih je sam sprejel. In tu financiranje občin ne poteka v skladu z zakonom, ki ga je sam sprejel, tistim osnovnim Zakonom o financiranju občin. Seveda bo formalnopravno to lahko urejeno, ker zdaj nek drug zakon namesto tiste določbe določi nekaj drugega in tako naprej. Imamo tudi zakon, glejte, ki formalnopravno deluje, kjer je iz 25 zakonov vse spravljeno v en zakon, kaj je bilo drugače in kako naj drugače deluje. Ampak to je enostavno, lahko rečemo, na koncu neko pravno strašilo, in to je pač to, da se trenutno financiranje občin prilagaja nekim trenutnim ne razmeram, ampak, bom rekel tako, trenutno temu, kaj se zdi ljudem na Ministrstvu za finance primerno, da občine dobijo. Taka je pač ta zadeva. Ampak, če grem v izhodišče, pet let se že to dogaja, najmanj pet let ali pa mogoče še več, deset, zdaj ne morem reči, ampak stalno se to dogaja. In jaz mislim, da se to ne dogaja slučajno. Jaz sem nehal verjeti v to, da se to dogaja zaradi tega, ker ni denarja. Jaz mislim, da je tu nek drug projekt, da je tu nek drug, če hočete, strateški projekt, da se določene občine - in nekateri ste o tem govorili, ko ste govorili tudi o obsegu občin ali kako že, kolega Pavšič, / oglašanje v ozadju/ </font><br/>
<br/>
<b><font size="4">24. TRAK: (VP) 11.05</font></b><br/>
<br/>
<font size="4">	(nadaljevanje) o ekonomiji obsega in tako naprej. Skratka, glejte, ampak vi ne morete to delati preko financiranja, da boste spreminjali število občin, delovanje občin, prek financiranja. Ampak če se boste za to odločili, morate to pač postaviti v neko drugo zakonodajo. Kar sem jaz seveda odločno proti. Ampak tukaj je dejansko nek strateški cilj, da se oslabi najbolj revnejše občine, najmanjše občine. Zdaj tukaj najmanjše, še enkrat, ali gre za število prebivalcev ali gre za površino. In da se danes samo nadaljuje tista politika, skratka, da se bo toliko in toliko občin, enostavno se jih želi ukiniti. Jaz ne morem več verjeti, da gre tukaj za to, ker pač ni nekaj denarja, se je nekdo nekaj spomnil. Ker tukaj gre za permanentno financiranje občin, ki ne pokriva vseh zakonskih določb z tistim denarjem, ki bi ga dejansko tukaj morali govoriti. O tem sta govorile moje kolegice. In glejte, to je pa nesprejemljivo. To je pa nesprejemljivo. In če nekdo vleče dejansko take poteze iz leta v , iz mesec v mesec, je to dejansko nesprejemljivo, ker to ima demografske posledice, ima socialne posledice, ima seveda posledice kako ljudje v določenih predelih živijo, ima posledice, bom rekel, na celoten ustroj te države.</font><br/>
<font size="4">Veste, in še nekaj - to je tudi populistično, da poskus blokiranja države, kolega Pavšič. Nič se ne blokira države, nič se ne blokira države. Ustava, zakonodaja in tako naprej ima točno določena pravila kaj se zgodi, če proračun ni sprejet, točno določena pravila. In država deluje naprej. Lahko se zdaj seveda pogovarjamo kako, s koliko denarja in tako naprej in tako naprej ampak država deluje naprej. In to, kar pravite, je zavajajoče. Država deluje, država danes, če ne bo sprejet tale Zakon o izvrševanju proračuna, glejte, ne bo prenehala obstajati pa prenehala delovati. Nikar ne mislite, da bodo zaradi tega avtobusi na cestah obstali ali pa, da bodo vsi vzvratno vozili. Ali pa po levi, po desni, v nasprotno smer. Nič od tega se ne bo zgodilo in jutri bo popolnoma enak dan, kot je današnji. Tako, da to je vaše zavajanje in vaše strašenje ljudi, da se bo zdaj nekaj ustavilo. </font><br/>
<font size="4">Tako, da glejte, mi moramo samo vedeti ali pa se sprijazniti s tem, da pač za tem projektom financiranja občin oziroma premalo financiranja občin, je nek drug projekt, ki si želi preureditev občin. Ki si želi seveda nekaj drugega narediti v tej državi. Nekaj drugega, kar je bilo narejeno, ko je bilo tudi govorjeno o tem, da ekonomija obsega in skratka preko tega seveda pridete do nečesa drugega. Ampak gospe in gospodje, kolegi in kolegice, pot ni prava. In tako se ne dela, na račun ljudi. Na račun socialnih sprememb, demografskih sprememb v državi in na račun ljudi.</font><br/>
<font size="4">Tako, da toliko o moji razpravi. Jaz, še enkat, jaz ne verjamem, da gre tukaj za 100 milijonov. Minister ima 100 milijonov? Glejte, bom pač imel malo manjši presežek. Ampak 100 milijonov obstaja danes ali bo pa od drugih vzel. Kakor koli vzamete, minister lahko se smejite ampak tukaj gre za nek drug projekt, tu gre za vsebino, tukaj ne gre za 100 milijonov. Tukaj ne gre za 100 milijonov, ker teh 100 milijonov se predolgo vleče. In čez 5 let, morda boste minister še naprej ali pa ne, boste videli, da tukaj ne gre za 100 milijonov. Tukaj gre za preureditev lokalne ureditve v tej državi. </font><br/>
<font size="4">Hvala lepa. </font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Prejel sem eno pooblastilo in sicer poslanec Jernej Vrtovec nadomešča poslanca Jožefa Horvata iz poslanske skupine Nove Slovenije. </font><br/>
<font size="4">Nadaljujemo z dvema replikama. Najprej je na vrsti za repliko poslanec Robert Pavšič.</font><br/>
<font size="4">Prosim.</font><br/>
<br/>
<b><font size="4">ROBERT PAVŠIČ (PS LMŠ): </font></b><font size="4">Hvala lepa.</font><br/>
<font size="4">Jaz bi rad samo</font><br/>
<br/>
<b><font size="4">25. TRAK: (TB) – 11.10</font></b><br/>
<br/>
<font size="4">	(nadaljevanje) pojasnil, verjetno sva se narobe razumela. Jaz nisem zagovarjal zmanjšanje števila občin, govoril sem samo, da jih je treba različno obravnavat, predvsem v relaciji z Zakonom o financiranju občin, ki je potreben novelacije. Ravno zaradi tega načina financiranja so manjše občine, ne glede na to, kje so, prikrajšane za izvedbo večjih projektov. Samo o tem sem govoril, ne pa o tem, da bi bilo treba kakorkoli posegat v število občin, ker za to je pa potreben malo širši konsenz, ne pa mnenje enega poslanca.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, kolega Pavšič.</font><br/>
<font size="4">Replika, poslanec Jože Lenart.</font><br/>
<font size="4">Prosim.</font><br/>
<br/>
<b><font size="4">JOŽE LENART (PS LMŠ):</font></b><font size="4"> Hvala lepa.</font><br/>
<font size="4">Ja, kolega Šircelj, se popolnoma strinjam. Mislim, da je ena tistih osnovnih naših vrlin poslancev, da ljudem nalijemo čistega vina, zato sem jaz tudi postregel z večimi podatki, kajne, ko sem to analiziral. Seveda, ta podatek je takšen, kot je, 25 % dvig, se tudi s predsednikom strinjam, da so se verjetno vmes kakšne dodatne naloge povečevale, zato sem tudi omenil, da zdaj pa prihaja Zakon o finančni razbremenitvi občin, tudi tu prihajamo nasproti.</font><br/>
<font size="4">Dejstvo pa je še eno, da podatek, ki ga prej nisem povedal, dodana vrednost, ki mislim, da je eden temeljnih kazalcev rasti, pa v tem obdobju ni presegel 20 %. Na 2… to se pravi, 2018 na 2007, znaša točno 15,5 %, seveda, manjka ji pa tu 2 leti. To se pravi, preseganje tu 20 % ne bo, povprečnina pa je zrastla za 25,5 %. Mislim, da smo tu lahko realni in da tudi ti podatki nekaj povedo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">Besedo dajem državnemu sekretarju na Ministrstvu za javno upravo.</font><br/>
<font size="4">Gospod Leon Behin, izvolite.</font><br/>
<br/>
<b><font size="4">LEON BEHIN:</font></b><font size="4"> Hvala lepa, gospod predsednik, spoštovani poslanke in poslanci.</font><br/>
<font size="4">Jaz ne bi želel preveč na dolgo tudi razpravljat o tem…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Saj to, vas prosim, gospod Behin, res, da ste kratki, ker moramo še danes poročila odbora pripravit, ob 15. uri namreč je plenarna seja.</font><br/>
<font size="4">Izvolite, prosim.</font><br/>
<br/>
<b><font size="4">LEON BEHIN:</font></b><font size="4"> Absolutno, hvala lepa.</font><br/>
<font size="4">Bi pa želel mogoče v tem strokovnem delu samo en stavek. Tukaj govorimo, ko govorimo o občinah, govorimo o zelo zakompliciranem sistemu, tako določitve primerne uporabe, razdelitve 54 % dohodnine, kot povprečnine, kot tudi finančne izravnave in vsega ostalega in ko govorimo o spoštovanju Zakona o financiranju občin, je seveda to bit, treba bit zelo natančen, kajti, vse te kategorije so med seboj povezane in jih je treba tudi tako, tudi pogledat.</font><br/>
<font size="4">Moj del se bo bolj nanašal na tisti del, kjer govorimo o tem, kaj je bilo v zadnjih dveh letih narejenega v dialogu z občinami oziroma, kaj se je spremenilo do občin, pod to Vlado. Dejstvo je, da je takoj sklenjen bil dogovor o tem, kaj bomo počeli, da se je več 10, skoraj 40 zakonov pogledalo v tem času, v kakšni so obsegi sredstev oziroma nalog, ki so bile dodeljene občinam v različnem časovnem obdobju in kakšno je pokrivanje, s strani države, stroškov, ki so bili naloženi s temi nalogami občine in ugotovljeno je, to ni nobena skrivnost ni in je povsem jasno, da velik del teh nalogov ni v 100 % delu pokrit pri posameznih občinah, če govorimo generalno, še posebej pa, če pogledamo pri posameznih občinah, kajti sistem razdelitve sredstev, ki temelji v tej državi, gre za solidarnost med občinami in nekatere občine dobivajo z naslova solidarnosti veliko večja sredstva, kot jih dobivajo nekateri in na podlagi pregleda vsega tega, kjer smo se, vsa združenja, plus ministrstvo, plus ostali resorji, strinjali, je bila narejena prioriteta, kaj, ko bomo to zadevo reševali, ob prvi prioriteti so bili, priprava zakona o zmanjševanju stroškov občine in nekaterih administrativnih razbremenitvah in to, o čemer smo govorili, je pripravljen zakon, ki naj bi bil ta teden še na Vladi in potem poslan v sam parlament, ki obsega 7 zakonodajnih sprememb različnih zakonov in katerega letni učinek naj bi bil približno 30 do 33 milijonov evrov, odvisno seveda, ker govorimo o brezposelnih osebah, pomočnikih in mrliško ogledniški službi in točnega zneska seveda ni možno načrtovati in za ta znesek je potrebno poudarit, se ne bo povečevala ali zmanjševala povprečnina ali pa katerikoli drugi del, ampak gre za dele razbremenitve, ki ga prevzamejo posamezne občine.</font><br/>
<font size="4">Tako da pač, to je eden od tistih in tudi komisija je jasno povedala, ki jo sestavljajo vsi deležniki, da bo nadaljevala s temi zadevami. V predlogu je še 5 zakonov v drugem delu in tudi sprememba Zakona o financiranju občin, </font><br/>
<br/>
<b><font size="4">26. TRAK: (AB) – 11.15</font></b><br/>
<br/>
<b><font size="4">	</font></b><font size="4">(nadaljevanje) predvsem v tistem 21. in 23. členu, ki je pa namenjen investicijam o katerih smo tudi danes govorili in če se pogleda proračun, so tukaj namenjena več 10 milijonska sredstva, tudi z naslova investicij za posamezne občine, ki jim bodo pač v teh dveh proračunih, predlogih bile narejene. Sam bi pa mogoče samo še, ko govorimo zelo seveda in citiramo določene podatke po različnih letih, predvsem pri primerni porabi oziroma povprečnini, ko govorimo od leta 2007 do 2019, lahko vsak vzame svojo številko, če jo jaz vzamem leta 2015, ko je bila 522, govorimo praktično o deset procentnem dvigu. Treba je praktično pogledati kako se je formula spreminjala in spreminjanje te formule je pa tisto, kar je največji problem in na katerega opozarjate tako vsi poslanci pozicije kot opozicije in kjer je bil narejen en poskus tudi v poletnem času, ki se je na srečo zelo klavrno končal, kajti tam je šlo za dodajanje določenih sredstev zaradi povečanja plač, kjer je posebno bilo izrazito to povečanje v mestnih občinah, nekaterih občinah, drugih manj, ker je pa to vezna posoda, je potem prišlo, da praktično vseh 212 dobi drugačno sredstva in je seveda to jasno pokazano, da samo z dvigovanjem povprečnine, se bodo razlike v tej državi povečevale, pa bom povedal zakaj se bodo povečevale; razlike nastanejo zato, ker se pri izračunu primerne porabe upošteva raznolikost občin glede na število prebivalcev, še posebej kot je izpostavil zelo dober poznavalec predsednik, mlajših od 15 in starejših od 65 let ter dolžine lokalnih /nerazumljivo/. Zvišanje povprečnine najbolj vpliva na dvig porabe tistih občin, ki tradicionalno prejemajo več od višine povprečnine, kar pomeni, da z zvišanjem povprečnine še posebej dajemo več tistim, ki prejemajo že zdaj več in ne blažimo tistih razlik tako intenzivno kot bi želeli v kolikor tistih občin, ki pridobivajo manj. V letu 2020, kjer je predvidena povprečnina 589,11 evra, bi tako recimo občina Solčava prejela 1470 evrov na prebivalca, občina Hodoš preko tisoč, Kostanjevica 700 in tako naprej. Če pa pogledamo na drugi strani mestne občine, o katerih smo danes veliko govorili, pa to pomeni za občino Maribor 530, kar pomeni več kot 50 evrov manj od izračunano, Koper 552, Celje 537, Kranj 545 in tako naprej. Kar pomeni, da enostavna interpretacija samo v tem smislu koliko nekdo dobi od povprečnine brez izravnave in še česar koli drugega, investicija ni možna. In to je bilo tisto, kar bi jaz želel v tej priložnosti tudi izpostavit, kajti gre za zakomplicirano zakonodajo in tako kot je bilo tudi prej izpostavljeno in tudi v debatah večkrat, ključno je kaj počnemo z dohodnino oziroma kaj delamo z obveznostmi občin in kako jih nalagamo, razbremenjujemo ali pa karkoli drugega počenjamo in kako zagotavljamo za to tudi sredstva. Dejstvo pa je, da finančna, da primerna poraba nikoli do sedaj ni bila, razen v tem predlogu proračuna takšna, kot je bila izračunana in govorimo na žalost ali pa tako je zavedeno v Zakonu o financiranju občin o štiriletnem povprečju, mogoče to danes tudi ni več primerno govoriti o tem štiriletnem povprečju zaradi rasti nekaterih zadev in je boljše to obdobje zmanjšati, absolutno pa bo treba vključiti neke nove ponderje v primerni porabi in tudi izračunov stroškov posameznih občin in to je pa tista naloga, ki mora biti prioritetna tudi v prihodnje. </font><br/>
<font size="4">	Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala gospod državni sekretar. Tako gospe in gospodje zaključujem razpravo o zahtevi državnega sveta in prehajamo na glasovanje odbora. Tudi tukaj poudarjam, da za sprejem mnenja odbora na podlagi drugega odstavka 91. člena Ustave Republike Slovenije v skladu s 84 in v povezavi s 56. členom Poslovnika Državnega zbora, mora za glasovati večina vseh članov odbora, to pomeni 10 za od 19 članov odbora. </font><br/>
<font size="4">In na glasovanje dajem naslednji predlog mnenja; Zakon o izvrševanju proračunov Republike Slovenije za leti 2020 in 2021 je ustrezen. </font><br/>
<font size="4">Začenjam glasovanje.</font><br/>
<font size="4">Kdo je za? (9 članov.) Kdo je proti? (6 članov.) </font><br/>
<font size="4">Ugotavljam, da mnenje ni sprejeto. </font><br/>
<br/>
<b><font size="4">27. TRAK: (NB) - 11.20</font></b><br/>
<br/>
<font size="4">	(Nadaljevanje) Potrebno je določiti še poročevalca odbora za plenarno sejo. Predlagam, da poročilo podam sam. </font><br/>
<font size="4">	Hvala lepa. Na ta način tudi zaključujem to točko dnevnega reda in 28. nujno seja odbora. </font><br/>
<br/>
<b><font size="4">Seja se je končala 2. decembra 2019 ob 11.21.</font></b>
</root>