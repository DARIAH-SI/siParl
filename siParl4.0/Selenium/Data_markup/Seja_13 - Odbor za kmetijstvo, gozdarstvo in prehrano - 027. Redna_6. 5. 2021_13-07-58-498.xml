<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br/>
<b><font size="4">27. seja</font></b><br/>
<br/>
<b><font size="4">(6. maj 2021)</font></b></p></div><br/>
<b><font size="4">Sejo je vodil Jani Ivanuša, podpredsednik odbora.</font></b><br/>
<b><font size="4">Seja se je začela ob 9. uri. </font></b><br/>
<br/>
<b><font size="4">1. TRAK: (DAG) </font></b><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Dober dan, spoštovani! Začenjam 27. sejo Odbora za kmetijstvo, gozdarstvo in prehrano. Pozdravljam vse vabljene in ostale prisotne!</font><br/>
<font size="4">	Opravičil za današnjo sejo nisem prejel. Imamo pa dve pooblastili, in sicer: Meira Hot nadomešča Gregorja Židana iz Poslanske skupine Socialnih demokratov in Mihael Prevc nadomešča Ivo Dimic iz Poslanske skupine Nova Slovenija. </font><br/>
<font size="4">	</font><br/>
<font size="4">	Prehajamo na določitev dnevnega reda seje odbora. S sklicem seje 22. 4. 2021 ste prejeli naslednji predlog dnevnega reda: </font><br/>
<font size="4">	1. Predlog zakona o spremembah in dopolnitvah Zakona o zaščiti živali, </font><br/>
<font size="4">	2. pobude in vprašanja članov odbora.</font><br/>
<font size="4">	Ker včeraj do 12. ure nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O ZAŠČITI ŽIVALI, SKRAJŠANI POSTOPEK. </font></b><br/>
<b><font size="4">	</font></b><font size="4">Odbor je matično delovno telo. Predlagateljica predloga zakona je Poslanska skupina Socialnih demokratov. </font><br/>
<font size="4">	K obravnavi te točke sem vabil: mag. Meiro Hot, predstavnico predlagateljev zakona, Zakonodajno-pravno službo, Ministrstvo za kmetijstvo, gozdarstvo in prehrano, Državni svet in Kmetijsko-gozdarsko zbornico Slovenije. </font><br/>
<font size="4">	S sklicem seje ste poleg predloga zakona prejeli še mnenje Zakonodajno-pravne službe, mnenje Vlade, mnenje Komisije Državnega sveta za </font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) kmetijstvo, gozdarstvo in prehrano, mnenje Združenja občin Slovenije, mnenje Skupnosti občin Slovenije, amandmaje Poslanske skupine Socialnih demokratov in pregled amandmajev.</font><br/>
<font size="4">	Pričenjam drugo obravnavo predloga zakona v okviru skrajšanega postopka, v kateri bomo opravili razpravo in glasovanje o členih predloga zakona, ki ima 11. členov.</font><br/>
<font size="4">	Najprej dajem besedo predstavnici Poslanske skupine Socialnih demokratov, mag. Meiri Hot, za uvodno obrazložitev členov predloga zakona.</font><br/>
<br/>
<font size="4">	</font><b><font size="4">MAG. MEIRA HOT (PS SD):</font></b><font size="4"> Hvala lepa, spoštovani predsedujoči, spoštovani gospod minister, kolegice in kolegi!</font><br/>
<font size="4">	Objestnost, streljanje in pobijanje mačk po Sloveniji, ukradeni labodji mladiči, ki so se komaj izlegli in bodo umrli brez matere labodke, kraja vseh zalog hrane v zavetišču, mrtva mačka pred vrati zavetišča, na katero so bili prisesani živi mladiči. To je le nekaj primerov mučenja v zadnjem tednu oziroma mesecu v Sloveniji. Res je, da smo kot družba napredovali, a smo v odnosu do živali še vedno zelo daleč od cilja, ki bi jim moral dati poseben status v družbi, pri čemer bi, ne glede na našo tradicijo, izhajali zgolj iz enega cilja in to je skrb za dobrobit živali. Pred skoraj enim letom nam je uspelo s Stvarnopravnim zakonikom uveljaviti novo definicijo živali, kot čutečih živih bitij. A že takrat smo poudarili, da gre zgolj za prvi korak k novemu pojmovanju živali, ne kot stvari, ampak kot del našega okolja, do katerega ima človek posebno odgovornost.</font><br/>
<font size="4">To posebno odgovornost sedaj uresničujemo z naslednjim korakom, novelo Zakona o zaščiti živali, predvsem z namenom, da bolje preprečimo trpljenje in mučenje živali, skozi jasen nabor rešitev pa uveljavimo načelo humanega ravnanja in odgovornega lastništva. To bi moral biti začetek nove kulture, ki temelji na spoštovanju živali in narave. Človek si je vzel pravico, da gospodari nad živim svetom. Narava nam to enostransko in sebično ravnanje, stari ko, toliko, kot so najstarejše civilizacije, sedaj vrača. Ni mogoče govoriti o zelenem, o odgovornem in sonaravnem odnosu do našega okolja in narave, ne da bi tak odnos izkazali do živali. Živali, ki so od nekdaj človekove spremljevalke, so prepogosto žrtve zlorab, žrtve trpljenja, žrtve mučenja. Na eni strani zaradi gospodarskih potreb in interesov, na drugi strani zaradi objestnosti, prepogosto zaradi malomarnosti. Tega ne vidimo le v industrijski verigi, ki je živali živih bitij spremenila v produkt, to vidimo tudi na naših dvoriščih.</font><br/>
<font size="4">Z novelo zato Socialni demokrati premikamo letvico našega civilizacijskega razvoja, ki se mora kazati tudi skozi bolj human odnos do živali višje. Definicija živali, kot čutečih bitij ne govori toliko o čutnosti živali. Zastavlja predvsem vprašanje, ali smo čuteči ljudje, ker dejstvo, da živali čutijo, prepogosto vidimo predvsem v tem, ko živali trpijo.</font><br/>
<font size="4">S predlaganim zakonom nikomur ne jemljemo stran njegovih navad, čeprav je med nami vsak dan več ljudi, ki se zavestno odločijo za brezmesno vegetarijansko ali celo vegansko življenje, kaj ima ugodne učinke na naše zdravje in bistveno zmanjšuje tudi izpuste toplogrednih plinov, s tem zakonom ne posegamo v navade, ki so del naše kulture, tradicije in antropološkega razvoja, verjamemo(?) pa, da je zadovoljevanje teh navad bolj odgovorno, bolj humano. Biti humanist ne pomeni le biti za dostojanstvo slehernega človeka, ampak za dostojanstvo vseh živih bitij.</font><br/>
<font size="4">Zato zakon prepoveduje usmrtitve živali zaradi pridobivanja kož in krzna. Prepoveduje omejevanje gibanja živali in njihovo izpostavljanje neprimernim temperaturam, ter vremenskim pogojem, če jih s tem izpostavljamo trpljenju, poškodbam ali smrti. Med prepovedmi je pomembna še ena izjemno pomembna rešitev – prepoved »priklenjanja« psov na verige, razen v tistih primerih, ki so z zakonom izrecno navedene; fizično varstvo in nadzor na javnih mestih, ob šolanju, zdravljenju ali veterinarski oskrbi. Dejstvo je namreč, da je privezovanje psov na verige psihično in fizično mučenje živali. Stroka jasno izkaže, da je privezovanje na verige za psa zelo nevarno, saj povzroči hude spremembe v obnašanju in fizičnem razvoju psa. Ker je pes omejen na majhen prostor, se pojavi povečana agresivnost, saj njegov prostor postane kraj, ki ga mora braniti za vsako ceno. Stroka je prepričana, da gre za psihično mučenje, saj pes dojema to kot ločitev od krdela in kaznovanje.</font><br/>
<br/>
<b><font size="4">3. TRAK: (SC) – 9.10</font></b><br/>
<br/>
<b><font size="4">	</font></b><font size="4">(nadaljevanje) Pričevanja s terena izkazujejo, da se večina psov, ki so privezani na verige omejeni na majhnem prostoru se ne gibljejo, se ne sprehajajo, nimajo zagotovljene prehrane, izpostavljeni so ekstremnim temperaturnim pogojem. Ni redkost, da psi zmrznejo, da so podhranjeni, dehidrirani, da se jim ovratnica in veriga tako zarežeta v telo, da jim ostanejo trajne poškodbe ali da so na drugi strani puščeni v avtu, ko je zunaj 40 stopinj in doživijo vročinski udar oziroma srčni zastoj. Ni dovolj zgolj osveščanje o skrbi za dobrobit živali, moramo vnesti druge zakonske spremembe, ki bodo v resnici zaščitili živali. Ponazoritev kakšen pogojem so ti psi izpostavljeni naj citiram aktivista Aleksandra Kamenika, ki v začetku letošnjega leta na družbenih omrežjih objavil tragično zgodbo kužka, ki je zmrznil na dvorišču, ko je temperatura padala pod ničlo, citiram: »Pes je tulil od bolečin kot volk. Z nožem sem moral od spodaj odrezati njegove dlake. Odpeljal sem ga na veterinarsko postajo, vendar mu ni bilo več pomoči.« Na pristojni Komisiji Državnega sveta smo lahko slišali, da so pač psi temu namenjeni, da to niso družinski člani in da so verige pač del naše tradicije. Sprašujem se kje je tu humanost, kje je tu človek, ker pas ni čuvaj, pes je družabno bitje. Pes potrebuje človeka isto kot človek potrebuje psa in na obravnavi predmetne novele smo lahko slišali tudi, da psa mnogi tretiramo kot družinskega člana in češ kam bo to pripeljalo. Spoštovani take izjave ne bi smeli imeti v mestu v naši družbi take izjave so absolutno nesprejemljive. Vesela sem za prav vsakega psa, ki ga skrbnik dojema kot družinskega člana. Hkrati globoko žalostno za vsako žival, ki tega ni deležna, ki je v svojem življenju spoznala zgolj zanemarjenje, mučenje in druge temne plati človeka in taka ravnanja bi morali do končno sankcionirati takim ravnanjem kot politika izkazati jasen ne in ravno temu je namenjen današnji predlog zakona. Narediti korak naprej od zgolj črke na papirju. Dejstvo je, da je Zakon o zaščiti živali, ki je trenutno v veljavi izjemno zastarele in v resnici ne ščiti živali temveč zgolj določa neke minimalne standarde, ki jim človek zadosti v odnosu do živali. To ni odnos do čutečega bitja to je v resnici odnos do stvari. Sedaj naj še enkrat naštejem tudi nekaj konkretnih razlogov zakaj privezovanje psov na verigo oblika psihološkega in fizičnega mučenja živali. Prvo. Psi na verigi so definitivno bolj agresivni in zaščitniški do svojega teritorija. Veriga se lahko ovije ali zaplete okoli drugih predmetov in veterinarji potrjujejo, da so verige velikokrat razlog za poškodbe vratu in hrbta v najhujših primerih lahko povzročijo smrt. Privezan pes je lahka tarča za druge živali. Neverno je tudi slabo vreme. Če pes, ki je bil celo življenje privezan na verigo pobegne se nedvoumno ne bo več vrnil in absolutno nedvoumno psi na verigah največkrat ne dobijo ustrezne nege in oskrbe. Obstaja ocena, da je okoli 10 tisoč psov v Sloveniji predvsem na ruralnih območjih privezanih ali zaprtih v pesjake za vse življenje. Kot je gospa Nevenka Lukič Rojšek iz Društva za dobrobit živeli Anima zapisala v svojem prispevku v zvezi z nujnosti prepovedi verig, ker seveda gre tudi za zelo dolgotrajen boj Društev za zaščito živali, ki so tudi s peticijo zbrali čez 15 tisoč podpisov, če se ne motim za prepoved verig in jih predali prejšnji ministrici. Skratka v svojem prispevku je gospa Lukič Rojšek povedala in citiram: »Pri preverjanju prijav zanemarjenost živali na verigah ali v pesjakih smo kot Društvo za dobrobit živali videli in doživeli marsikaj. Privezana psička z mladički, njen lastnik noče pomoči pri sterilizaciji. Pes z debelo ovratnico privezan za hlevom njegov lastnik je izgubil ključ ovratnice. Mlad mešanec na kratki verigi v blatu varuje vikend. Pes, ki še dolgo ni mogel normalno jesti, zaradi poškodbe požiralnika. Pes, ki so mu odpovedala mišice, ko smo ga izpustili iz verige. Star pes na betonu, bolna psička na verigi, pes zaprt v pesjaku v lastnih iztrebkih in izbruhih, pes privezan ob rob gozda, ki naj bi ga ubil šakal. Veliko psov je še vedno privezanih na verige, skromni zatočiščem na vikendih, vrtovih ali njivah. Služijo, da varujejo premoženje. Kako naj varujejo privezani ali zaprti v pesjak je večno vprašanje brez razumnega odgovora.« konec citata. In o tem govorimo. Odgovor, da gre za našo tradicijo in zato ne bi mogli prepovedati privezovanja na verige je aboten, neumestne, žalosten in nesprejemljiv in čas je, da se prepove.    </font><br/>
<br/>
<b><font size="4">4. TRAK: (SB) – 9.15</font></b><br/>
<br/>
<font size="4">	(nadaljevanje) Nadalje z zakonom uveljavljamo nov kill policy, torej prepoved usmrtitve zdravih zapuščenih živali v zavetiščih. Pri tem skrb za zapuščene živali postavljamo kot odgovornost države, ki mora prevzeti del finančnih bremen lokalnih skupnosti, s čimer se bodo razbremenili že tako preobremenjeni proračuni lokalnih skupnosti. Ni korektno breme skrbi za zapuščene živali prevaliti zgolj in samo na lokalne skupnosti. Glede na zelo nižke finančne posledice, menimo, da je nujno, da del odgovornosti prevzame država. Naj ob tem opozorim, da bi bila po našem mnenju zelo nevarna rešitev, da bi del sofinanciranja prevzela zavetišča sama kot to predlaga ministrstvo. Dejstvo je, da mnoga zavetišča ter vse sofinancirajo občine in bi tovrstna določba dejansko pomenila, da bi bile občine še vedno primarno odgovorne za sofinanciranje. Prav tako bi se lahko prevalitev bremena financiranja na zavetišča izkazala kot nevarna v praksi, saj bi se v resnici lahko povečalo število evtanazij iz zdravstvenih razlogov, pri čemer bi bil že najmanjši zdravstveni razlog lahko razlog za evtanazijo in to vse z namenom ohranitev sredstev, torej da bi sama zavetišča nekako prihranila sredstva in taka rešitev bi namesto dobrobiti živali in de facto prepovedjo evtanazije zdravih zapuščenih živali lahko v praksi dosegla nasprotno. Zato resno naprošam pristojno ministrstvo k ponovnemu premisleku k upoštevanju mnenja in pripomb lokalnih skupnosti in podpori modela financiranja kot ga predlagamo Socialni demokrati, ker res mislimo, da je pravičnejši od modelov, ki jih predlaga ministrstvo.</font><br/>
<font size="4">	Nadalje. Zakon uveljavlja obvezno čipiranje psov in mačk, da se uveljavi odgovornost lastnikov zapuščenih živali, ta odgovornost pa individualizira, žival ni ne predmet ne igračka, zahteva odnos, ki se kaže predvsem kot skrb in odgovornost. V teh dneh se veliko govori o zeleni politiki, zelena politika niso le besede, so konkretna dejanja s katerimi uveljavljamo človekovo odgovornost do  našega okolja in naše narave, del tega so živali s katerimi si delimo ta planet. Vsak dan za vedno izgine 12 živalskih vrst. Do leta 2050 se napoveduje izumrtje od 30 % do 50 % živalskih vrst. Ko govorimo o ohranjanju bilo diverzitete govorimo točno o tem, o spoznanju, da si planet okolje in naravo delimo z vsem živim svetom. Tem, ki mu je dano življenje danes in tem kar bo od življenja ostalo v prihodnosti. Zelena politika se tako kaže s konkretnimi dejanji, zato da planet ostane in postane edinstveno mesto, ki kipi od življenja. V tem primeru je glas za zeleno politiko glas za ta zakon, ki prinaša bolj human in odgovoren odnos do živali kot neločljivega dela naše družbe in naše narave. Danes lahko ta odbor pokaže, da se zaveda naše kolektivne in individualne odgovornosti do živali, do njih imamo zgodovinski dolg, ki ga ne bomo mogli nikoli v resnico odplačati. Lahko pa naredimo nove in nove korake in pokažemo, da smo kot ljudje, kot skupnost, kot država in kot človeštvo sposobni odgovornosti za dostojanstvo drugih živih bitij. In prosim, da to upoštevate in potrdite današnji predlog. Za konec bi vas prosila kot članice in člane odbora, če lahko glasujemo ali izkažete podporo, da bi podali besedo tudi gospe Jadranki Juras v imenu društva Laika in Animals Maters, da poda tudi pogled iz terena s strani društev. Hvala lepa.</font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa gospe Meiri Hot za podrobno obrazložitev zakona. Želi predstavnica Zakonodajno-pravne službe podati dodatno obrazložitev pisnega mnenja? Izvolite, gospa Sadjana Ješić.</font><br/>
<br/>
<b><font size="4">	SLADJANA JEŠIĆ:</font></b><font size="4"> Hvala za besedo. Lepo pozdravljeni. Zakonodajno-pravna služba je k predlogu zakona skladno s poslovniško določenimi nalogami pripravila pisno mnenje. Pripomba iz menja, ki se nanašajo na materialne določbe predloga zakona so v večji meri ustrezno upoštevane z vloženimi amandmaji poslanske skupine SD. Prehodna ureditev pa kljub amandmajih še naprej vsebuje določene pomanjkljivosti kot je na primer to, da ni določen prenos podatkov o mačkah in njihovih lastnikih iz obstoječega registra, v katerega so se</font><br/>
<br/>
<b><font size="4">5. TRAK: (DAG) – 9.20</font></b><br/>
<br/>
<b><font size="4">	</font></b><font size="4">(nadaljevanje) vpisovali na podlagi Uredbe EU o netrgovskih premikih hišnih živali v novo vzpostavljeni centralni register mačk iz novega 6.a člena. Nadalje, določen je zamik začetka uporabe spremenjenih 26. in 31. člena zakona, pri tem pa ni določeno podaljšanje uporabe veljavnih zakonskih določb, in še nekaj pomanjkljivosti je. Skratka, pomanjkljive prehodne določbe lahko seveda otežijo prehod na novo zakonsko ureditev in povzročajo nejasnosti vsaj v začetni fazi izvajanja zakona. </font><br/>
<font size="4">	Hvala. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa za podano mnenje s strani Sladjane Ješić. </font><br/>
<font size="4">	Želi besedo dr. Jože Podgoršek, minister za kmetijstvo? Izvolite. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa.</font><br/>
<font size="4">	Lep pozdrav predsedujočemu, poslankam in poslancem ter vsem gostom!</font><br/>
<font size="4">	V obravnavanem predlogu zakona lahko najdemo številne pozitivne spremembe za zaščito in varovanje domačih živali. To je nesporno dejstvo, in tudi na našem ministrstvu večino predlaganih sprememb tudi več ali manj podpiramo, kar smo tudi v pripravi Zakona o zaščiti živali, ki smo ga pripravljali skupaj z medresorsko delovno skupino in tudi s poslanskimi skupinami, zavzeli praktično podobno ali enako stališče v marsičem. Pa vendar mi dovolite nekaj misli in morda tudi pogled ter na koncu tudi prošnjo z vidika ministrstva. Če mi dovolite, bi vseeno začel z včerajšnjim dnem. Včeraj je Vlada sprejela predlog Zakona o zaščiti živali, ki smo ga pripravili na ministrstvu, in bom kratko samo opredelil, kje smo zelo podobni, kje smo morda malenkost drugačni in predvsem, v katerem delu menimo, da smo z zakonom vseeno bolj sistemsko pristopili k reševanju zaščite domačih živali. </font><br/>
<font size="4">	Naj omenim tudi sam, da se tudi v našem predlogu Zakona o zaščiti živali, torej ministrskem, vladnem sedaj že, dotikamo predvsem domačih hišnih živali in ne rejnih živali, kar je tudi že gospa Hot omenila v svojem predlogu, poslanskem predlogu. Če mi dovolite, kratko. Poslanski zakon predvideva označevanje pasjih mladičev do osmega tedna, tudi mi predvidevamo enako opredelitev v vladnem predlogu. Ravno tako, ko govorimo o dokazovanju lastništva mačk in tako naprej, poslanski zakon predvideva obvezno označevanje mačk, v vladnem predlogu pa predlagamo drugačno rešitev. Predlagamo prostovoljno označitev mačk, kajti ne predstavljamo si načina obveznega označevanja mačk zlasti na podeželskem prostoru, kjer praktično mačke živijo prosto, so prostoživeče, ne vemo, kdo je lastnik, je praktično vaška žival ta mačka. In si težko predstavljam, no, da bi te mačke lahko obvezno označili, predvsem pa določili lastnika, ker ga nima, ker je pač prostoživeča, takšna kot je. Opredeljujemo pa tako imenovano prostovoljno označevanje mačk, predvsem z namenom, da nekdo, ki želi dokazati lastništvo svoje domače živali, svoje mačke, ker vemo, da so nekatere zelo dragocene, nekateri so zelo navezani na te živali, pa to tudi naš zakon seveda absolutno predvideva in omogoča. </font><br/>
<font size="4">	Nadalje, v 7. členu govorimo pri poslanskem zakonu o tem, da mora skrbnik živali zagotoviti dovolj prostora, če je žival zaprta, ne glede na potrebe živali in tako naprej. Tega mi ne urejamo, ker menimo, da je to v zakonu že opredeljeno. </font><br/>
<font size="4">	Ravno tako, ko govorimo o prepovedanem izpostavljanju živali neprimernim temperaturam in tako naprej, govorimo o 15. členu veljavnega zakona; skratka, menimo, da je to že urejeno. Ravno ta 15. člen, predlaga poslanska skupina spremembo na način, kot sem že omenil, uvedba prepovedi izpostavljanja živali neprimernim temperaturam, vremenskim pogojem. Menimo, da je to že opredeljeno. </font><br/>
<font size="4">	Prepoved omejevanja gibanja hišnih živali na način, ki jim lahko </font><br/>
<font size="4">	</font><br/>
<b><font size="4">6. TRAK: (TB) – 9.25</font></b><br/>
<br/>
<font size="4">	(nadaljevanje) povzroča bolečino, trpljenje, se strinjamo, ampak tudi tukaj mislimo, da je že v obstoječem zakonu to opredeljeno in pa prepoved psa na verigi, tudi v tem delu se strinjamo in tudi sami v zakonu prepovedujemo verigo, z nekaterimi izjemami, ki so praktično podobne od poslanskega zakona. Morda pa vendarle dodamo samo še eno izjemo pri tem delu, da, na kmetijskih gospodarstvih vseeno razumemo psa tudi kot čuvaja tega kmetijskega gospodarstva, se strinjam, da nam pes na verigi, v pesjaku in še kje, ne opravlja tudi te svoje primarne funkcije in zato predlagamo eno od možnih rešitev, seveda, pod jasnimi pogoji zagotavljanja zadostnega prostora za gibanje, da bi lahko imeli psa tudi na neki, ne bom rekel verigi, ampak na nekem privezu, ob jeklenici, kjer omogoča zadostno gibanje in izvajanje tudi tega gibanja. Nekateri vemo, da imajo že sedaj zelo dobro poskrbljene kužke, ki lahko preko tega načina pridejo tudi v bivalni prostor, torej, je omogočeno tudi, omogočen socialni kontakt z lastnikom in tako naprej.</font><br/>
<font size="4">	Naprej, v 26. členu, predlog, poslanski, predlaga, kot že omenjeno, prepoved evtanazije zdravih zapuščenih živali in pa živali za pridobitev kož in krzna. Tukaj smo praktično identični. Tudi sami predlagamo v tem zakonu. Naj povem, da je, zlasti zadnja zadeva, kar se prepoveduje ubijanje živali za pridobivanje kož in krzna, bolj lepotni popravek, če smo čisto iskreni, kajti prepovedano je v Sloveniji že mislim da od leta 2013, gojenje živali za pridobivanje kož in krzna. Ravno tako tudi se strinjamo s tem, da prepovedujemo usmrtitev zdravih živali, predlagamo pa vseeno malo bolj celovito ureditev tega, in sicer, v nekaterih primerih pa je vendarle bolj etično, v primeru, ko neko stanje ali psihično ali tudi bolezensko stanje, povzroča živali trpljenje, pa menimo, da je v tem primeru bolj etično tudi evtanazija boljša, kot pa življenje ob teh težavah, ki jih ima. In pa, v tem delu tudi, kot bomo kasneje v nadaljevanju videli, v enem delu, kjer menimo, da smo bolj sistemski, urejamo tudi tako imenovane prepovedane vrste, ki bi jih lahko imeli na domovih, kot hišne živali, ampak do tistega dela še pridem. V tem primeru, v nekem tem časovnem obdobju, omogočamo tudi v teh primerih prepovedanih vrst, morebitne evtanazije.</font><br/>
<font size="4">	Razlikujemo se tudi pri strošku za zapuščene živali, torej za zagotavljanje te javne službe. Poslanski zakon predlaga, da od prvega dne naprej občina in država pokrivata 50 %, vsak 50 %, stroškov. Mi ocenjujemo, da bi takšna rešitev na koncu pomenila bistveno povečanje stroškov tudi za občine, kajti, v tem trenutku… Zakaj, bom razložil, zakaj menimo, da bi to pomenilo bistveno večje stroške. V tem trenutku občine, lokalne skupnosti, financirajo prvih 30 dni oskrbe živali, v nadaljevanju ne več in jih vse živali, ki so v tem trenutku dlje časa v zavetiščih, kot kaže, to bivanje živali v zavetiščih pokrivajo zavetišča sama. V kolikor bomo mi omogočili financiranje neskončno časa, sem prepričan, da bo marsikatero zavetišče bistveno manj angažirano, stimulirano k temu, da bo iskalo nove lastnike za tiste živali, ki v zavetišče pridejo in se bo ta čas od 30, potegnil na bistveno daljše obdobje in ne glede na to, da bojo občine pokrivale samo, po tem predlogu naj bi pokrivale samo 50 % tega stroška. V bistveno daljših časovnih skladih, sem prepričan, da bo teh stroškov bistveno več, kot jih je sedaj, kajti, prepričan sem, da bodo potem tudi živali dlje časa v zavetišču, ker bo to postalo, ja, recimo temu tudi donosno izvajanje skrbi za živali.</font><br/>
<font size="4">	Naš predlog predlaga enako, kot je sedaj, 30 dni pokrivanje stroška s strani občine in potem do 120. dneva, pustimo tako, kot je sedaj, torej na račun zavetišč,</font><br/>
<br/>
<b><font size="4">7. TRAK: (SC) – 9.30</font></b><br/>
<br/>
<b><font size="4">	</font></b><font size="4">(nadaljevanje) ker pa vemo, da vseeno pa pride pri nekaterih živali, da nekatere živali v zavetišče ne morejo oddati iz zavetišč novim lastnikom in tako naprej pa država po 120 dnevu prevzeme stroške oskrbe v celoti. Tukaj menimo, da vseeno stimuliramo zavetišča k temu, da bodo odgovorno, hitro iskali nove ali pa enako učinkovito iskali nove lastnike, skrbnike ali kakorkoli že temu rečemo domačih živali pa vendarle razumemo tudi ta del, da pa nekaterih živali ne morejo oddati in zato v tem primeru pa država prevzema tiste stroške pa vendarle šele po nekem tem daljšem časovnem obdobju, da ta stimulacija ostaja.</font><br/>
<font size="4">	Dovolite mi pri tem še eno drugo misel. Že sedaj je dovoljena evtanazija zdravih živali po 30. dneh, ampak številke govorijo o tem, da se praktično tega zavetišča ne poslužujejo že sedaj ne, kar pomeni, da ta prepoved evtanazije, usmrtitve zdravih živali sploh ne bo bistveno vplivala na kakršnekoli stroške občin ali kakorkoli zavetišč, samo s podatki podkrepim. Letno se preko zavetišč zavrti okoli 10 tisoč domačih živali. Po podatkih, ki jih imamo na Upravi za varno hrano veterinarstvo in varstvo rastlin pa imamo usmrtitve zdravih živali na nivoju med pet in 25 na leto torej praktično, če lahko temu rečemo zanemarljivo, nekaj živali kljub temu, da je to dovoljeno. To so naši uradni podatki, s katerimi razpolagamo in zato menimo in jasno je, da podpiramo prepoved, kar se v bistvu že sedaj ne izvaja. Tudi povprečni časi bivanja živali v zavetiščih so pri mačkah mislim, da pod 30 dni – ali imam prav – pri psih pa nekaj nad 30 dni, ampak ne  gredo v evtanazijo, ampak gredo vedno k novemu lastniku, mačke se pa mimogrede po sterilizaciji in kastraciji vrnejo nazaj v naravno okolje in tako in tako že sedaj niso predmet praktično evtanazije. Se strinjamo tudi s kazenskimi sankcijami, ki jih predlaga tudi poslanski zakon. Ravno tako uvedba možnosti višjih glob. Tudi tukaj je rešitev ustrezna se tudi mi strinjamo s to rešitvijo. </font><br/>
<font size="4">Sedaj pa mi dovolite še nekaj pobud, ki jih imamo v našem zakonu, ki jih pa zakon poslanske skupine ne opredeljuje in zato menimo, da je zakon, ki ga je včeraj Vlada sprejela na Vladi bolj sistemski, širše rešuje to področje. In sicer, na novo določamo nekatere definicije, ko govorimo o nevarnih živalih, ko govorimo o pastirskih psih. Pastirski pes vendarle vemo, da opravlja svojo nalogo. Nenazadnje tudi, ko govorimo o preprečevanju škod, zaradi zveri smo imeli takrat vedno na mizi tudi tako imenovane pastirske pse za preprečevanje škod pri drobnicah, pri domačih živali proti zverem in ti pastirski psi v bistvu opravljajo svojo službo in v nekaterem primeru, če so seveda pri opravljanju te svoje službe so zaščitniški do teh živali, ki jih čuvajo in v tem primeru lahko pride tudi do kakšne poškodbe tudi do kakšnega bom rekel ugriza človeka, če bi vstopil v ta prostor do domačih živali in tukaj opredeljujemo podobno kot tudi za službene pse pa policijske pse in tako naprej to izjemo, da ni žival kar tako nevarna žival, če pri opravljanju svoje službe naredi manjše poškodbe. Seveda če je poškodba večja, potem ni dileme. V glavnem tako obrišemo definicijo obrednega zakola in tako naprej. Potem kot smo že govorili o hišnih živalih. Urejamo pravno podlago za vzpostavitev in vodenje registra hišnih živali, zbiranje in obdelavo podatkov. Govorimo tudi ne samo o označevanju psov do osmega tedna, ampak tudi vpis v Centralni register teh hišnih živali. Ravno tako omogočamo, zahtevamo označevanje mačk in vpis v Centralni register hišnih živali. Skratka gre za ne samo za označevanje, ampak tudi sistemsko spremljanje preko registrov. Potem določamo tudi skupaj z Ministrstvom za okolje smo intenzivno usklajevali del, ki govori o posedovanju, o omejevanju posedovanja nekaterih prosto živečih vrst živali, opredeljujemo tako imenovane dovoljene vrste, opredeljujemo prepovedane vrste in pa tudi tiste okej, ki so          </font><br/>
<br/>
<b><font size="4">8. TRAK: (DAG) – 9.35</font></b><br/>
<br/>
<b><font size="4">	</font></b><font size="4">(nadaljevanje) nekje vmes, torej prepovedane vrste bi lahko imeli samo živalski vrtovi, dovoljene imamo lahko vsi. Tisti, ki jih ni na nobenem seznamu, jih imajo pa lahko živalski vrtovi ali živalskim vrtom podobne institucije. Katere so tiste, ki bodo prepovedane. Zagotovo bodo to vse zavarovane vrste, zagotovo bodo to vse invazivne vrste, torej invazivne želve, ki jih lahko tudi potem nekdo spusti v naravno okolje in lahko resno ogrozi naše avtohtone vrste. Tiste, ki so nevarne, ali pa tiste, ki bi zahtevale za njihovo dobrobit živali izjemne pogoje, na primer slon, lev ali kaj takega, to bomo verjetno dali med prepovedane vrste, zato ker si želimo tudi ta del na nek način regulirati. Naj omenim, da pa predlagamo v prehodnih določbah, da za tiste, ki pa te živali danes že posedujejo, dovoljujemo posedovati te živali do njihove naravne smrti. Torej, ne posegamo v te živali, ki so že danes, recimo, v nekaterih domovih. Naj omenim, da smo tudi tu… Pri povezovanju sem prej pozabil omeniti, tudi mi predlagamo prehodno obdobje, enako kot poslanska skupina, zdaj po amandmaju do leta 2023, in smo tu praktično enaki, enako prehodno obdobje dajemo. </font><br/>
<font size="4">	Prepovedane in dovoljene vrste sem že omenil. Uvajamo, kot smo že rekli, odgovorno lastništvo živali. Uvajamo potrebo, zahtevo po pridobivanju osnovnih znanj o oskrbi živali, zlasti za tiste, ki prihajajo po službeni plati v stik, torej pri prevozih, pri veterinarjih in tako naprej. Za lastnike domačih živali, hišnih živali, ki te živali imajo, načeloma ne zahtevamo tega znanja že kar takoj, ampak je to prvi ukrep v primeru, ko ugotovimo, da nekdo ne ravna ustrezno z domačimi živalmi, torej, to je prvi popravljalni ukrep in seveda potem sankcije v nadaljevanju samo še rastejo. In člen predpisuje tudi pogoje in izvajalce usposabljanj in preverjanja znanja. </font><br/>
<font size="4">	V nadaljevanju urejamo tudi regulacijo pri oglaševanju prodaje ali oddaje psov, kar pomeni, da se mora tudi pri oglaševanju prodaje in oddaje psov zagotavljati sledljivost, torej, mora biti v oglasu objavljena tudi identifikacijska številka psa oziroma matere, če še ni pes sam čipiran, torej pred osmim tednom. </font><br/>
<font size="4">	Določamo tudi člen, ki opredeljuje, kot smo že prej rekli, kdaj je pes nevaren, postopke za razglasitev nevarnega psa. Predlagamo tudi, da določba o razglasitvi psa za nevarnega ne zadrži izvršbe tega dela, torej, da mora imeti lastnik psa, ki ga opredelimo kot nevarnega, že te zaščitne ukrepe, mora spoštovati te zaščitne ukrepe. Torej, ograja vsaj meter 80 visoka, če ga peljemo, mora imeti nagobčnik, povodec in tako naprej. Skratka, se moramo z njim, četudi je izdana pritožba, do zaključka postopka opredelitve psa, ali je nevaren ali ne, torej, mora lastnik že izvajati vse ukrepe, kot da je pes nevaren. Ne govorimo pa kar takoj o usmrtitvi, da smo si tu na jasnem. </font><br/>
<font size="4">	Nadalje, omogočamo tudi aktivno vlogo občin pri tako imenovani regulaciji mačk v naravnem okolju, spodbujamo sterilizacijo in kastracijo, lahko tudi finančno spodbujajo te aktivnosti. </font><br/>
<font size="4">	Nadalje, dopolnjujemo naloge Strokovnega sveta za zaščito živali. Naloga Strokovnega sveta za zaščito živali je tudi priprava mnenj o uvrstitvi prostoživečih živali na posamezne sezname, ki sem jih prej že omenil, torej dovoljene ali prepovedane. In pa kazenske določbe, kar smo že ravno tako omenili, ter prehodne določbe, ki pa jih ne bom danes posebej navajal, ker sem jih večino že povedal.</font><br/>
<font size="4">	Zato menimo, da ta vladni zakon, ki je bil včeraj že sprejet na Vladi, rešuje zadevo, rešuje zaščito živali bistveno bolj sistemsko in širše. Večina predlaganih predlogov Poslanske skupine SD tudi povzema, morda na malce drugačen način, ampak mislim, da jih ustrezno reguliramo. In zato, kot sem rekel, bom zaključil s prošnjo – nekako prosim, da ta predlog danes zavrnemo, zato da lahko takoj pričnemo s postopkom širšega </font><br/>
<br/>
<b><font size="4">9. TRAK: (SB) – 9.40</font></b><br/>
<br/>
<font size="4">	(nadaljevanje) bolj sistemskega vladnega predloga zakona in v načrtu sem razložil kje smo enaki, kje smo podobni in kaj dodatno opredeljujemo v tem vladnem predlogu tega zakona zato, da bo ta odločitev verjetno lažja. Torej, nismo niti proti temu sprejemanju zakona, ki ga imamo danes na mizi, predlagamo pa, da vendarle pustimo priložnost, da se v čim krajšem času zgodi širša bolj sistemska rešitev. Jaz obžalujem, da je danes prišlo do te situacije, da imamo zdaj praktično dva zakona o zaščiti živali na mizi, pa je vendarle tudi res, da je dala poslanska skupina zakon ven, mislim, da dan ali dva potem, ko smo jih prosili za usklajevanje našega zakona. / Oglašanje iz klopi/ bil je zakon objavljen po tem, ko smo vas prosili za sestanek, saj je vseeno. V glavnem, okej, obžalujem, da je do te situacije prišlo. Vem, da smo ves čas, ko smo pripravljali zakon sodelovali z vsemi poslanskimi skupinami tudi s poslansko skupino SD in smo danes tukaj kot smo, zato sem že omenil, da prosim, da ta zakon danes poskušamo umakniti zato, da bomo šli lahko takoj v postopek te širše sistemske rešitve, ki menim, da prinaša še mnogo več dobrega za zaščito živali in tudi v tem delu kot ste ga gospa Hot omenila, s prepovedanimi vrstami, z urejanjem prepovedanih vrst kot domačih živali pri katerem obstaja že sedaj praksa ali pa velika nevarnost, da bi lastniki teh živali spuščali v naravno okolje, kar na nek način urejamo z našim zakonom, menim, da bistveno bolj rešujemo biodiverziteto kot zgolj vaš predlog, kajti menim, da predlog, ki ste ga predstavili, ne bo ravno ohranjal vrste, prej ste omenili, da nam vsak dan kakšna vrsta izgine tudi sam sem naravoslovec in mi je žal za vsako rastlinsko in živalsko vrsto, ki jo izgubimo in zato menim, da je prav, da jih ohranjamo, s tem res nimam težav oziroma podpiram jasno takšen način razmišljanja in tudi dela. S prepovedanimi vrstami pa menim, da bomo reševali tudi slovenske nekatere avtohtone domače vrste in s tem res rešujemo biodiverziteto tudi v slovenskem prostoru, poznamo primere / Nerazumljivo/, poznamo primere, ki so nekatere zelo invazivne vrste bile spuščene v naravno okolje in pri teh invazivnih vrstah je to lahko zelo velik problem. Toliko. Hvala lepa.</font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa, gospod minister, za vašo obrazložitev, čeprav moram reči, da ste bolj ali manj večino časa namenili vašemu vladnemu predlogu, ki je včeraj nastal. Ta še pride v parlamentarno proceduro, tako da bomo o tem še govorili. Vsekakor pa bomo videli kako bo še naprej. V glavnem to je to. Gremo naprej z gosti. Se pravi imamo iz Uprave za varno hrano… Mogoče? Ne. Okej. Imamo iz Državnega sveta nekoga? Tudi ne. Kmetijsko-gozdarska zbornica? Tudi ne. Imamo pa naknadno eno gospo, gostjo iz društva Laika, gospa Jadranka Juras, ki je naknadno povabljena oziroma s strani odbora ni povabljena, je pa povabljena s strani predlagateljica. Ali kdo nasprotuje temu, da ta gostja danes nastopi? Ne. Potem ji bomo tudi dali besedo. Izvolite, gospa Jadranka Juras, društvo Lajka, beseda je vaša.</font><br/>
<br/>
<b><font size="4">	JADRANKA JURAS:</font></b><font size="4"> Hvala lepa. Spoštovane poslanke in poslanci! Najprej se zahvaljujem za povabilo, da lahko v teh nekaj minutah predstavim prizadevanja nekaterih društev za zašito in pomoč živalim v stiski, konkretno društva za zaščito in pomoč živalim v stiski Lajka, katerega članic sem tudi sama ter društva za dobrobit živali Animals Matter. Že vrsto let si prizadevamo, da bi se položaj živali v Sloveniji izboljšal, s tem ne mislimo samo na živali s katerimi smo v stiku vsak dan temveč tudi in predvsem položaj tistih živali, ki so z razlogom skrite pred našimi očmi, torej rejnih živali, kot smo jih poimenovali. Premiki se dogajajo a so za približno 72 milijard kopenskih in 1,2 bilijona morskih živali, ki so letno izkoriščane in ubite za potrebe ljudi, ki so v večini primero neživljenjskega pomena za nas, temveč odločitev prepočasne. Že samo pregled pravilnika o rejnih živali nam da jasno sliko o tem, da je zakon spisan za zaščito njihovih lastnikov in ne za dobrobit živali, kajti v hlevih ni </font><br/>
<br/>
<b><font size="4">10. TRAK: (TB) – 9.45</font></b><br/>
<br/>
<font size="4">	(nadaljevanje) izpolnjena niti ena sama naravna potreba teh živali. Živali so podrejene človekovim interesom in imajo zgolj in samo ekonomsko vrednost. Tu bo potrebno še veliko dela, predvsem pa ozaveščanja javnosti, da so tudi te živali živa čuteča bitja, ne samo psi in mačke, ter ostale živali, s katerimi si delimo domove. Nenazadnje se bomo slej ko prej morali soočiti s tem tudi iz naslova obstanka človeštva, kajti tak odnos in ravnanje in trajnostno in teh 72 milijard živali je potrebno vsako leto tudi nahraniti, napojiti, pa tudi prostor potrebujejo za bivanje.</font><br/>
<font size="4">	Zakon o zaščiti živali je naravnan izrazito antropocentrično, saj trpljenje živali ne določa kot izjeme, dopustne zgolj v utemeljenih razlogih, temveč trpljenje živali opredeljuje kot pravilo. Zaščita živali bi morala biti del človekove morale, dostojanstva, človečnosti, zakonodaja pa bi morala odražati te vrednote, ter v celoti upoštevati načelo previdnosti, pomembno načelo Evropske okoljske komisije, v katero spada tudi zaščita živali. Načelo previdnosti pomeni, da v primeru dvoma prevlada korist varstva okolja, pred drugimi interesi. Ustava ne dovoljuje, da bi se živalim brez utemeljenega razloga povzročalo trpljenje, ki se mu je mogoče brez večjih tehničnih težav in nesorazmernih stroškov izogniti, zato bi zakonodaja morala vsebovati tudi prizadevanje zakonodajalca, da prepreči, ublaži in omili občutke bolečine, stresa in strahu, ki jih živalim povzroča človek.</font><br/>
<font size="4">	Zdaj pa konkretno k noveli Zakona o zaščiti živali. Zdaj bi samo dodala, da glede na slišano, je minister navedel kar nekaj izjem in s temi izjemami zadeva ni več enaka in te izjeme so točno tiste, za katere si društva prizadevamo, da ne bi bile več izjeme. Društva si več let prizadevamo, da se tradicija privezovanja živali na verige ukine, brez izjem. Izgovarjanje na tradicijo oziroma argumentom ad antiquitatem, ni ki uporablja argument, da če je nekaj del tradicije in je bilo določeno ravnanje v preteklosti upravičeno, potem je to upravičeno tudi danes in je samo po sebi dobro, je zmotna logika. Pse se je včasih privezovalo zgolj z namenom čuvanja posesti in živine. Danes, leta 2021, imamo na razpolago tehnično dovršene alarmne naprave in ni popolnoma nobenega opravičila, da se ima pse še naprej na verigah. Enako velja pri privezovanju rejnih živali, privezane so celo v notranjosti hlevov.</font><br/>
<font size="4">Ruralno okolje ne more biti vsakič znova izjema, ker ruralno okolje je namreč del problema in ne rešitve. V Sloveniji imamo okoli 10 tisoč psov, ki so 24 ur na dan, 7 dni v tednu, pripeti v mrazu, neprimerno hranjeni, nikoli sprehajani, z vedenjskimi in zdravstvenimi težavami, brez interakcije s človekom in okolico, priklenjeni na verige ali zaprti v premajhne pesjake. Živali izkušajo podobne psihične in čustvene bolečine, kot ljudje. Ko domnevno napadalnega psa osvobodimo življenja z verigo okoli vratu, se njegovo vedenje hitro normalizira, izgubi agresivna nagnjenja, kajti točno to se pri psu, ki je pripet na verigo, namreč spodbuja in radovedno raziskuje svoje širše okolje. Po drugi strani pa privezovanje povzroča hude spremembe v obnašanju, tako psihičnem, kot fizičnem razvoju, ter predstavlja nepredstavljivo mučenje živali.</font><br/>
<font size="4">Veriga je oblika prisile. Je kratenje svobode gibanja, ter je v nasprotju z naravnimi potrebami in vedenjem psa. Privezan pes je omejen na majhen del ozemlja, zato se kmalu pojavi povečana agresivnost, saj njegov prostor tako postane kraj, ki ga mora braniti za vsako ceno. Psi so na verigah zato pogosto napadalni in veliko lajajo. Mislim, da mi ni treba posebej navesti primera smrti deklice in kasneje smrti psa.</font><br/>
<font size="4">Prisilna ločitev in omejitev gibanja je hudo psihično mučenje, saj pes ločitev razume kot stalno izključitev iz krdela in kaznovanje. Prijave, ki so v večini primerov upravičene, ostajajo nesankcionirane, saj inšpektorat ne najde večjih nepravilnosti, glede na Pravilnik o zaščiti hišnih živali, ki predpisuje dolžino verige, na primer, trikratna dolžina psa in minimalne mere pesjaka. Je to tradicija, na katero smo ponosni? Številne evropske države so že sprejele zakon, v katerega so vključile pravico do gibanja in s tem tudi prepoved privezovanja psov, razen seveda povodca, ko gremo s psom na sprehod na javnih mestih, kot je zapisano v 11. členu Zakona o zaščiti živali in pri obiskih veterinarja. Med državami, ki so privezovanje psov prepovedale, so Nemčija, Združeno kraljestvo in Švedska.</font><br/>
<font size="4">Ne gre torej za nikakršno revolucijo na področju skrbi za živali, ampak nujno odpravo zaostanka Slovenije pri uveljavljanju sodobnih standardov odnosa do živali znotraj evropskega kulturnega kroga. Slovenska javnost se je z 12 tisoč podpisi peticije proti pasjim verigam jasno izrekla v prid svobodi gibanja psov in zato pričakujemo odziv zakonodajalca na ta javni poziv.</font><br/>
<br/>
<b><font size="4">11. TRAK: (SC) – 9.50</font></b><br/>
<br/>
<b><font size="4">	</font></b><font size="4">(nadaljevanje) 3. člen veljavnega Zakona o zaščiti živali že določa, da nihče ne sme brez utemeljenega razloga povzročati živali trpljenje, bolezni ali smrti. 4. člen, prva alineja pa opredeljuje mučenje kot vsako ravnanje ali opustitev ravnanja storjeno naklepno, ki živali povzroči hujšo poškodbo ali dlje časa trajajoča ali ponavljajoče potrpljenje ali škodi njenemu zdravju. Ker je privezovanje dokazano mučenje psa naj se v 7. členu Zakona o zaščiti živali pod drugo alinejo, ki pravi, da mora skrbnik živali tej živali zagotoviti svobodo gibanja primernost živali glede na njeno vrsto, pasmo, starost, stopnjo razvoja prilagodite in udomačitve, ki preprečuje nepotrebno trpljenje doda, da skrbnik živali ne sme privezati na verigo ali podoben privez ter zapirati v majhne pesjake. Ne delamo si utvar, da bo prepoved privezovanja na terenu zlahka izvedljiva ali da bo inšpektorski nadzor nad tem učinkovit. Prav tako nismo za dobrobit živali nič naredili, če bo njihova svoboda gibanja poslej omejena s premajhnimi pesjaki, zato predlagamo smiselno na primer enoletno prehodno obdobje, v katerem bodo lastniki psov ne glede na njihovo velikost na svoji posestvi zamejili najmanj 20 kvadratnih metrov prostora z ograjo znotraj katere bo tudi primerno zavetje pred neugodnimi vremenskimi razmerami. Za vsakega dodatnega psa pa ograda povečana za 10 kvadratnih metrov. Gre za sprejemljiv strošek, sicer se ljudje naj ne odločajo, da bi imeli živali. Vsekakor se nam zdi pomembno tudi to, da se sprehajanje psov uvede kot obvezno. Pes je odgovornost in ljudje se moramo v odnosu do tistih, ki so v naši oskrbi obnašati zrelo in odgovorno. V noveli Zakona o zaščiti živali se pojavlja tudi prepoved evtanazije zdravih živali v zavetiščih. V Sloveniji že nekaj časa je prepovedano usmrtiti zdrave živali z izjemo rejenih živali in živali, ki sodelujejo v poizkusih ter v zavetiščih. Društva vsekakor podpiramo prepoved evtanazije v zavetiščih pa vendar se nam zdi izjemno pomembno poudariti, da slovenska zavetišča ne dosegajo zavidljivo visokega etičnega standarda, kar se odnosa do živali tiče. Žal večina njih zasleduje in zadovoljuje zgolj in samo minimum ter profit. V praksi to pomeni, da pridejo živali iz dežja pod kap, zavetišča na njihov račun dobro živijo na koncu pa jih po 30 dneh bivanja v zavetišču doleti še smrt. To je nedopustno in skrajno skregano z vsako logiko in etiko. Kot prvo menimo, da bi morala biti zavetišča del socialnega podjetništva ne pa profitna gospodarska dejavnost. V praksi sodelovanja delovanja zavetišč do dobra spoznali in prišli do zaskrbljujočih zaključkov. Neupoštevanje pravilnika in zakonov, ker učinkovitega nadzora nad njimi praktično ni. Če se ne pojavi prijava je kontrola s strani Veterinarske inšpekcije predpisana enkrat letno pa to je še po navadi napovedana. Nekatera zavetišča se sploh ne trudijo z oglaševanjem živali več kot so dolžna, ker sredstva od občine za njo dobijo v vsakem primeru in se ne obremenjujejo z njihovo oddajo. Vsako zavetišče po svoji lastni presoji postavlja cene za svoje storitve in posvojitve. Nekatera zavetišča imajo sklenjene pogodbe s preveč občinami a imajo premalo kapacitet. Odločilni kriteriji pri odločanju občin je najcenejša ponudba. Kako je to lahko varljivo so se nekatere občine že prepričale. Kako pa se ta konkurenčnost zagotavlja raje ne bomo ugibali. Situacija glede mačk v zavetiščih je precej meglena in težko sledljiva. Iz pridobljenih informacij javnega značaja je razvidno, da občine plačujejo za oskrbo mačk kar precej zasoljene račune, zaračunavajo sterilizacije in kastracije, čemur sledi izpust v domnevno varno okolje. Društva na terenu enega izmed zavetišč si že dolgo prizadevajo izvedeti kje naj bi bilo to varnost okolje kamor odhajajo mačke po posegih pa je vsaj po našem vedenju to še vedno strogo zaupna informacija, ki ne sme zapustiti zavetniških zidov. Sami smo na podlagi pridobljenih informacij javnega značaja tudi ugotovili, da se da proračun zavetišča izboljšati tudi na način, da se izstavi račun za eno in isto žival dvema občinama ali celo več. Je pa zanimivo opazovati kako v nekaterih občinah občani masovno izgubljajo oziroma zapuščajo svoje živali, ki so očitno tudi masovno neoznačene, v drugih zavetiščih pa število živali predvsem psov kaže trend drastičnega upadanja. Vsako mesečni prilivi iz občinskih proračunov sicer ne upadajo premo sorazmerno s tem. Zanimivi pojavi, ki bi jih bilo mogoče kazati od bližje proučiti. Zavetišča se otepajo posvojiteljev z nemogočimi urami, ko so odprte za posvojitelje to so večinoma v času, ko so ljudje v službah, večina je med vikendi celo zaprta. Tudi večkratno spoznavanje živali, katero nameravajo ljudje posvojiti je praktično misija nemogoče. Taka praksa se napeljuje na razmišljanje, da si zavetišča posvojiteljev ne želijo, saj so plačani v vsakem primeru, če oddajo ali če ne oddajo živali. Tudi zainteresirana javnost jih strašno moti in so skoraj vsa zavetišča z izgovorom, da so privatna pozabljajo pa, da kljub temu financirana s strani občin in javnega denarja zaprta za sprehajalce in posvojitelje. V zavetiščih se mora vsekakor prepovedati evtanazija živali, s čimer se sledi praksam drugih evropskih      </font><br/>
<br/>
<b><font size="4">12. TRAK: (DAG) – 9.55</font></b><br/>
<br/>
<b><font size="4">	</font></b><font size="4">(nadaljevanje) držav. Na tem področju nas je prehitela tudi sosednja Hrvaška, čeprav naj bi balkanske družbe imele praviloma slabši odnos do živali od slovenske. Slovenija je tu v zaostanku in upamo, da ga bo z novelo Zakona o zaščiti živali in novim Pravilnikom o zavetiščih premostila. Naj zgolj dodam, da tistih do 25 % evtanazij, če je to res tako nezanemarljivo, potem bi morala biti v bistvu prepoved evtanazije nekaj logičnega. Je pa tako, da sledljivost mačkam je bistveno slabša. To se je zgodilo, ko so društva začela raziskovati, kakšna je stopnja evtanazije v zavetiščih, in so začela zavetišča te informacije prikrivati in jih tudi niso izdajale občinam, ker mi smo pridobivali informacije v glavnem s strani občin. Tako je vse to pod velikim vprašajem. Celo to smo izvedeli, da zavetišče ne izdela letnega poročila, če si občina tega ni želela videti. In v tistem času, ko smo mi to odkrivali, je bilo kar nekaj občin blazno nezainteresiranih, za kaj gre denar in kako se ravna z živalmi v zavetiščih, ki jih plačujejo. V zavetiščih se mora vzpostaviti učinkovitejši finančni nadzor nad porabljenimi sredstvi. Ker so občine obvezane financirati javna zavetišča in ker je lokalna oblast zmeraj v finančni stiski, bi pričakovali, da bodo občine izpolnjevale svojo zakonsko dolžnost vzdrževanja zavetišča, a obenem bdele nad porabo skromnih sredstev, s ciljem, da se porabijo za osnovni namen, to je dobrobit živali. </font><br/>
<font size="4">	Ker se bo s prepovedjo evtanazije zdravih živali v zavetišču zvišal tudi strošek oskrbe, predlagamo, da del tega stroška prevzame tudi država. Nenazadnje so živali del naše družbe in smo za njih dolžni skrbeti in poskrbeti. Odnos države do problematike zavrženih živali je, žal, izredno mačehovski. Sami smo sicer pred leti predlagali, da bi letno vsako gospodinjstvo prispevalo en evro v ta namen. Po nekaterih ocenah bi bil letni strošek države okoli 600 tisoč evrov, kar je glede na vso neracionalno porabo javnih sredstev, ki segajo v milijonske izdatke, pravzaprav drobiž. Snaga je v teh dneh podražila svoje storitve za 70 centov na mesec. Ob to se ni obregnil nihče, zakaj bi bil potem en evro na leto nevzdržen strošek za gospodinjstvo. </font><br/>
<font size="4">	Glede obveznega čipiranja mačk. Mačke v ruralnem okolju niso prostoživeče mačke, za te mačke vedno nekdo skrbi in so del neke hiše, torej niso prostoživeče mačke. Prav tako… / nerazumljivo/ prostoživečih mačk že obstaja, in to je, da se mačke odlovi, sterilizira, kastrira in se jih vrne v varno okolje. Društva čipiramo dosledno mačke že leta, saj se nam zdi ta ureditev problematike izrednega pomena. Enako to počnejo tudi vsa zavetišča pred oddajo. Dejansko bi bila to zgolj formalna zakonska ureditev nečesa, kar v praksi obstaja že dolga leta. </font><br/>
<font size="4">	Glede nevarnih psov. Zakonski predlog navaja v 5. členu, da z odločbo uradni veterinar oziroma druga uradna oseba uprave s pooblastili za odločanje v upravnem postopku ugotovi, da je pes nevaren. / oglašanje v ozadju/</font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Gospa gostja, moram vas opozoriti, da se držite teme dnevnega reda, prosim, in dotičnega zakona… </font><br/>
<br/>
<b><font size="4">	JADRANKA JURAS:</font></b><font size="4"> Ali ni gospod govoril o prepovedi? </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Ker ste malo zašli, lepo prosim, da se… </font><br/>
<br/>
<b><font size="4">	JADRANKA JURAS:</font></b><font size="4"> Sem mislila, ker je to gospod minister razlagal, tudi prepoved, tudi glede poskusov, pa glede nevarnih živali. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Govorimo o predlaganem zakonu. Lepo prosim. </font><br/>
<br/>
<b><font size="4">	JADRANKA JURAS:</font></b><font size="4"> Okej, sem zaključila. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Ste zaključili? (Da.) Hvala lepa. </font><br/>
<font size="4">	K besedi se je javil še gospod minister. Izvolite. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Samo da ne bomo narobe razumeli. Mi ne govorimo o 5 do 25 %, ampak o številki, 5 do 25 evtanazij na leto. Mislim, da smo se narobe razumeli v tem delu. </font><br/>
<font size="4">	V ruralnem okolju je dejstvo, da kdor izhaja iz ruralnega okolja, tudi sam izhajam in se ne morem strinjati, da je vsaka mačka vedno del neke hiše. Mačke se prosto gibajo in so po celi vasi. In jih ne moremo opredeliti kot lastništvo enega, jih ne moremo opredeliti. Meni je zelo žal, ampak tisti, ki poznamo podeželje, mislimo, da se v tem delu se vsi  strinjamo. </font><br/>
<font size="4">	Želel sem predvsem soglasje zaradi številke 25 %, šlo je za absolutno številko, 25 evtanazij letno, ne 25 %. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa, minister. </font><br/>
<font size="4">	Besedo želi predlagateljica, izvolite. </font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa. </font><br/>
<font size="4">	Moram se predvsem odzvati na razpravo gospoda ministra, ki je sicer definitivno, kot ste, predsedujoči, opozorili, šel na širšo razpravo </font><br/>
<br/>
<b><font size="4">13. TRAK: (SB) – 10.00</font></b><br/>
<br/>
<font size="4">	(nadaljevanje) o svojem predlogu zakona, ne pa konkretno na ta predlog zakona, ampak to lahko tudi razumem, ker so ga včeraj na vladi sprejeli, upam pa, da danes ne prihaja do nekega konkurza o prestižu kdo je kaj predlagal. Jaz sem v Državnem zboru tri leta, tri leta sem dajala različne pobude, društva so dajala pobude, na koncu koncev gospod minister je bil tudi državni sekretar pod prejšnjo ministrico, pa se določene spremembe niso zgodile in zato smo mi predlagali novelo zakona, nič se nismo kakor bi bilo iz vaših besed slišati konkurirali glede na to kdaj ste se vi pri nas najavili, da predstavite svoj predlog zakona. Če si želimo vsi nek napredek in neko dobrobit za živali bi lahko tudi danes amandmirali predmetni zakon in potem sistemske spremembe, o katerih govorite, ki se pa v resnici nanašajo predvsem na eksotične živali, z dodatno novelo rešili. Tudi čuteča živa bitja o Zakonu o zaščiti živali ne bi vnesli, če ne bi mi predlagali amandmaja, ko je bilo potrebno, mi smo čakali na vaš predlog in ga ni bilo. Ampak zdaj bi s tem zaključila, ker to res ni predmet. Osebno bom vesela, če bomo karkoli naredili in naredili korak naprej, ali bo to vaš zakon ali naš zakon ali bilo kateri, sploh to ni pomembno, res ni pomembno kdo je predlagatelj, pomembno je res, da se nekaj naredi. Ker jaz sem bila osebno tudi prizadeta, ko sem brala samo v enem tednu kaj se dogaja. In to je ključ, o tem je potrebno debatirati in to je tudi cilj tega in jaz se res zahvaljujem tudi gospe Jadranki Juras, ki je zelo lepo predstavila stanje na terenu, tudi določene problematike z upravljavci zavetišč s katerimi morda nismo tako zelo seznanjeni v širši obliki in ki zahtevajo tudi določene spremembe. Ampak vseeno bi se pa, če se vrnemo na vašo razpravo in konkretnem predlog zakona odzvala na določene pripombe, ki ste jih podali glede česa vidite, da je vaš predlog boljši, in sicer pri financiranju zavetišč primarno bi rada prebrala en amandma, ki smo ga predlagali kot Socialni demokrati. In sicer mi predlagamo, da že od začetka se deli, odzivam se na financiranje, ne govorim zdaj samo o amandmaju, ampak želim obrazložiti vse skupaj zakaj menimo, da je predlog za financiranje zavetišč kakor ga mi predlagamo boljši. Dobili smo tako s strani združenja občin kakor s strani skupnosti občin Slovenije odzive. Skupnost občin Slovenije tudi poudarja da je potrebno stroške občin, da ni korektno, da je to izvirna naloga občine, torej skrb za zapuščene živali in da bi bilo to potrebno k večjemu opredeliti kot pokrajinsko ali državno nalogo in da je korektno, da od samega začetka si stroške deli tako država kot občina in temu sledimo mi tudi s predlaganim amandmajem in mislimo, da predlog financiranja, kakor ga mi predlagamo, nikakor ne bo zmanjšalo angažiranost zavetišč, da živali ne bi oddali v posvojitev oziroma novim lastnikom, ker prvotni namen zavetišč je, da se jim ponudi zavetišče, hrano in zdravstveno oskrbo in to vsem tem živalim, da se jim čim prej zagotovi dom in z našim predlogom financiranja se ne bo zmanjšala angažiranost in se mi zdi malo podcenjujoče govoriti, da bomo s tem, ko jim bomo prevalili skrb financiranja, torej v določenem delu na zavetišča, da jih bomo s tem spodbudili k oddaji, lahko jih spodbudimo k čemu drugemu, kar ni namen ne Ustave, ne zakona, ki govori o skrbi za dobrobit živali. In če se odzovem spet še na predlog prepovedi verig, ki je izrecno zapisano v našem predlogu in glede katerih so izjeme, zelo, zelo ozko določene, torej govorim o tem, da sprehajamo na povodcu, da psa odpeljemo veterinarju, ne pa izjeme, ki ste jih vi navedli in ki me spet v bistvu skrbijo, ker pomenijo, da se de facto ne bo nič spremenilo, ker če zdaj spet razlikujemo med kmetijskim gospodarstvom, pa med domačimi živali, ki živijo v stanovanjih in tako dalje, pa se bomo spet vrnili na navedbe komisije v Državnem svetu, kjer govorijo o tem, da je normalno bivanjsko okolje za domače živali pes in mačka kmečko dvorišče ali pa ki razpravlja o tem, da je potrebno z domačim živalmi, da je treba, poslušajte to, poleg skrbi za zaščito domačih živali, ki se zdi na trenutke pretirana in obremenjujoča, je treba urediti vprašanje zaščite kmetijskih zemljišč, zaščite kmetijskih zemljišč predvsem pred hišnimi ljubljenčki in njihovimi iztrebki. Treba je prepovedati sprehajanje psov po kmetijskih zemljiščih. Mi govorimo o tem, da je potrebno spremeniti našo mentaliteto</font><br/>
<br/>
<b><font size="4">14. TRAK: (SC) – 10.05</font></b><br/>
<br/>
<b><font size="4">	</font></b><font size="4">(nadaljevanje) in zavest. In govorimo o temu, da je ravno na kmetijskih gospodarstvih ne govorim, da vsi, mnogi skrbijo za živali na kmetijskih gospodarstvih mnoge te živali imajo prosto gibanje, ampak mnoge so pa tam tudi zavezane na verige in če bomo mi sedaj določali tako široko izjemo potlej v praksi se ne bo nič spremenilo, nič se ne bo spremenilo in definitivno koraka naprej ne bomo naredili, ker če predstavnic Kmetijsko-gozdarske zbornice tako razmišlja pa če ta pristojna komisija razmišlja tako, da se njim postavlja vprašanje hišnih ljubljenčkov v stanovanjih ali so stanovanja primeren bivanjski prostor za domače živali, potlej vemo, da mi nobenega koraka naprej nismo naredili in da živali očitno niso čuteča živa bitja, ampak so samo in izključno stvar, katere gospodar je človek in ki je namenjena izrabi za kakršnokoli že gospodarsko, kmetijsko dejavnost. Mislim, da je naš predlog v tem kontekstu boljši, ker bo zasledoval pravi cilje, ker je potrebno povedati tudi na kmetijskem gospodarstvu. In ne vem morda bi ministrstvo lahko pripravilo eden font sredstev, ki niti ne bi smel biti ne vem kako visok pa bi se na primer ta kmetijska gospodarstva lahko prijavila in se ogradila tako, da pač psi ne bi mogli zbežati bi bili pa prosti na dvoriščih. Ob tem je potrebno poudariti, da zelo podpiram predlog glede zakonskega zapisa o obveznem sprehodu psov. Mislim, da če smo sicer sedaj na temu, da se spet govori o tem ali bi prepovedali absolutno ali ne, da se tu že vidi, da ne moremo naredili tega ključnega koraka naprej in bi vsaj apelira, da se da vsaj v pravilnik neko priporočilo, da se zapiše v pravilnik. Še ena stvar, ki je pa zelo ključna je ta, če se prepovejo verigo je moj velik strah, da bodo te psi zaprti v premajhnih pesjakih, zato je treba nujno nujno nujno opredeliti in povečati minimalno velikost pesjakov, ker ključno je, da ti psi nimajo gibanja, ki bi ga morali imeti in da ne želimo s tem, ko bi prepovedali verige doseči neki nasprotni efekt v katerem se jih bo zaprlo v premajhne pesjake. Ključno je spremeniti in biti odgovoren skrbnik. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PODPREDSEDNIK JANI IVANUŠA: </font></b><font size="4">Hvala lepa, predlagateljica. Imam še eno pooblastilo in sicer Jožeta Lenarta nadomešča gospa Tina Heferle. Dobrodošla. </font><br/>
<font size="4">	Tako goste smo izčrpali prehajamo na razpravo o posameznih členih predloga zakona in vloženi amandmaji. Odboru predlagam, da po končanem glasovanju o amandmajih in morebitnih predlogih za amandmaje odbora v skladu s tretjo alinejo 128. člena Poslovnika, da se glasuje o vse členih skupaj. Dajem na glasovanje. </font><br/>
<font size="4">	Kdo je za? (Soglasno.) Kdo je proti? (Nihče.) </font><br/>
<font size="4">	V razpravo dajem 1. člen in amandma Poslanske skupine Socialnih demokratov. K 1. členu želi kdo besedo? </font><br/>
<font size="4">Gospa Violeta Tomić, beseda je vaša.    </font><br/>
<br/>
<b><font size="4">VIOLETA TOMIĆ (PS Levica): </font></b><font size="4">Najprej naj za začetek povem, da podpiram predlagatelje in da me v bistvu žalosti odziv ministrstva, ki je ravno včeraj našel svojo sistemsko rešitev, ki jo je iskal pa bog in bog me zelo dolgo. Ta predlog je že bil predlagan za sprejem že 22. 12. 2017 pred tremi leti in pol in sedaj večer pred večer pred to razpravo izvemo od ministra, da so pa vendarle na Vladi sprejeli svoj zakon, ki je bolj sistemski. Oprostite, jaz tega zakona nisem videla in jaz tej Vladi ne zaupam in imam vso pravico, da ji ne. Minister ni res, da ste svoj predlog usklajevali z vsemi poslanskimi skupinami kajti v Levici o tem ne vemo nič, ni res. / medsebojno pogovarjanje/ </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Spoštovani, da vas prekinem. Samo trenutek. Prosim, gospa Violeta Tomić, da se držite predlaganega zakona. Prosim.</font><br/>
<br/>
<b><font size="4">VIOLETA TOMIĆ (PS Levica): </font></b><font size="4">Govorim o tem zakonu, ki sem rekla, da ga podpiram…</font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Potem pa govorite o tem zakonu. </font><br/>
<br/>
<b><font size="4">VIOLETA TOMIĆ (PS Levica)</font></b><font size="4">: In pravim, da obžalujem, da je ta Vlada pač tako, da ne sodeluje nikakor z opozicijo, ker kakorkoli predlagamo ni dovolj dobro. </font><br/>
<font size="4">Sedaj v zavetiščih je seveda kriterij kot pravi gospa Jadranka Juras najnižja cena, kar je popolnoma nedopustno. </font><br/>
<br/>
<b><font size="4">15. TRAK: (TB) – 10.10</font></b><br/>
<br/>
<font size="4">(nadaljevanje) Zavedati se je treba, da so zavetišča za živali zavetišča za živali in nikakor niso kapitalska naložba, kjer se kujejo dobički z molžnjo javnih sredstev in s pobijanjem živali.</font><br/>
<font size="4">Tako da se strinjam, da je potreben večji nadzor nad zavetišči in da je potrebno tudi narediti nov pravilnik o zavetiščih. Ravno tako se strinjam, da je lastništvo zavetišč potrebno - govorim o tem zakonu, predsedujoči …</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Poslanka, gospa Tomić, 1. člen, govorimo o amandmaju k 1. čle…, o prvem amandmaju, prosim, da se tega držite.</font><br/>
<br/>
<b><font size="4">VIOLETA TOMIĆ (PS Levica):</font></b><font size="4"> Predsedujoči, če vam smem povedat, tudi jaz predsedujem enemu odboru, pri razpravi o 1. členu je po navadi splošna razprava, takšna je praksa. / oglašanje iz dvorane/ A, torej nimamo splošne razprave v tem zakonu? / oglašanje iz dvorane/ Prosim? / oglašanje iz dvorane/ …</font><br/>
<font size="4">Odrekam se besedi.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa, po želji.</font><br/>
<font size="4">	Še kdo? (Ne.)</font><br/>
<font size="4">	Zaključujem … / izklop mikrofona/</font><br/>
<font size="4">	/ vklop mikrofona/ Zaključujem razpravo. Prehajamo na odločanje o amandmaju k 1. členu. Glasujemo.</font><br/>
<font size="4">	Kdo je za? (7 članov.) Kdo je proti? (7 članov.)</font><br/>
<font size="4">	Ugotavljam, da amandma ni sprejet.</font><br/>
<br/>
<font size="4">	Prehajamo na razpravo o 2. členu in amandmaju Poslanske skupine k 2. členu. Želi kdo besedo? (Da.)</font><br/>
<font size="4">	Gospa Violeta Tomić, izvolite.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Hvala.</font><br/>
<font size="4">	Dodaja se obvezno označevanje mačk in glede na to, da je večina teh amandmajev Poslanske skupine SD usklajen z mnenjem ZPS, bom ta amandma podprla.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">	Še kdo (Da.)</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MEIRA HOT (PS SD):</font></b><font size="4"> Hvala lepa.</font><br/>
<font size="4">	Kot je že kolegica povedala, torej, primarno amandma sledi mnenju Zakonodajno-pravne službe. Uvaja se torej obvezno označevanje mačk in vpis mačke ter njenega lastnika v nov centralni register mačk, bi se pa ob tem tudi odzvala glede nujnosti označevanja. Namreč, dejstvo je, da na primer v Ljubljani inšpekcije de facto povedo, da tisti, ki hrani mačke, da tisti je lastnik te mačke. Torej, po eni strani ta inšpekcija, ki je organ, v sestavi ministrstva, navaja, da tisti, ki hrani mačke, je dolžan za te mačke skrbet in je njihov lastnik, na drugi strani, se pravi pa, da prostoživečih mačk na ruralnih območjih ne moremo določiti lastnika.</font><br/>
<font size="4">Torej, dajmo tudi tukaj imeti isto tolmačenje za vse in prosim, da se podpre amandma.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">Mislim, da je gospod Predrag Baković…</font><br/>
<font size="4">Izvolite.</font><br/>
<br/>
<b><font size="4">PREDRAG BAKOVIĆ (PS SD):</font></b><font size="4"> Torej, tudi sam pozdravljam predlog, da se opredeli ali pa regulira obvezno označevanje mačk, kajti, če bomo šli na voljo prostovoljnega, pravzaprav nismo naredili dosti, ne glede na to, da tudi sam izhajam iz vasi, seveda se do nekaj lahko strinjam z teorijo ali pa z prakso, ki se dogaja, da je kar nekaj mačk okrog vasi prostoživečih, pa sicer ne vemo, kdo je njihov lastnik, ampak ravno to bi na nek način reguliralo, tudi, bom rekel, bolj odgovorno ravnanje tistih, ki so nekako skrbniki teh mačk, ki jih hranijo.</font><br/>
<font size="4">Nenazadnje, potem, se dogaja to, da pride muca domov z več mladiči in se situacija pravzaprav nikakor ne more končat na nek način in potem, da ne govorim o tem, kaj se je dogajalo v preteklosti s temi mladiči, do tega, da se potem to nenadzorovano širi in zaradi tega mislim, da bi tudi to preprečilo obvezno »čipiranje«. Kajti, veste, še vedno smo tako narejeni ljudje, da če nekaj ni zapovedano, bojo zelo redki to tudi</font><br/>
<br/>
<b><font size="4">16. TRAK: (DAG) – 10.15</font></b><br/>
<br/>
<b><font size="4">	</font></b><font size="4">(nadaljevanje) vzeli. In sam ta odnos, bom rekel, družbe do živali - zdaj v tem konkretnem primeru govorimo o mačkah in čipiranju – kaže na to, kakšen odnos ima družba do posameznika in pravzaprav človek tudi do sočloveka. Kajti če ne bomo na nek način najprej z zapovedjo, da je nekaj obvezno, primorali ljudi, da bodo to tudi storili, ne bodo nikoli, vsaj večinoma ne, no. Tisti, ki imajo muco doma v stanovanju, verjamem, da so zadeve že zdavnaj uredili. Ampak morali bomo zagristi tudi v to kislo jabolko, ki se tiče stanja, kakršno trenutno je, bodisi v mestu, predmestju ali pa tudi na vasi. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala, poslanec Baković.</font><br/>
<font size="4">	Imamo še eno prijavljeno gospo, Mojco Žnidarič. Izvolite. </font><br/>
<br/>
<font size="4">	</font><b><font size="4">MOJCA ŽNIDARIČ (PS SMC): </font></b><font size="4">Hvala. </font><br/>
<font size="4">	Želela bi pojasniti, da tega amandmaja ne bom podprla. Strinjam se z razlago, ki jo je dal minister. Tudi sama prihajam s podeželja in se ne morem strinjati, da ruralno okolje, kot je bilo rečeno, da je vedno del problema. Za mene je mačka, ki lahko hodi po celi vasi, bolj prosta, bolj svobodna kot pa tista, ki je cele dneve zaprta v bloku v Ljubljani. Tako se ne strinjam z obveznim čipiranjem mačk, ampak s prostovoljnim, kot je predvideno v vladnem zakonu. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa. </font><br/>
<font size="4">	Želi še kdo besedo? Predlagatelj, izvolite. </font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Samo kot konkreten odziv. Poglejte, tu ne gre za označevanje ruralnega kot problem ali ne problem. Čipiranje mačk se predlaga zaradi sledljivosti tem mačkam in na koncu koncev zaradi tega, da se ve, čigar odgovornost so, ker te mačke imajo lastnika tako ali drugače, nekdo jih hrani, nekdo jih oskrbuje, kar pomeni, da so te mačke tudi odgovornost nekoga.  In na koncu koncev, če se mačke čipirajo, če jim lahko sledimo, potem, ko pride do tega, da so v zavetišču, so tudi lahko primarno strošek tistega, ki je lastnik. </font><br/>
<font size="4">	Hvala. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa. </font><br/>
<font size="4">	Zaključujem razpravo. </font><br/>
<font size="4">	Prehajamo na glasovanje o 2. členu in amandmaju k 2. členu. Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet. </font><br/>
<font size="4">	V razpravo dajem 3. člen in amandma Poslanske skupine Socialnih demokratov. Želi kdo razpravljati? (Ne.) Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet.</font><br/>
<font size="4">	V razpravo dajem 4. člen in amandma Poslanske skupine Socialnih demokratov. Želi kdo razpravljati? Violeta Tomić, izvolite. </font><br/>
<br/>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Kot rečeno, je privezan pes, ki je izpostavljen neprimernim vremenskim razmeram in neprimernim temperaturam, podvržen neznosnemu mučenju. In če se že ne strinjate, da pes ni alarmni sistem na veriti - danes je tehnologija malo boljša – in tudi mačka ni mišolovka, potem mislim, da smo dolžni podpreti to, da pes, ki je izpostavljen brez sence vročini, brez vode ali pa, kot smo prej slišali primer, hudim vremenskim razmeram in minusom, ko primrzne na površino, kjer leži, da je to res civilizacijsko nedopustno in da takih stvari ne smemo tolerirati. Absolutno podpiram ta amandma. <br/>
	Hvala. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa.</font><br/>
<font size="4">	Še gospa Meira Hot, izvolite. </font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa. </font><br/>
<font size="4">	Kot prvo bi rada prebrala amandma. Torej, predlagamo, da se </font><br/>
<br/>
<b><font size="4">17. TRAK: (SC) – 10.20</font></b><br/>
<br/>
<b><font size="4">	</font></b><font size="4">(nadaljevanje) v 15. členu doda nove alineje, ki se glasijo, da so prepovedana ravnanja omejevanja gibanja hišnih žival na način, ki jim povzroča trpljenje, poškodb ali smrt. Imeti privezanega psa na verigi ali na kakršnikoli drugi obliki priveza razen za namen izvajanja in zagotavljanja fizičnega varstva in nadzora na javnih mestih, šolanja, zdravljenja ali veterinarske oskrbe torej zelo ozko so določene izjeme kdaj prepoved na velja. Nadalje, izpostavljanja živali neprimernim temperaturam in vremenskim pogojem, ki jim povzroča trpljenje, poškodbe ali smrt. S tem v bistvu amandmajem kot prvo sledimo mnenju Zakonodajno-pravne službe in zakonske znake novih prepovedanih ravnanj oblikujemo jasneje in določne. </font><br/>
<font size="4">Bi pa sedaj res še enkrat apelirala in opozorila slišali ste obrazložitve društev kakšne so posledice privezovanja na verigah. Potrebno je bilo tudi izrecno napisati, da se mora prepovedati izpostavljanje primernim temperaturam, ker smo mnogi bili v preteklosti priča, da kljub ohlapni zakonski določbi, da bi to lahko štelo za trpljenje de facto se tovrstne zadeve dogajajo, de facto se psi zmrzujejo zunaj v zimskem, poletnem času dehidrirajo, doživijo sončne udare in tako dalje torej potrebno je jasno definirati ta prepovedna ravnanja, da gremo naprej. Dajmo se tudi zavedati, da vsaka naša beseda ima tudi v družbi neke posledice. Po temu, ko so jo na komisiji pristojni Državnega sveta obravnaval predmetni zakon sem na enkrat začela dobivati ogromno sporočil in pričevanj o pobijanju mačk po Sloveniji, o pobijanju mačk z zračnimi puškami in tako dalje. Dajmo izkazati, da ni nikakršne tolerance do mučenja živali in da je veriga v resnici mučenje tako je s strani stroke, tako je s strani društev izkazano in tako tudi pokažejo živali. </font><br/>
<font size="4">Hvala lepa. Upam, da se podpre amandma. </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Hvala lepa vam. </font><br/>
<font size="4">Prijavljen je še gospod Boštjan Koražija. </font><br/>
<font size="4">Izvolite. </font><br/>
<br/>
<b><font size="4">BOŠTJAN KORAŽIJA (PS Levica): </font></b><font size="4">Spoštovani predsedujoči, najlepša hvala za besedo. Saj je že prej gospa Meira Hot povedala zelo lepo dejansko ne samo, da so živali čuteča bitja, ampak so dejansko tudi bitja, ki dejansko humanizirajo človeka oziroma mu dajo tisto človeško plat, za katero se dostikrat tako radi zavzemamo oziroma tudi radi izkazujemo v tej smeri in v tem primeru pač tudi človek že enkrat moral ne samo začeti razumeti, ampak razumeti, da se delimo prosto z živalmi sploh tudi z našimi domačimi živalmi se pravi našimi hišnimi ljubljenčki in vsako živo bitje si zasluži humano obravnavo oziroma tudi humane pogoje za življenje in v takšnem primeru se pravi, da si mogoče več prostora oziroma boljše / nerazumljivo/ tudi bivanjske pogoje boljše, da ne bodo na soncu, da ne bodo na mrazu, da ne bomo poslušali teh res groznih in tragičnih zgodb seveda je treba podpreti ta amandma. Bom pa si drznil tudi glede v razlagi izzvati ministra saj lahko danes ta zakon podpre pa, potem predlagajo svojega novega pa se, potem sistemsko zadevo oblikuje oziroma tudi dopoldne. Toda jaz mislim, da je prav, da bi se danes ta zakon sprejel tudi zaradi tega, ker jaz osebno saj to veste ne samo, da pač se skozi zavzemam za pravico živali oziroma da pač če se le da oziroma poskušam po najboljših močeh zaščiti dobrobit živali in pomembno je, da dobijo živali končno glas in besedo tudi v tem Državnem zboru oziroma da bodo tudi jasno pokazane smernice oziroma tudi jasno podane smernice, da z mučenjem oziroma tudi s slabšim bivanjskim prostorom oziroma tudi slabšimi bom rekel živalskimi oziroma pravicami, da jih je treba nadgraditi, da jih je treba dograditi, da jih je treba narediti humane in predvsem, da bodo lahko živali res boljše in lepše živele, ker dejansko se vsi bolj ali manj imamo kakšnega hišnega ljubljenčka doma in če nas kaj res naredi človeka nas naredijo živali tako bi rekel. Konec koncev dostikrat, ko govorite o zvereh jaz ne bi govoril o živalih kot o zvereh nikoli, ker tudi prihajam iz periferije iz Haloz in dejansko, če je res kdo zver v tem družbenem okolju je to žal samo človek in ne živali      </font><br/>
<br/>
<b><font size="4">18. TRAK: (SB) – 10.25</font></b><br/>
<br/>
<font size="4">	(nadaljevanje) nikoli. Hvala.</font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa za vašo razpravo. Mislim, da se je prijavil še gospod Predrag Baković. Izvolite. </font><br/>
<br/>
<b><font size="4">	PREDRAG BAKOVIĆ (PS SD):</font></b><font size="4"> Hvala, predsedujoči. Torej, jaz sem poslušal / nerazumljivo/ povedal, da do nekje stari člen ureja to področje, vendar pa tukaj izrecno v tem amandmaju je določena prepoved pripenjanja psov na verige in so točno omejene in pa dopuščene tiste okoliščine ali pa tisti primeri, ki na nek način lahko to stori za potrebe šolanja in tako naprej. V preteklosti smo slišali izjave tudi take, da pes na verigi pomeni neko tradicijo v Sloveniji. Te izjave so zame neverjetne, tisti, ki so to govorili in tisti, ki so to rekli so nekako ostali v času in prostoru, če gremo po tej logiki potem lahko pridemo nazaj na obredno žrtvovanje in postavljamo neke oltarje in tako naprej. Zato je prav, da dorečemo to dejanje. Jaz lahko na nek način razumem, da je jeklenica in veriga na katero je pripet pes verjetno cenejša kot postavitev ograje in pa nekega večjega prostora, po katerem se lahko, če govorimo o psu, pes svobodno giblje, hkrati to pomeni bolj zdravo njegovo življenje, hkrati pomeni tudi to, da imamo, če že je to nekako delovni pes, večje koristi od njega, ker bo bolj pozoren, bolj čuječ, bolj zdrav in vsi bomo zadovoljeni. In zato postavitev ograje namesto verige, seveda je bolj smiselna, tako če govorimo o vasi in o teh stvari, tudi sam imam psa in postavljeno ograjo omejeno bom rekel zaradi lastne posesti do kjer sega moja posest in tukaj se kuža svobodno sprehaja in res pripenjanje na verige, mislim, da smo to že prešli ali bi morali preiti in je prav, da se to tudi na tak način regulira v tem amandmaju. Hvala lepa. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa, gospod Predrag Baković. Še kdo? Ne. Potem zaključujem razpravo o 4. členu in amandmaju in prehajamo na glasovanje.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Tako, da amandma ni sprejet.</font><br/>
<font size="4">	V razpravo dajem 5. člen in amandma Poslanske skupine Socialnih demokratov k 5. členu. Želi kdo razpravljati? Ne. Potem prehajamo na odločanje o petem amandmaju. Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Amandma ni sprejet.</font><br/>
<font size="4">	V razpravo dajem amandma k 6. členu. Želi kdo razpravljati? Gospa Violeta Tomić, izvolite, beseda je vaša.</font><br/>
<br/>
<b><font size="4">	VIOLETA TOMIĆ (PS Levica):</font></b><font size="4"> Ta amandma se mi zdi zelo smiseln, kajti mnogi ljudje svojo žival zavržejo, odpeljejo sredi hoste in spustijo in potem se s tem ukvarja družba, zavetišča, občine in to financirajo, zato podpiram, da vse stroške v zvezi z zapuščeno živaljo plača dosedanji skrbni, živali, zato je pomembno, da so živali označene in čipirane. Skratka, če skrbnik živali ni znan oziroma če ga ni mogoče izslediti, potem šele krije stroške občina oziroma zavetišče in vsaka v polovičnem deležu. Ta amandma zasleduje željo, da skrb za zapuščene živali ni samo breme zavetišč in lokalnih skupnosti, ampak da tudi prevzame breme država in predvsem, da ljudje se začnejo bolj odgovorno obnašati do svojih živali, ne gre jih zapuščati, zavreči in potem to breme prepustiti drugim, ampak enostavno morajo biti odgovorni, kajti žival je odgovornost in ko jo enkrat vzameš za svojo je ta žival popolnoma odvisna od tebe. Rada bi samo še nekaj dodala tukaj. Ni mi všeč in me žalosti debata, da se tukaj ločuje med mestom in podeželjem.    </font><br/>
<br/>
<b><font size="4">19. TRAK: (TB) – 10.30</font></b><br/>
<br/>
<font size="4">	(nadaljevanje) Nikakor ne gre za konflikt podeželja in mest, kajti, vemo, da stvari ne štimajo. Ne štimajo nikjer in je te stvari treba urediti sistemsko. Seveda, ministrstvo skrbi za interese kmetijstva in postavlja v prvo vrsto, vendar, je popolnoma zmotno mišljenje, da se dobrobit živali in interes kmetijstva izključujeta. To bi pa poudarila in res prosim, da se ta umeten konflikt med mestom in podeželjem ne ustvarja, kajti, naš odnos kot ljudi, mora bit na prvem mestu do vseh živali, s katerimi se srečujemo.</font><br/>
<font size="4">Tukaj bi pozvala ministra, naj vendarle poostrijo inšpekcijski nadzor, kajti, vemo da tudi rejne živali ponekod živijo v grozljivih razmerah, da jim razpadajo noge, ker so v blatu. Potem sem tudi že prejšnjo ministrico opozorila, da blizu romskega naselja v Beli krajini je zapuščenih več kot 100 psov, v gozdu, pa se ni zgodilo nič. Gospa ministrica ni imela časa, da bi to uredila in veste, tam se razmnožujejo in tudi ogrožajo ljudi in mimoidoče. Take stvari so nedopustne za Slovenijo, ki bi morala biti urejena država.</font><br/>
<font size="4">Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">	Mislim, da je prijavljena še poslanka Meira Hot.</font><br/>
<font size="4">	Izvolite.</font><br/>
<font size="4">	</font><br/>
<font size="4">	</font><b><font size="4">MAG. MEIRA HOT (PS SD):</font></b><font size="4"> Hvala lepa.</font><br/>
<font size="4">	Torej, kot je že kolegica povedala, mi z tem amandmajem predlagamo, da skrb za zapuščene živali ne bi bila več prepuščena zgolj lokalnim skupnostim, ampak da seveda finančno breme prevzame v sorazmernem deležu tudi država. Ob tem bi opozorila, da je Državni zbor dolžan poslušati tudi lokalne skupnosti in deležnike in da je med drugim Združenju občin Slovenije zapisalo, izdatki precej bremenijo občinske proračune. Predvsem sprememba, predvidena sprememba, pa deli stroške med državo in občino v razmerju 50:50, s spremembo, ki predvideva znižanje stroškov občin na(?) Združenje občin Slovenije / nerazumljivo/.</font><br/>
<font size="4">	V upanju, da boste mnenje Združenja občin Slovenije upoštevali in sprejeli zakon, ki finančno razbremenjuje občine, vas lepo pozdravljamo. Skupnost občin Slovenije med drugim predlaga zapis: »Vse stroške v zvezi z zapuščeno živaljo plača dosedanji skrbnik živali, če ni s predpisi določeno drugače. Če skrbnik živali ni znan oziroma če lastnika živali ni mogoče ugotoviti, krije stroške imetnik zavetišča oziroma v polovičnem deležu Republika Slovenija in občina, kjer je žival najdena. Vsekakor verjamemo, da bo s konceptualnimi rešitvami in širšim političnim konsenzom, na koncu sprejet takšen predpis, ki bo bil tako s finančnega, kot izvedbenega vidika, jasen in sprejemljiv za vse ključne deležnike ter ob tem tudi in predvsem v dobrobit živali.«</font><br/>
<font size="4">	Želim se jim zahvaliti za takšen zapis, ker temu bi morali slediti prav vsi, ki danes tukaj sedimo in naj samo še dodam, da nikakor predlagatelj ne razlikuje med ruralnim in mestnim, da to niti ni naš cilj, da iz tega vidika nismo nikoli izhajali, težava pa je danes nastala, ko se je povedalo, da glede prepovedi verig je pa vseeno potrebno upoštevati razliko, ki je kmetijstvo gospodarstvo in tu nastane ključna težava, ker to spet pomeni, da se bojo določile izjeme in da v praksi se ne bo nič spremenilo in še enkrat, res apeliram na vse tukaj prisotne, dajte razmišljati o dobrobiti živali, ne pa o politiki.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">	Še kdo? (Ne.) Če ne, zaključujem razpravo in prehajamo na odločanje amandmaja k 6. členu. Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet.</font><br/>
<font size="4">	</font><br/>
<font size="4">	V razpravo dajem 7. člen in amandma poslanske skupine k 7. členu. Želi kdo razpravljati? (Ne.) Če ne, zaključujem razpravo in prehajamo na odločanje o amandmaju k 7. členu. Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet.</font><br/>
<br/>
<font size="4">	V razpravo dajem 8. člen, h kateremu ni bilo vloženih amandmajev. Želi kdo besedo? (Ne.) Ne, zaključujem razpravo.</font><br/>
<br/>
<b><font size="4">20. TRAK: (DAG) – 10.35</font></b><br/>
<br/>
<b><font size="4">	</font></b><font size="4">(nadaljevanje) V razpravo dajem 9. člen in amandma poslanske skupine k 9. členu. Želi kdo razpravljati? (Ne.) Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet. </font><br/>
<font size="4">	V razpravo dajem 10. člen in amandma k 10. členu. Želi kdo razpravljati? (Ne.) Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da amandma ni sprejet.</font><br/>
<font size="4">	V razpravo dajem še 11. člen, h kateremu ni vloženega amandmaja. Želi kdo besedo? (Ne.) </font><br/>
<font size="4">	Zaključujem razpravo in glasovanje o amandmajih. </font><br/>
<font size="4">	V skladu s prej sprejeto odločitvijo odbora prehajamo še na glasovanje o vseh členih skupaj. Želi kdo razpravljati? Izvolite, beseda je vaša. </font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa, predsedujoči.</font><br/>
<font size="4">	Torej, zdaj po videnem glasovanju o amandmajih in členih je zelo jasno, da je danes koalicija ponovno izbrala prestiž, kdo je kaj predlagal prvi, ne pa v resnici skrb za dobrobit živali. Mislim, da je zakonski predlog, ki smo ga pripravili, human, da sledi odgovornemu lastništvu in da bi v resnici pripeljal do dobrobiti živali, do boljšega odnosa človeka do živali. Dejstvo je, da je treba prepovedati verige. Dejstvo je, da so verige psihično in fizično mučenje živali. Dejstvo je, da je deviantna dejanja treba sankcionirati in da so sankcije, ki so določene, prenizke. Nadalje, dejstvo je, da bo treba tudi Kazenski zakonik spremeniti in povišati kazni za mučenje. Ker vsa deviantna ravnanja, ki se dogajajo v Sloveniji, samo v enem tednu, kar sem vam naštela že na začetku danes, kažejo, da enostavno kot družba še nismo pripravljeni podeliti živali statusa, ki jim pripada. Da razprave, ki smo jim bili priče v preteklosti o tem, kaj je narobe z ljudmi, ki žival tretirajo kot družinskega člana, pa da žival sodi na dvorišče, da žival ne sodi v stanovanje, da bi bilo treba dati spet več nalog lovcem, da bi uravnavali živalske vrste, v kontekstu, da je bilo to v preteklosti bolje… Takšne izjave kažejo, da mi lahko zapišemo v Stvarnopravni zakonik, da so živali čuteča bitja, lahko zapišemo v Zakon o zaščiti živali, da so živali čuteča bitja, ampak v resnici pa nismo pripravljeni ničesar narediti, da bi to v resnici tudi bili. Ker če že sedaj vemo, da ministrstvo dojema, da bo treba določiti zelo široke izjeme glede privezovanja psov na verige, potem vemo, da ta cilj ne bo nikoli dosežen. Edina legitimna pot bi bila, da se sprejme današnji zakon, da se absolutno prepove privezovanje na verige in da se določi zelo, zelo ozke izjeme. Da se povečajo sankcije, da se določi tudi obvezno čipiranje mačk, ker tudi to je nek prvi korak k odgovornemu lastništvu, pa tudi k razbremenitvi proračunov, ki jih bremeni financiranje zavetišč. Tudi predlog glede financiranja zavetišč, mislim, da je absolutno odličen model financiranja, da je bilo izkazano tudi s strani pristojnih združenj in Skupnosti občin, da je to prava pot, da navsezadnje so lokalne skupnosti tiste, na katere je največje breme zdaj prevaljeno, in da je edino pošteno, da država prevzame svoj del odgovornosti. In mi ni nikakor jasno, zakaj se te odgovornosti tako zelo otepamo. </font><br/>
<font size="4">	Jaz vas res še enkrat prosim, pustimo politiko ob strani, pustimo koalicijo in opozicijo ob strani, dajte… Nisem slišala niti enega argumenta, zakaj ta predlog zakona ni dober. Nisem slišala, zakaj ta predlog zakona ne zasleduje pravih ciljev. Slišala sem samo, da je pač Vlada sprejela nek predlog in da v resnici se danes </font><br/>
<font size="4">	</font><br/>
<b><font size="4">21. TRAK: (SB) – 10.40</font></b><br/>
<br/>
<font size="4">	(nadaljevanje) zavrača ta zato, da bo lahko Vlada sprejela svojega. Ampak predlog, o katerem danes odločamo, je v marsičem podoben vladnemu in po tej logiki meni sploh ni jasno kako lahko zavrneš nekaj danes kar boš, če boš, čez par mesecev potrdil, razen, če je cilj nekje druge. Zato še enkrat apeliram. Razmislite zakon je dober, naslavlja konkretno problematiko o kateri društva že vrsto let opozarjajo, dodatne sistemske rešitve so pa vedno možne in jih lahko vlada v nadaljnjem postopku predlaga. Hvala. </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Hvala lepa poslanki Meiri Hot za razpravo. Še kdo? Če ne zaključujem razpravo in prehajamo na odločanje o vseh členih skupaj, se pravi zakon v celoti. Glasujemo. Prekinitev. Obrazložitev glasu, izvolite gospa Mojca Žnidarič.</font><br/>
<br/>
<b><font size="4">	MOJCA ŽNIDARIČ (PS SMC):</font></b><font size="4"> Želela bi povedati, kot je bilo že slišati, v glavnem zakon ima številne pozitivne spremembe, so pa nekoliko širše zajete v vladnem predlogu in jaz, torej v imenu SMC zakona ne bom podprla izključno zato, ker je res že pripravljen vladni zakon. Če je ta zakon pomagal kaj pospešiti, potem se v bistvu tudi predlagateljem zahvaljujem, je pa res, kot je rekel minister, vsi smo, vse poslanske skupine so imele možnost sodelovali pri pripravi vladnega zakona, sta pa dve bistveni spremembi, ki sta za mene pomembni in sta v vladnem zakonu boljši, to sta pa ta prostovoljno čepiranje mačk in pa tudi ta kakorkoli nisem jaz načela te razlike prej v razpravi med ruralnim in mestnim, ampak je to bilo s strani predlagateljice rečeno, vsekakor kot povsod drugo bo treba najti kompromis med podeželjem in mestom in če ne določimo kako veliki morajo biti prostori boxi za pse, potem naredimo slabše kot sedaj, ko se psi po celi kmetiji nazaj / nerazumljivo/ in se lahko gibajo po celem dvorišču oziroma po celem poslopju. Tako, da podprla bom vladni predlog tega pa ne bom, čeprav, kot rečeno, je veliko sprememb v njih dobrih. Je pa tako, včeraj smo tudi na Odboru za izobraževanje obravnavali zakon tik pred tem preden bi ministrstvo dalo res sistemski celovit zakon, je tudi bil s strani SD vložen opozicijski zakon nedodelan do konca, neusklajen z vsem, tako da lahko se vprašamo kaj je cilj. V glavnem tega zakona ne bom podprla, pričakujem pa čim prej, da se potem potrdi oziroma pride v Državni zbor zakon ministrstva. </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Obrazložitev glasu. Izvolite poslanka Violeta Tomić.</font><br/>
<br/>
<b><font size="4">	VIOLETA TOMIĆ: (PS Levica):</font></b><font size="4"> Hvala. Jaz bom ta zakon podprla, vladnega nisem videla in obžalujem, da enostavno, če pravite, da so rešitve v tem zakonu dobre, jih ne podprete in dodate, kajti Vlada bi lahko takoj jutri, ker ima to moč, to dodala in popravila kar bi se jim zdelo. Ne vem zakaj je parlament zakonodajno telo, če smo postali popolnoma nepotreben privesek, vemo tudi da niti članstvo v odborih ni pravično razdeljeno, tako da tudi glasovati ne moremo tako kot je treba. In ja sistemske rešitve, naposlušala sem se te besede sistemske rešitve predvsem s strani SMC, ki je v prejšnjem mandatu imela kar 36 glasov, vedno so reševali nekaj sistemsko, nikoli nič rešili, tako, da jaz bom ta predlog zakona oziroma ta zakon podprla. Misim, da gre v pravi smeri, če pa komurkoli kaj manjka in bi dodal, pa verjamem, da so predlagatelji vedno odprti za dobre rešitve. Ne moremo se obnašati, da je na podeželju vse idealno, opozarjam znova, da so mnoge živali privezane, da trpijo ne samo na podeželju tudi v mestih, vendar je specifika in določena razlika in seveda inšpekcijske službe ne delajo dobro, ogromno je goveda, ki živi v lastnih iztrebkih. Opozarjali smo na to, prosili inšpektorje, vendar jih je premalo. Naš odnos do živali označuje to kakšni ljudje smo in nihče me ne bo prepričal, da tisti, ki so sovražni in nečutni do živali, ki so čuteča bitja, so lahko bolj sočutni do ljudi</font><br/>
<br/>
<b><font size="4">22. TRAK: (SC) – 10.45</font></b><br/>
<br/>
<b><font size="4">	</font></b><font size="4">(nadaljevanje) tukaj smo na istem. </font><br/>
<font size="4">	Hvala. Podprla bom zakon. </font><br/>
<br/>
<font size="4">	</font><b><font size="4">PODPREDSEDNIK JANI IVANUŠA: </font></b><font size="4">Hvala lepa gospe Tomić. </font><br/>
<font size="4">	Gospod Boštjan Koražija, izvolite. Obrazložitev glasu. </font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Hvala za besedo, predsedujoči. </font><br/>
<font size="4">	Danes je v bistvu res idealni primer, ko govorimo čisto iz tega tehničnega vidika glede sprejetje zakona. Recimo, če bi se danes sprejel ta zakon pa tako kot je že tudi prej kolegica Violeta rekla bi lahko prišla jutri Vlada s svojim zakonom in bi lahko enega in drugega potrdili in bi tudi to bil neke vrste konsenz oziroma mogoče tudi začetek novega delovanja oziroma sodelovanja celo mogoče med Vlado in Državnem zboru, ker trenutno pa res v Državnem zboru deluje vse skupaj zelo klavrno in tudi po tem take stvari, ko jih sprejemajo izpadajo tako kot je to danes. </font><br/>
<font size="4">Kar se pa tiče seveda zakona ga bom podprl seveda kako ne bi. Čim prej tem boljše kot sem že prej povedal, ker živali ne zanima politika pa tudi, če bi jih zanimala bi se distancirali v nekih zadevah. Kot rečeno dajmo res začeti razmišljati v smeri tega, da si delimo svoj prostor in svoja življenja z živalmi, z naravo in dajmo se temu začeti primerno in ne samo obnašati, ampak tudi poskrbeti, da bo okolje in živali okoli nas, da bodo živeli oziroma tudi delovale v boljšem in lepšem okolju in tudi odnosu do samega dobrobita živali.</font><br/>
<font size="4">Kot rečeno podpiram in dajte podpreti tudi vi. Kot sem rekel mogoče je res danes trenutek, kjer bi se lahko zgodil neke vrste precedens v tem koronskem obdobju. Podprete danes zakon naslednjič pridete z vladnim pa ga mi podpremo, če bo vse tako kot mora biti glede na to, da je razprava oziroma tudi razlaga gospoda ministra zelo podobno skoraj ena na ena s tem današnjim. </font><br/>
<font size="4">Hvala. </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Hvala lepa gospod Koražija. Prijavila še se je Tina Heferle. </font><br/>
<font size="4">Izvolite. </font><br/>
<br/>
<b><font size="4">TINA HEFERLE (PS LMŠ): </font></b><font size="4">Hvala lepa, podpredsednik. </font><br/>
<font size="4">Jaz bom seveda ta zakon podprla, ker me je predlagateljica v svojih argumentih vsekakor prepričala. Ne razumem pa argumentacije ostalih kolegov, ko govorijo ta zakon je dober, ima dobre rešitve, številne dobre rešitve, ampak ga enostavno ne bom podprl, podprla, ker pač Vlada pripravlja svojega. To je igranje neke podle igre na račun ubogih žival. Na račun živali vi pridobivate politične točke, igrate neki politični prestiž in to je tako kot, če bi rekli ja saj vam pripada tistih 15 mest v odborih ne v delovnih telesih saj jih boste dobili, ampak počakajte, da še par zakonom čez spravimo, potem se bomo pa začeli pogovarjati, isto je danes. Saj živalim pripadajo vse te pravice, dodatna zaščita in vse, ampak naj živalce še malo počakajo toliko, da se minister zbudi, toliko, da se ministrstvo zbudi in pripravijo svoj zakon, lepo vas prosim. To je delanje norca iz živali, delanje norca iz nas, ki tukaj sedimo in delanje norca iz ljudi, ki so vas izvolili. Jaz bom ta zakon danes podprla. </font><br/>
<br/>
<b><font size="4">PODPREDSEDNIK JANI IVANUŠA: </font></b><font size="4">Hvala lepa, gospe Heferle, za razpravo. Še kdo? Gospa predlagateljica, izvolite. </font><br/>
<br/>
<b><font size="4">MEIRA HOT (PS SD): </font></b><font size="4">Hvala lepa. </font><br/>
<font size="4">Najprej bi želela še dodatno razjasniti, ker se je danes to nekajkrat ponovilo. Ni predlagateljica začela z razlikovanjem na ruralno pa na mestno to je ključno. Začelo se je na pristojni Komisiji Državnega sveta okej, kjer je bilo jasno izrečeno s strani predstavnikov Kmetijsko-gozdarske zbornice, da med drugim poudarjajo pomen odgovornega lastništva domačih živali in menijo, da je normalno bivanjsko okolje za domače živali pes in mačka kmečko dvorišče tega nisem jaz izrekla. Naprej v razpravi menijo, da ni mogoče enaka ureditev za vse domače živali, ampak bi bilo smiselno razmisliti o drugačni ureditvi za hišne ljubljenčke v stanovanjih in urbanih okoljih ter za domače živali na kmetijah. </font><br/>
<br/>
<b><font size="4">23. TRAK: (TB) – 10.50</font></b><br/>
<br/>
<font size="4">	(nadaljevanje) Ne gre namreč zanemariti dejstva, da so na kmetijah predvsem delovni psi – prvič slišim za tako raso – in ne hišni ljubljenčki, ki imajo veliko prostora za gibanje. Prav tako je z mačkami, ki so na kmetiji z določenim namenom, niso specificirali, s kakšnim. Ne gre za to, da bi mi razlikovali. Razlikovanje je postavila pristojna komisija, danes je pa žal s strani ministra bilo slišati, da takemu argumentu pritrjujejo in tega me je strah, tega me je strah, zato sem zaskrbljena.</font><br/>
<font size="4">Zato vas apeliram, da podprete ta zakon, ker če bomo tako mentaliteto podprli z vladnimi predlogi zakona, potem nič nismo naredili, potem gremo 10 let nazaj, ne pa naprej. Zakon danes, kakor je predlagan, slišali smo večkrat, tudi s strani ministra, ima prave rešitve. Edina pomanjkljivost je, da ste vi šli nekoliko širše, pa dodali še eksotične živali, mar je problem, pa glede nevarnih psov, ampak vaše rešitve glede nevarnih psov bojo še prišle na vrsto, pa so, naj povem že na tej točki, da so nesprejemljive, nesprejemljive, takoj povem. Ampak, če bi želeli res nekaj spremeniti, bi danes ga podprli, pa bi samo dopolnili ga z novo novelo. To bi bila resnična skrb za dobrobit. Če pa boste nadaljevali z mentaliteto, v kateri se bo razlikovalo in še enkrat, ne s strani predlagateljice, s strani predstavnikov, to je bilo narobe že v osnovi, besede, ki smo jih tam slišali, so bile narobe v osnovi, jaz sem bila zgrožena, zgrožen je bil marsikdo. V tej državi ima skoraj pol milijona ljudi živali. Marsikateri ga ima za družinskega člana in zato jih ne bi smeli obsojat, hvaliti bi jih morali.</font><br/>
<font size="4">Še enkrat, prosim, seveda bom glasovala za predlagani zakon in apeliram, da razmislite tudi sami.</font><br/>
<font size="4">Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa gospe Meiri Hot.</font><br/>
<font size="4">	Prijavil še se je za obrazložitev glasu gospod Vojko Starović.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">VOJKO STAROVIĆ (PS SAB):</font></b><font size="4"> Hvala za besedo, predsedujoči.</font><br/>
<font size="4">	Danes na tem odboru, moram najprej povedat, da bom zakon podprl in je prav, da poslanci, pa tudi parlament, izvršujejo svojo dolžnost in bom jaz to, ta zakon podprl, drugače pa moram v žalosti ugotoviti, da boljševistični glasovalni stroj deluje in da se parlament popolnoma podreja Vladi. Res, žalostno je to gledat, da se polovica parlamenta ne upošteva in da se nekaterim poslancem ne dopusti glasovanja o nekih zadevah. In mislim, da moramo vsi dobro razmislit, ali se bomo pustili, kot parlament, toliko poniževati.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa, gospod Vojko Starović.</font><br/>
<font size="4">	Še kdo? (Da.) Še obrazložitev glasu, še enkrat? (Da.)</font><br/>
<font size="4">	Dobro, gospa Tomić, izvolite.</font><br/>
<br/>
<b><font size="4">VIOLETA TOMIĆ (PS Levica):</font></b><font size="4"> Če mi dovolite, bi samo dopolnila svojo obrazložitev.</font><br/>
<font size="4">Skratka, zdi se mi nedopustno gledati na živali, kot uporabne stvari, ali so koristne za hrano, čuvanje ali karkoli, če niso trs(?) skozi tržno prizmo, pa so samo strošek, nepotreben. Takšen način razmišljanja je po mojem mnenju grozljiv in ko je že predlagateljica citirala mnenje Državnega sveta, bi vam samo še zadnji odstavek, ki je pa mene osebno zelo pretresel, prebrala: »Komisija nasprotuje tudi kakršnemukoli višanju državnih in občinskih javnih sredstev za vzdrževanje živali v zavetiščih, saj so ta že zdaj pretirana visoka, zato je treba postaviti meje tudi na tem področju. Med drugim je cena dnevne oskrbe hišnega ljubljenčka bistveno višja, kot je prireja govejega mesa, kar je tudi eden izmed razlogov za tako slabo stanje kmetijstva.«</font><br/>
<font size="4">A zdaj so hišni ljubljenčki, pa uboge zapuščene živali krive za slabo stanje našega kmetijstva? Vidite, tukaj se pa skrivajo pasti in razdvajanje državljanov na ene, druge, prave, neprave, ruralne, mestne. Ni prav in stojim za tem, da ni prav. Naš odnos do živali mora bit enak, tudi do živali za zakol, kajti veste, z njihovim trpljenjem dobimo ta negativni adrenalin tudi v svoj organizem. Naš odnos do sveta se kaže skozi odnos do živali in narave.</font><br/>
<font size="4">Tako da, vas lepo prosim, dajte no, glejte, nehajmo s takimi, kajti to ne prispeva ne podeželju, ne mestu, prav nič dobrega.</font><br/>
<font size="4">Hvala.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa za vaše dopolnitve obrazložitve glasu.</font><br/>
<font size="4">	Še kdo? (Ne.) Če ne, gremo ponovno na odločanje zakona v celoti</font><br/>
<br/>
<b><font size="4">24. TRAK: (DAG) – 10.55</font></b><br/>
<br/>
<b><font size="4">	</font></b><font size="4">(nadaljevanje) oziroma o vseh členih skupaj. Glasujemo.</font><br/>
<font size="4">	Kdo je za? (7 članov.) Kdo je proti? (8 članov.)</font><br/>
<font size="4">	Ugotavljam, da zakon ni sprejet. </font><br/>
<font size="4">	Glede na to, da členi predloga zakona niso bili sprejeti, na podlagi razlage Komisije za poslovnik, v zvezi z drugim odstavkom 61. člena Poslovnika Državnega zbora z dne 9. 12. 2009, ugotavljam, da je obravnava Predloga zakona o spremembah in dopolnitvah Zakona o zaščiti živali na matičnem delovnem telesu končana. </font><br/>
<font size="4">	S tem zaključujem drugo obravnavo predloga zakona na matičnem delovnem telesu. Odbor bo pripravil poročilo, v katerega bo vključil tudi to ugotovitev. </font><br/>
<font size="4">	Treba je določiti še poročevalca odbora za sejo Državnega zbora. Želi biti kdo poročevalec? Če ne, bom poročevalec na seji zbora jaz kot podpredsednik odbora. </font><br/>
<font size="4">	Zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – POBUDE IN VPRAŠANJA ČLANOV ODBORA. </font></b><br/>
<b><font size="4">	</font></b><font size="4">Izvolite, gospod Bakovič, imate besedo. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Hvala lepa.</font><br/>
<font size="4">	Spoštovani podpredsednik, spoštovani minister! 30. 12. 2020 je začel veljati Zakon o nujnih ukrepih zaradi afriške prašičje kuge pri divjih prašičih. Ker gre za izjemno pomembno temo, ki je bila deležna tudi svojega posebnega zakona, predlagam, da ministrstvo v nekem doglednem času pripravi poročilo o stanju in izvedenih ukrepih glede tega ter predstavi to poročilo tudi potem na eni od naslednjih rednih sej. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa za vašo pobudo. </font><br/>
<font size="4">	Želi še kdo besedo? (Ne.)</font><br/>
<font size="4">	S tem zaključujem 2. točko dnevnega reda in 27. sejo Odbora za kmetijstvo, gozdarstvo in prehrano. Hvala lepa in lep dan še naprej!</font><br/>
<br/>
<b><font size="4">Seja se je končala 6. maja 2021 ob 10.58. </font></b>
</root>