<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">24. nujna seja</font></b><br/>
<br/>
<b><font size="4">(19. maj 2020) </font></b><br/>
</p></div><br/>
<b><font size="4">Sejo je vodil mag. Branko Grims, predsednik odbora.</font></b><br/>
<b><font size="4">Seja se je začela ob 14.01.</font></b><br/>
<br/>
<b><font size="4">1. TRAK: (MT) </font></b><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Sklepčni smo, torej začenjam 24. nujno sejo Odbora za notranje zadeve, javno upravo in lokalno samoupravo, vsem prav lep pozdrav tudi prvič v tej vlogi z moje strani.</font><br/>
<font size="4">	S sklicem seje ste prejeli predlog dnevnega reda, gre za zahtevo, ki je bila vložena skladno s Poslovnikom, zato je seja tudi sklicana. Glede na dnevni red ni bilo do roka nobenih pripomb, ugotavljam, da je dnevni red tak, kot je bil poslan s sklicem seje.</font><br/>
<br/>
<font size="4">	Prehajamo na </font><b><font size="4">TOČKO DNEVNEGA REDA – POLITIČNO KADROVANJE VLADE V VARNOSTNO-OBVEŠČEVALNIH ORGANIH</font></b><font size="4">, zahteva poslanske skupine Liste Marjana Šarca.</font><br/>
<font size="4">	Najprej bi dal besedo kar predlagatelju, pred tem pa vas želim še obvestiti, da sta se opravičila pri današnji udeležbi od vabljenih mag. Tatjana Bobnar in Darko Muženič, ostali vabljeni pa so pač prišli, bodisi osebno, bodisi poslali ustrezno zamenjavo, se pravi, Ministrstvo za obrambo in Ministrstvo za finance državne sekretarje, med nami pa je minister za notranje zadeve gospod Aleš Hojs, ki ga posebej pozdravljam.</font><br/>
<font size="4">	Besedo torej zdaj dajem predlagatelju, če želi predstaviti dodatno zahtevo, prosim.</font><br/>
<font size="4">	Aha, pa še eno pooblastilo smo ta čas dobili, ravnokar, se pravi, Andrej Černigoj nadomešča poslanca Blaža Pavlina.</font><br/>
<font size="4">	Prosim.</font><br/>
<br/>
<b><font size="4">	NIK PREBIL (PS LMŠ):</font></b><font size="4"> Predsednik, najlepša hvala za besedo, najprej vse prav lepo pozdravljam, uvodoma pa pojasnjujem, da je bila ta nujna seja sklicana zaradi nekaterih spornih menjav vodilnih kadrov v slovenskem varnostnem in obveščevalnem sektorju, menjav, ki vzbujajo sum poseganja v samostojnost in neodvisnost sistemov oziroma institucij, s katerim se zagotavljajo osnovne človekove pravice in pa svoboščine.</font><br/>
<font size="4">	Poglejte, politično kadrovanje je kot teorija in takšno kot danes tudi je, v prid trenutni politični opciji, lahko posredno ali pa neposredno vpliva na delovanje institucij in nadzira potek dogajanja v družbi. To je resnično danes jasen indic, temu priznavajo tudi številni strokovnjaki, ki pa v svojih znanstvenoraziskovalnih delih kot ključen vidik zagotavljanja neodvisnosti institucij v okviru kadrovanja, povedo dvoje: prvič, da takšno ravnanje, kot ga vidimo danes, nikakor ni v skladu z nekimi splošnimi pravili in se lahko šteje za neetično, dve temeljni lastnosti neetičnosti pa sta korupcija in diskriminacija, obe nevaren družbeni pojav, ker pomenita zlorabo našega pravnega reda in rušita temelja načela demokracije, s tem pa močno vplivata tudi na gospodarstvo in kot drugič, da je politično kadrovanje povezano s politizacijo, torej tisto politizacijo, ki je pravzaprav sinonim neke politične nevtralnosti in, kot ena od zavez Evropske unije in njenih temeljnih in pa ustanovnih načel, lahko pomeni nepristransko delovanje</font><br/>
<br/>
<b><font size="4">2. TRAK: (AB) - 14.05</font></b><br/>
<br/>
<b><font size="4">	</font></b><font size="4">(nadaljevanje) visokih državnih predstavnikov, ki pa bi moralo biti predvsem nepristransko, v korist ljudi in sem se v prvi vrsti šteje tudi funkcija ministra. In glede na videno žal ugotavljam temu ni tako. Naj vseeno tokrat za začetek nadaljujem malo drugače kot je ponavadi običajno in sicer z vprašanji, pa lahko se zaradi mene to vprašate vsi v tej dvorani, lahko se to vprašajo spoštovane državljanke in državljani, odgovore pa predvsem pričakujem od vas, minister Hojs. Je normalno, da aktualna Vlada s svojimi menjavami ključnih organih vzbuja dvom o neodvisnosti in nepristranskosti sistemov. Zakaj je ta Vlada za vodilne položaje v kriminalističnih in preiskovalnih postopkih izbrala ravno te ljudi in ta imena. So vam zgolj zvesta, so poslušna ali so samo ustrežljiva. Je cilj prikrivati, brisati sledi ali pa celo dokaze z imenovanjem ljudi na mesta, ki so ključna za zagotavljanje tega, da se preiščejo vsi sumi ali pa dokažejo vse nepravilnosti spornih poslov te Vlade. In kako ste lahko s takšnimi dejanji zgled narodu, ljudem, ki pa od sistema pričakujejo poštenost, strokovnost in pa politično neodvisnost. Zaupanje državljanov v naše inštitucije, bodisi katere osnova demokracije je izredno pomembno, saj s tem kreiramo tudi družbeno moč. Če torej državljani verjamejo v poslanstvo in delo inštitucij, bodo torej tudi verjeli v lasten ekonomski napredek in njihovo izboljšanje položajev v družbi. In ja, drži dejstvo, da so vse Vlade doslej, nekatere sicer hitreje kot druge zamenjale vodilne v varnostnem in obveščevalnem sektorju. In tudi nekako pričakovano je, da Vlada na položaj postavi ljudi, ki jim zaupa. Namreč, da deluješ normalno, kolikor toliko učinkovito, morajo na položajih sedeti izkušeni ljudje. A ko gre za štirinajsto slovensko Vlado, spoštovani, pa vendarle preseneča dvoje; na eni strani vzbujanje tega močnega dvoma o vmešavanju v obveščevalno varnostne sisteme in pa hitrost s katero ekipa pod vodstvom Janeza Janše pravzaprav pometa z dosedanjimi pa tudi z nekaterimi bivšimi vodilnimi. No, in na drugi strani naglica in pa brezsramnost s katero to počne in tako pri ljudeh kot tudi pri nas v opoziciji seveda vzbuja skrb in pa sum, da se v ozadju dogaja vse drugo s ciljem, da si podredi celoten sistem. In vemo kako se je začelo, mi vseeno spoštovani dovolite, da se na kratko sprehodim skozi pomembne kadrovske menjave ter njihovo hitrost in pa predvsem zamenjave, ki so ključne za zagotavljanje te neodvisnosti in pa strokovnosti o katerih sem ravno govoril. Prva nočna seja, ustanovna seja, če želite, aktualne Vlade, 13. marca 2020. Razrešitev Tatjane Bobnar z mesta generalne direktorice policije, ki je pa tedaj še poslanec, danes državni sekretar v kabinetu predsednika Vlade gospod Mahnič februarja ob zahtevi ob vpogledu zahtevanih podatkov domnevno spornem financiranjem nekaterih medijev blizu SDS in baje neko podatke o mapah poslancev, žuga z besedami; pomislite na svojo prihodnost. Na njeno mesto je Vlada tako še isti večer kot vršilca dolžnosti imenovala Antona Travnerja, ki pa ga bremeni madež neupravičenega zaračunavanja previsokih plač in dodatkov iz časov dela pri mednarodni organizaciji DCAF. Postopek iskanja direktorja s polnimi pooblastili je že končan in res nobeno presenečenje ni, da sedaj pogoje za to mesto izpolnjuje zgolj in samo Travner. Ta isti Travner, ki je nedavno tudi klical na Zavod za blagovne rezerve in menda zgolj preverjal ali tam obstajajo razlogi za ukrepanje policije. Domnevno pa ni nič vedel o vožnji državnega sekretarja Breznika na vašem ministrstvu. Pa ne razumite me narobe, poglejte, ta menjava je v popolni pristojnosti Vlade Republike Slovenije, ampak govorim, spoštovani, o prvem dvomu, dvomu številka ena, da je že takrat kazalo na dejstvo, da bo nekdo, ki je strokovno posegel v to, da vmešavanje politika v policijski sistem ne bo dovolil, odletel takoj, ko je bilo to mogoče. No, in glej ga zlomka, še dve uri ni bila Vlada sestavljena in že je ni bilo več. Drugič, razrešitev Dejana Matijeviča s položaja generalnega direktorja obveščevalno varnostne službe Ministrstva za obrambo. Njegovo mesto je zasedel Andrej Osolnik. Tisti Osolnik, ki je sodeloval</font><br/>
<br/>
<b><font size="4">3. TRAK: (AB) – 14.10</font></b><br/>
<br/>
<b><font size="4">	</font></b><font size="4">(nadaljevanje) pri dokazano nezakoniti aretaciji civilistov v zadevi Depala vas. Vlada je nato za novega direktorja Sove 8. aprila na dopisni seji imenovala Janeza Stuška. Nekoga, ki se je z delom obveščevalne dejavnosti in to je, govorim, zelo občutljiva materija, bržkone srečal prvič, kaj šele, da bi jo natančno poznal. In zgolj sklepati je mogoče, da je poznavanje obveščevalne dejavnosti za vrh te Vlade nekako ne-merilo imenovanja, dokler je pač ta imenovani vdan, preverjenim pa /nerazumljivo/. Četrtič, menjava direktorja Uprave kriminalistične policije, Boštjana Lindava, dne 8. aprila, pod vodstvom katerega so kriminalisti dosegali izjemne rezultate. »Nekateri so bili tudi mejnik v zgodovini kriminalističnega preiskovanja« in to spoštovani, je uradna ocena policije, dostopna na spletni strani. Glede na to lahko jaz zgolj rečem, da je bil ta gospod več kot očitno strokovna oseba na tem položaju. Težko smo presenečeni tudi ob obglavljanju Urada Republike Slovenije za preprečevanje pranja denarja. 1. maja je dotedanjo direktorico Branko Glojnarič zamenjal Ivan Kopina, dolgoletni občinski svetnik stranke SDS v občini Straža. Skratka, brez dvoma novo, a očitno več kot zvesto ime. In še pika na i, ki pa je sodu – po naše – izbila dno; na zahtevo generalnega direktorja policije, torej gospoda Travnerja, se je s 6. majem poslovil Darko Muženič, direktor NPU, Nacionalnega preiskovalnega urada. Torej organa, spoštovani, ki od 24. aprila dalje v zadevi zaščitne maske in druga oprema vodi predkazenski postopek v katerem med drugim izvaja aktivnosti zaradi razlogov za sum, da je bilo storjeno kaznivo dejanje zoper uradno dolžnost, javna pooblastila in pa javna sredstva. Pri tem zbira obvestila in poslovno dokumentacijo ter izvaja ostale aktivnosti z namenom dokazovanja kaznivega dejanja. Vlada je tako v dobrih dveh mesecih svojega delovanja zamenjala vse vodilne kadre v teh institucijah. In ni nepomembno, da so javni protest proti Muženičevi razrešitvi izrazili tudi zaposleni na NPU. V javnem pismu so namreč prvič v zgodovini samostojne Slovenije stopili v bran svojemu direktorju in ga podprli kot osebo, nenazadnje pa so predvsem ga podprli kot strokovnega in stopili v bran delu, ki ga je opravljal. In zlasti pomenljivo je opozorilo, da mora organ delovati zakonito, strokovno in pa neodvisno od katerekoli politične opcije. Omenjeni predkazenski postopek od ugotavljanja politične odgovornosti in nezakonitosti pri poslih za zaščitno opremo pa ni edini vreden naše in pa javne pozornosti. Kot že omenjeno poteka tudi preiskava financiranja nekaterih medijev blizu SDS in jaz se resnično sprašujem do kdaj bo ta preiskava sploh še potekala, če bo. To, da ta Vlada ustanavlja sicer neke odbore in pa komisije, ki bodo preiskovale ali je bilo v teh dveh, treh mesecih vse okej, neke komisije in odbore, ki jih bo vodila ta ista Vlada oziroma isti ljudje. No, to je nekako tako kot bi nekdo sodil samemu sebi, bil pa ob tem še sodnik in porotnik in pa storilec obenem. Saj vemo kakšen bi bil rezultat, kajne. In poglejte neka tradicionalna demokracija svojim policijskim silam zagotavljajo visoko stopnjo samostojnosti in neodvisnosti. Tako namreč lahko uveljavijo tisto svoje poslanstvo in zagotovijo temeljne človekove pravice in svoboščino v državi. In ravno zato mora zakonodaja onemogočiti vsakršno potencialno nevarno možnost vpliva na katerikoli političnih ali pa interesnih skupin na delo policistk in policistov in najodgovornejše položaje v policiji bi tako – sem seveda sodi tudi NPU – morali zasedati najboljši karierni policisti, kriminalisti, ki pa so politično neodvisni. Mene resnično skrbi kdo od sposobnih si bo v prihodnosti sploh še želel zasesti ta mesta. In še enkrat bom poudaril to, kar sem poudaril že v svojem samem začetku; vsekakor ne moremo oporekati dejstvu, da ima Vlada zakonsko pristojnost imenovanja določenih oseb na položaje, vendar pa ob vseh zapisanih in omenjenih dejstvih ter pa ekspresni menjavi ključnih kadrov slovenskem varnostnem in pa tudi obveščevalnem sistemu, lahko spoštovani, upravičeno sumimo, da je v ozadju vsega interes po popolnem.  </font><br/>
<br/>
<b><font size="4">4. TRAK: (AB) – 14.15</font></b><br/>
<br/>
<b><font size="4">	</font></b><font size="4">(nadaljevanje) obvladovanju in s tem odkritem podrejanju varnostno obveščevalnih služb, očitno tudi zato, da bi se prikrile posamezne nezakonitosti in nepravilnosti, ki bremenijo osebe, povezane z vodilno stranko te Vlade, SDS. Težko se je namreč znebiti vtisa, da za vsem skupaj stoji resnično dobro in skrbno oblikovan načrt kako imenovati ustrezne ljudi na izbrane položaje. Poleg tega nas pa minule izkušnje učijo in vedno znova opozarjajo, da gre za že videni modus operandi vsakokratne vlade Janeza Janše. Namreč zgodovinske podrobnosti politične aktivnosti te iste osebe; zadnjih trideset let so vsekakor znani in pravzaprav bi bila utopija, da bi verjeli, da se bo gospod sedaj samoomejil in pa postal drugačen. A veste, naj tu morda povem eno prispodobo – še tako dobro zakrit volk med ovcami prej ko slej pokaže svojo naravo, ko začne ovčic zmanjkovati. Torej takšno politično imenovanje ljudi na položaj, ki imajo vpliv na potek preiskovalnih policijskih in pa drugih relevantnih postopkov ter pa na njihovo hitrost in izvedbo ali pa na nehitrost in neizvedbo, je resnično zaskrbljujoče in vzbuja tisti dvom, ki sem ga omenil. In to izkazuje intenco te Vlade, da se prikrije številne nezakonitosti, nepravilnosti, ki bi jih pristojni organi morali raziskati na neodvisen in pa nepristranski način. Poleg tega ni odveč poudariti, da se pa to dogaja v času, v času ko vladajoča koalicija vztrajno ponavlja in nam vsem skupaj tolmači, da smo v izrednih razmerah, očitno pa imate več kot dovolj časa za tovrstna kadrovanja. Kadrovanje pri RTV, obračunavanje z mediji, čas za pisanje depeš, tvitanje z žaljivo vsebino, vojsko na meji, vaše težnje po represiji, nenazadnje pa čas za ukvarjanje z favoriziranjem posrednikov za naročanje in nabavo medicinske opreme in vse to v času in med tem, ko varovanci v domu za ostarele zaradi epidemije umirajo, gospodarstvo nam propada. In morda bi bilo resnično bolje reševati socialno stisko ljudi, spoštovani, in se posvetiti reševanju javnega dolga. Namreč še enkrat poudarjate, da ni časa za karkoli drugega kot učinkovit boj proti tej nalezljivi bolezni. In ja, v tem delu se z Vlado Republike Slovenije lahko strinjam. A ko in pa če opozicija opozori na kakršnokoli spornost, ki jo ta Vlada počne, je deležna osebnih diskreditacij in obtožb, da ji ni mar za zdravje in življenja državljank in državljanov, medtem pa predstavniki Vlade lepo v ozadju sprejemajo odločitve, ki z epidemijo nimajo prav nobene veze in se v interventno zakonodajo potika določbe, ki tam nimajo kaj iskati. No, imajo pa veliko zveze s tem in željo po več preiskovati in še več prikriti. In v nekem trenutku gre najmanj za nelogičnost, ko se iz nacionalno za nacionalno varnost države pomembnih struktur umika izkušen in dolgoletno zaposlen kader in nastavlja bodisi ljudi s strankarsko izkaznico ali pa celo ljudi z malo kompetencami, ali pa pač ljudi, ki vsakršnemu ukazu Vlade zgolj pokimajo. To, kar se dogaja zadnje dva oziroma tri mesece, spoštovani, je nevaren precedens, ki pa vodi v avtoritarno policijsko nadzorovano družbo, ki ni dovoljeno razmišljanje ali opozarjanje na številna sporna dejanja. In teh pa se je v teh nekaj mesecih nabralo kar nekaj. In Vlada Janeza Janše, njeni ministri – pa tukaj bom poudaril ne vsi – se skozi krinko epidemije dovolijo še žaljivega komuniciranja z drugače mislečimi, s stroko, ki se jo upošteva samo takrat, ko Vladi to ustreza in popolnoma napačna komunikacija z narodom, ampak na tej točki bom zaključil, pustimo to, to je tematika za skoraj povsem novo sejo. V Poslanski skupini Lista Marjana Šarca tako predlagamo, da Odbor za notranje zadeve, javno upravo in lokalno samoupravo sprejme tudi dva naslednja sklepa; prvič, Odbor za notranje zadeve, javno upravo in lokalno samoupravo Vlado Republike Slovenije poziva, naj preneha s politično kadrovskimi potezami, ki posegajo v neodvisnost in avtonomijo varnostno obveščevalnih organov, oziroma se vzdrži dejanj,  </font><br/>
<br/>
<b><font size="4">5. TRAK: (AB) – 14.20</font></b><br/>
<br/>
<b><font size="4">	</font></b><font size="4">(nadaljevanje) ki vzbujajo sum želenega vplivanja na predkazenske postopke. In drugič; Odbor za notranje zadeve, javno upravo in lokalno samoupravo poziva Ministrstvo za notranje zadeve, da v roku štirinajstih dni odboru predstavi pravno podlago, kompetence in ostala relevantna dejstva, na podlagi katerih je bila izvedena predčasna razrešitev direktorja NPU Darka Muženiča. In nenazadnje bi trenutni izvršni oblasti lahko dalo jasno vedeti to, kar se je v državi že pričelo dogajati in to kar je naposled Vlado Janeza Janše že odneslo leta 2013. Da temu, kar počne nasprotuje ljudstvo. Da se prebivalstvo oziroma velik del tega ne strinja s tem kar počne in to, torej ta pritisk ulice. In za konec samo še tole; Slovenija je demokratična republika, Slovenija je pravna in socialna država, Slovenija je država vseh svojih državljank in državljanov, ki temelji na trajni in neodtujljivi pravici slovenskega naroda do samoodločbe, v Sloveniji ima oblast ljudstvo, državljanke in državljani jo izvršujejo neposredno in z volitvami, po načelu delitve oblasti na zakonodajno, izvršilno in pa sodno. Zdi se torej, da ta modra knjižica imenovana Ustava Republike Slovenije in njen prvi, drugi in tretji člen, ki sem ga ravnokar citiral za to Vlado glede na videno ne veljajo več, oziroma niso pravzaprav nikoli obstajali. No, vsaj dokler vsi sistemi, ne samo varnostni in obveščevalni tej Vladi ne bodo podrejeni.</font><br/>
<font size="4">	Hvala lepa predsednik.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">	Besedo dajem zdaj najprej gospodu ministru, Alešu Hojsu, potem pa tudi ostalim vabljenim na sejo. </font><br/>
<font size="4">	Prosim, gospod minister.</font><br/>
<br/>
<font size="4">	</font><b><font size="4">ALEŠ HOJS:</font></b><font size="4"> Hvala lepa gospod predsednik. </font><br/>
<font size="4">Torej na nek način je kar težko pravzaprav začeti ta odgovor gospodu poslancu oziroma Poslanski skupini glede na dejstvo, da je bila ta predstavitev polna nekih političnih floskul, predvsem pa je bila vsaj za mene pravzaprav brez kakršnihkoli navedb, kakršnihkoli dejstev. Zdaj jaz bi se najprej vrnil v čas, ko smo bili zaslišani ministri na odbore, kjer smo predstavili svoj program in kjer smo seveda morali odgovarjati tudi na vprašanja poslancev kaj je z menjavami, ali menjave načrtujemo, ali se nam zdijo menjave primerne ali ne in bi kar takoj povedal, da sem že takrat povedal, da se mi zdi delo policije v preteklosti precej neučinkovito, da so zadeve padale bodisi že v preiskavah, bodisi kasneje na tožilstvu, ali da ne govorimo tega kaj vse se je dogajalo na sodiščih, ampak splošen občutek državljanov, ki verjetno ni nič drugačen danes kot je bil takrat, je bil ta, da smo v pregonu kaznivih dejanj, v pregonu kriminalitete pravzaprav zelo neučinkoviti. Po državi se nam sprehajajo ljudje, ki so tako ali drugače oplenili to državo za desetine milijonov evrov, po državi se sprehajajo ljudje, ki so v postopki preprodaje drog, pa so še vedno na svobodi. Po državi se sprehajajo mnogi, ki bi morali že zdavnaj biti za rešetkami, pa niso, zato seveda je bila moja usmeritev ali pa moje mnenje že takrat taka, da je pač potrebno v slovensko policijo, v kriminalistično službo in vse s tem povezano prevetriti. Jasno je, da minister ne menjuje direktorja Kriminalistične policije, jasno je, da minister ne menjuje šefa Nacionalnega preiskovalnega urada in podobno. Jasno pa je, tako kot ste tudi predstavili, da je minister tisti, ki Vladi predlaga zamenjavo generalnega direktorja policije, ki je seveda zadolžen za to, da bo ta policija oziroma ta organ v sestavi učinkovit in da bodo državljani ne samo imeli občutek, ampak da bo dejansko ta represivni organ opravil svojo funkcijo. Zdaj glede na to, da je predlog današnjega sklica tega odbora prišel s strani </font><br/>
<br/>
<b><font size="4">6. TRAK: (AB) – 14.25</font></b><br/>
<br/>
<b><font size="4">	</font></b><font size="4">(nadaljevanje)  Poslanske skupine LMŠ, sem za začetek pripravil nekaj kronologije, ki se nanaša na Vlado Marjana Šarca, kasneje pa bi povedal še par drugih podatkov. Torej če gremo kronološko, je 20. 9. 2018 funkcijo Kriminalistične policije 2018, torej prevzel gospod Boštjan Lindov. Njegov predhodnik, gospod Branko Japelj, je bil s tega mesta formalno sicer nerazrešen, poslan na nek twinning projekt v Srbijo, ampak dejstvo je, da smo s tem dnem dobili novega šefa Kriminalistične policije. 27. 9. 2018 je Šarčeva Vlada zamenjala direktorja Sove, razrešila je gospoda Zorana Klemenčiča. Za novega direktorja je imenovala Rajka Kozmelja. 4. 10. 2018 Šarčeva Vlada razreši generalnega direktorja policije, Simona Veličkega, s 5. oktobrom 2018 je za vršilko dolžnosti imenovala gospo Tatjano Bobnar. 11. 10. 2018 Vlada Marjana Šarca razreši generalnega direktorja obveščevalno varnostne službe Ministrstva za obrambo, gospoda Franca Trbovška. Za novega generalnega direktorja za obdobje petih let, imenuje Dejana Matijeviča. 27. 11. 2018 Vlada Marjana Šarca z mesta načelnika generalnega štaba, generalštaba Slovenske vojske razreši Alena Gederja. Na to mesto imenuje Alenko Ermenc. S 1. 6. 2019 vodenje Nacionalnega urada prevzame Darko Muženič. Imenovala ga je, oziroma imenovan je bil pod vladavino gospoda Marjana Šarca. Torej Darko Muženič seveda na NPU ni prišel kar tako, predhodno je kljub temu, da je še vedno imel mandat, odstopil s položaja direktorja preprečevanja pranja denarja. Na njegovo mesto Vlada Marjana Šarca imenuje gospo Branko Glojnarič. Gospoda Muženiča pa Vlada Marjana Šarca imenuje za direktorja NPU. Torej če naredimo nek časovni okvir, bomo videli, da so se stvari dogajale v obdobju dobrega leta, kar seveda lahko pomeni dvoje; lahko pomeni, da Vlada Marjana Šarca ni našla ustreznih kandidatov dovolj hitro ali pa da je, tako kot je že splošno znano, Vlada Marjana Šarca ni bila najbolj učinkovita v svojem vladanju. Torej, da ni prav veliko stvari počela. Torej, da gre za to, da sem sam želel, da se stvari na resorju notranjih zadev spremenijo ali pa pospešijo ali pa nekako delajo drugače kot do sedaj, vam bom ponazoril z gradivom, ki ga seveda ne bom bral. To gradivo je debelo enih osemdeset strani. Gre za zaupno gradivo, lahko ga dobite seveda poslanci. Zahtevajte, ga dobite, nobenega problema. Tokrat pa to gradivo ni usmerjeno v Vlado Marjana Šarca, da ne bo pomote, da govorimo samo o Marjanu Šarcu, ampak govorimo o ugotovitvah Direktorata za policijo, torej Direktorat za policijo je organ v sestavi ministrstva, ki med drugim nadzira delo policije, ki je že 15. 9. 2017 pisal takratni ministrici gospe Vesni Györkös Žnidar. Vsega ne bom bral, bom pa seveda povedal nekaj podatkov oziroma nekih dejstev, ki jih je v temu dopisu bilo že takrat izpostavljeno. Ugotovitev številka ena; navedbe policije, </font><br/>
<br/>
<b><font size="4">7. TRAK: (NB) – 14.30</font></b><br/>
<br/>
<font size="4">	(nadaljevanje) gre seveda za pranje milijardnega denarja v NLB, da ne bo pomote, da boste vedeli za kaj gre. Navedbe policije, da o konkretni zadevi ni ugotovila razlogov za sum, zaradi česar tudi ni obveščala Državnega tožilstva, ni mogoče potrditi. Tem potrditvam ni mogoče potrditi. Torej tega ni napisala Vlada Janeza Janše ali pa kdo iz tega kroga, ampak je napisal nadzor policije v letu 2017, torej Ministrstvo za notranje zadeve pri nadzoru policije. </font><br/>
<font size="4">	Nadaljnja ugotovitev. Navedba policije, da je zbrala obvestila na podlagi določil takratnega veljavnega Zakona o policiji, ne držijo. Seveda za vsako tako navedbo je obširen eno pa dvostranska obrazložitev, ampak mislim, da je prav, da poslanci veste vsaj to kaj so bile ugotovitve. </font><br/>
<font size="4">	Naslednja ugotovitev. Policija je ravnala v nasprotju z določbo desetega odstavka 148. člena Zakona o kazenskem postopku, saj državnemu tožilstvu ni poslala poročila, čeprav je izvajala pooblastila po 148. členu ZKP. </font><br/>
<font size="4">	Naslednja ugotovitev. Policija pri reševanju, obravnavi zadeve ni ravnala v skladu s 24. členom navodila za upravljanje z dokumentarnim gradivom na Ministrstvu za notranje zadeve Republike Slovenije. Torej jaz na bom bral vseh teh ugotovitev notranjega nadzora nad delom policije, še enkrat ponavljam, seveda to lahko dobite brez kakršnegakoli problema, mislim pa, da je zelo zanimiv odstavek, ki ga pa moram prebrati, ki pa seveda ne leti na vas, na poslance, ampak leti na samo delo policije, bo pa to seveda za državljane zelo poučno ali pa zelo razumljivo, ker je napisano zelo preprosto. Predmetno zadevo je policija formalno rešila 6. 1. 2012. Ko je bila le ta premeščena iz zbirke nerešenih zadev v tekočo zbirko, kar je razvidno iz računalniške evidence v zavihku, posegi v zadevi. Iz zavihka izhaja, pozor, izhaja, da je zadevo rešila administratorka, med tem, ko je iz ovoja zadeve razvidno, da kriminalist, ki je zadevo reševal, na ovoj ni napisal datuma rešitve in obkrožil roka hrambe ter se podpisal. Torej, če v naši policiji ali pa kriminalistični policiji zadeve rešujejo administratorke, se jaz vprašam, kaj je s to državo. Ampak to je ugotovitev notranjega nadzora policije. O zbranih obvestilih ali relevantnih ugotovitvah policija ni napisana operativne informacije oziroma uradnega zaznamka, prav tako o zadevi ni obvestila Državnega tožilstva. Po moji oceni so to frapantne ugotovitve ugotovljene že leta 2017, kot rečeno, vam na razpolago. </font><br/>
<font size="4">	Naslednja stvar, ki bi jo rad poudaril, so očitki ali pa zadeve, ki jih je izpostavil gospod poslanec in so vezani na tako imenovane pritiske nekdanjega poslanca stranke SDS, gospoda Žana Mahniča. Torej ob prevzemu, ko sem prevzemal ministrstvo, mislim da je bilo to v soboto 14. marca v jutranjih urah, sem seveda sklical vse tam zaposlene, te najbolj ključne ljudi in ena od mojih vprašanj je bila tudi ta, ker sem seveda vedel ali pa sem si predstavljal, da bodo očitki o zamenjavi neposredno povezani tudi z besedami ali pa s tem kar je izrekel gospod poslanec, je bilo vprašanje ali mi lahko potrdijo, da je policija vpogledovala v mape bodisi poslancev bodisi predstavnikov Vlade oziroma kogarkoli drugega. Nisem spraševal katere mape, nisem spraševal v čigave mape niti kolikokrat, želel sem vedeti samo ali je bilo ali ni bilo vpogledovano. Odgovor je bil jasen, vpogledi v mape vas poslancev, ne vem koga ali pa predstavnikov Vlade s strani policije so bili opravljeni. Torej v Državnem zboru imate dopis, ki sem ga podpisal po mojem že pred kakšnimi štirinajstimi dnevi, kjer sem zaprosil vse poslance, da kdorkoli izmed vas želi,   </font><br/>
<br/>
<b><font size="4">8. TRAK (VI) 14.35</font></b><br/>
<br/>
<font size="4">	(nadaljevanje) da se ugotovi ali ste tudi vi med tistimi, za katere je bila vpogledi ali pa za katerega so bili vpogledi vpogedovani nam to sporočite. Ne želim namreč, da bi delali kakršnokoli preiskavo ali pa kakršnekoli ugotovitve, kjer bi nekdo od vas na koncu rekel, ne, ne, saj mene pa niti ne zanima to ali je policija v mojo mapo gledala ali ne. Zato sem vas zaprosil, da podpišete ustrezen dokument, kjer bo jasno razvidno, da vas to zanima. S takim dokumentom bomo šli do informacijske pooblaščenke in račun, da bomo v relativno kratkem času lahko ugotovili ali pa lahko nadaljevali z nadzorom policije, kjer se bo ugotovilo kdo, kdaj, zakaj in kolikokrat je bilo tako za poslance, kot seveda za vse člane vlade v tistem obdobju vpogledovano. Jaz mislim, da je to nekaj najbolj, bi rekel, normalnega, da vas to zanima. V kolikor pa vas seveda zaradi politične pripadnosti ali pa zaradi ideologije ne pa seveda bom tudi odločitev razumel. </font><br/>
<font size="4">	Nadalje, Marjan Šarec je v odzivu v javnih medijih, mislim, da je celo to napisal n Twitter, napisal med drugim tudi tole: »Ni mogoče verjetni notranjemu ministru, da za prekršek sekretarja Breznika ni vedel.« Ta izjava je v meni zbudila dvom in začel sem se spraševati morda pa je res  nemogoče, da tega ne bi vedel oziroma verjetno je gospod Marjan šarec govoril z njegovim notranjim ministrom in mu je le ta povedal, da bi za tak primer prekrška moral vedeti. In poglej ga čudo, ugotovi se, da je nekdanji minister LMŠ dobival neposredno na mail, torej obveščen je bil o vseh poročilih operativno komunikacijskih centrov, kjer ni seveda nikakršne anonimizacije, torej tam notri vidite kdo je naredil prekršek, kdaj ga naredil, kdo je naredil samomor, kako je bilo s temi prekrški oziroma kaznivimi dejanji. In adrema s katero je policija obveščala ministra, da je ta da je te papirjev dobival je bila spremenjena 13. marca, torej na dan, ko je zaprisegla nova vlada. Zanimivo. Jaz seveda ne morem reči, da je minister Poklukar karkoli iz tega zlorabil, ne vem, tega jaz ne morem trditi, lahko pa govorim o dejstvih in dejstva so taka, kot sem jih ta trenutek povedal. </font><br/>
<font size="4">	Nadalje bi se rad z nekaj zgodovinskimi podatki, glede na to, da ste očitali menjave, povedal, kako pravzaprav je z ministri, kako je z generalnimi direktorji in kako je z direktorji NPU. Torej, po analizi, ki sem jo za pripravo tega odbora naredil bom relativno hitro šel skozi. Imamo od samostojne države, torej 29 let 15 ministrov: Bavčar, Bizjak, Šter, Bandelj, Šuklje, Jambrek, Bohinc, Mate, Kresal, Zalar, Gorenak, Virant, Žnidar, Poklukar in Hojs. Torej, povprečna doba ministrov je bila 1,93 leta, nekateri dlje, nekateri manj, ampak 1,93 leta. Generalni direktorji policije, podatek sem vzel samo za 22 let, torej Likar, Podvršič, Pogorevc, Anžel, Potočnik, Romšek, Šinkovec, Goršek, Turk, Veniger, Fank, Velički, Bobnar in Travnar. Povprečna doba direktovanja policijskega direktorja 1,5 leta. In nazadnje direktorji NPU, torej Črpinko, Furlan, Črpinko, Blažina, Karol, Majhenič, Muženič in Lamberger od leta 2010 dalje, torej od takrat ko je bil NPU ustanovljen, povprečna doba 1,25 let. Torej, jaz se ne spuščam v to ali je ta povprečna doba veliko ali malo. Tudi se ne spuščam v to zakaj je bila kakšna zamenjava narejena. Seveda pa lahko povem samo to, da je 11 generalnih direktorjev policije od 11 direktorjev generalne policije </font><br/>
<font size="4"> </font><br/>
<b><font size="4">9. TRAK: (NB) – 14.40</font></b><br/>
<br/>
<font size="4">	(nadaljevanje) zadnjega obdobja, 8 imenovala, tako imenovana leva Vlada ali pa levo sredinska Vlada in trije so imenovale desnosredinske Vlade. Zadnjih deset šefov kriminalistične policije, 7 so jih imenovali direktorji oziroma kot pravite vi, posredna Vlada tako imenovane leve provenience in zgoraj štiri desne provenience. In še zadnjih pet šefov NPU, torej ti so imenovale direktorji leve provenience in pa dva desne provenience in pa 2 desne provenience. Zdaj, da bi se lahko zelo plastično predstavljali kakšna je intenca politike po zamenjavah ali pa po strokovnosti, je potrebno na plan spraviti obdobje iz leta 2010, ko je notranja ministrica bila gospa Katarina Kresal. Gospod Dragutin Mate, minister stranke SDS, je na koncu svojega mandata objavil razpis za generalnega direktorja policije. Ker se mu je zdelo nekako primerno glede na to, da je svoj mandat zaključeval, tega izbora ni opravil, ampak je ministrici Kresalovi na mizo predočil vse prijavljene in »fair enough« povedal, da je prav, da novo izbiro opravi nova politična opcija. Ne zaradi politične opcije, ampak zaradi tega, ker je jasno, tudi sami ste večkrat tako povedali, da je prav, da se ministri svojo ekipo oblikujejo ali pa nastavijo sami. Gospa Katarina Kresal je takrat z vsemi opravila razgovor, nikogar ni izbrala, ampak je šla v  spremembo Zakona o policiji, kjer generalnega direktorja pravzaprav sploh ni mogoče zamenjati. Torej, mogoče ga je zamenjati iz dveh vzrokov, torej da je, po domače povedano, opravilno nesposoben, torej da tega več ne more opravljati ali pa, da odstopi sam. Po spremembi zakona, ki je seveda šel skozi, je na to mesto imenovala gospoda Janka Gorška in gospod Goršek je bil v času, ko je na ministrstvo prišel gospod Vinko Gorenak, nezamenljiv. Torej direktorja policije v skladu s tistim zakonom ni bilo mogoče zamenjati. Zdaj, če mislite poslanci, da je to prava ali pa ustrezna ureditev, jaz mislim, da ne, jaz mislim, da je daleč od tega, da bi bila to ustrezna ureditev in z velikimi napori oziroma z velikimi mukami se je kasneje zakon spremenil v obliko zakona, ki velja še danes, torej tako kot za vse predstojnike organov v sestavi ali pa direktorjev direktoratov na ministrstvih velja Zakon o javnih uslužbencih, seveda pri policiji še posebej Zakon o organiziranosti in delu policije, kjer ima seveda predstojnik, torej v primeru novega ministra možnost ljudi zamenjati v roku enega leta, pa ne samo to, predstojnik ima možnost v roku enega leta zamenjati tudi tistega, ki je bil že imenovan, torej tudi v primeru, da je jutri ali pa čez štirinajst dni ali pa ne vem kdaj, imenovan novi direktor policije in bom sam še vedno direktor, bi rekel, minister za notranje zadeve toliko časa, da bo preteklo več kot eno leto, lahko tega istega direktorja še vedno zamenjamo. Torej, za zamenjave veljajo določila Zakona o javnih uslužbencih in tako je po mojem edino prav. </font><br/>
<font size="4">	Kako je z zaposlenimi na NPU oziroma s tistimi, ki kot pravite, gospod poslanec, so se množično uprli oziroma množično podpisali peticijo zoper zamenjavo gospoda direktorja. Zdaj, jaz sam gospod direktorja ne poznam, nikoli se nisem z njim srečal, tudi z gospo direktorico policije se, preden sem prišel na ta resor, nisem srečal. Do sedaj sva opravila en razgovor, torej razgovor sva opravila v ponedeljek, če se ne motim, 15. marca, ko sem jo poklical v svojo pisarno in jo zaprosil, da korektno opravi primopredajo z novim vede vršilcem dolžnosti. Kot vem, je bila ta primopredaja korektno opravljena,   </font><br/>
<br/>
<b><font size="4">10. TRAK (VI) 14.45</font></b><br/>
<br/>
<font size="4">	(Nadaljevanje) tako da se v nadaljevanje kadrovskih zamenjav ali pa v kadrovske rošade, ki jih direktor pač načrtuje, pa jih je izvedel, ne spuščam. Jasno pa povem, da pa pričakujem, da se bodo izvedli. Pričakujem, da bo ta policija delala drugače. </font><br/>
<font size="4">	Glede tega, kar sem začel, vam bom prebral eno sporočilo, ki sem ga dobil po zamenjavi direktorja Muženiča, ki govori takole, jasno, v medijih je bilo to drugače predstavljeno, v medijih je bilo tudi seveda predstavljeno, da je množica zaposlenih tam na NPU proti zamenjavi in tako naprej. Jaz moram najprej povedati, da seveda ta množica ne more biti množica, glede na to, da je v tistem času bilo tam relativno malo zaposlenih, ker so bili ljudje na delu od doma ali pa so bili na čakanju, pa vendarle. Eden od zaposlenih mi je pisal: »Večina, 80 % zaposlenih je bila proti temu, da se NPU identificira s šefom Muženičem. Samo par njemu najbližjih je bilo za to. Bili smo proti, kar je po moje prav, bili smo proti, da se kakršnokoli pismo podpore komurkoli pošilja. Toliko v vednost, da ne bi mislili, da je v pismu mnenje vseh zaposlenih.« VI lahko seveda rečete, da je to nepomembno, da nima veze. Jaz pa rečem edino eno stvar, torej mislim, da je skrajno neprimerno, da se organi v sestavi, torej zaposleni pri policiji izjasnjujejo o tem kdo bo njihov šef ali pa kdo ne bo njihov šef. Podobo kot če bi vojaki v vojski povedali ali se strinjajo, da je nekdo, bi rekel, načelnik general štaba ali pa da ni načelnih generalštaba ali pa da policijski sindikat govori ali je prav, da je Slovenija v Zvezi Nato oziroma da bi iz Zveze Nato morala izstopiti. Mislim, da je prav, da se končno začnejo te pristojnosti, ki jih ima vsak na svojem nivoju tudi ustrezno reprezentirajo in izvajajo. </font><br/>
<font size="4">	Ali glede na to kar smo lahko brali v tem poročilu oziroma kar sem lahko prebral v tem poročilu, ki je zaupno, in glede na to, kar se dogaja v zadnjem času medijsko vezano na preiskave, ki naj bi jih, ker ste tudi to omenili, ki naj bi jih bodisi Nacionalni preiskovalni urad ali pa KRIM policija vodila zoper mene, res mislite, da sem toliko nor, da bom v tem trenutku komurkoli naročil, da naj česarkoli ne preiščejo. Res mislite, da sem toliko nor? Obratno, jaz sem večkrat javno pozval policijo in kriminalistično policijo naj čim hitreje opravi vse preiskave, vse raziskave, vse kar je povezano z obtožbami zoper mene, pa ne samo z obtožbami zoper mene, predvsem s tem in s tega stališča, da ne želim, tako kot se je to dogajalo v primeru Šentvid, ko so me sedem let, ta isti kriminalisti, torej ta policija, zasliševali, bremenili, podajali ovadbe, na koncu se je vse izkazalo, da je v bistvu, ne bom rekel podatknjeno, tega ne morem trditi, ampak da je vse brez osnove. Mislite, da je prijetno se sedem let ali osem let svaljkati na zaslišanjih pri NPU, hoditi na sodišče in tako naprej in pojasnjevati, da ničesar nisi kriv. V kolikor niste bili nikoli v teh postopkih vam jaz lahko povem, da ni prijetno. Zato pričakujem od policije, od NPU od KRIM policije od vseh, da stvari delajo relativno hitro in učinkovito. In tudi v tem primeru sem zgolj pozval policijo in pozovem jo lahko samo še enkrat s tega mesta, da vse kar je s tem povezano naredijo hitro in učinkovito. Če je kaj narobe bomo tisti, ki je kaj narobe, odgovarjali. Če ni nič narobe naj se to javnosti predoči in pove. Kot zanimivost pa naj vendarle povem, da s tem nisem bil seznanjen, pa mi je to povedal nazadnje minister za obrambo, gospod Tonin, ki me je opozoril na dejstvo, da je ugotovil, da je predlog za zaslišanje, na katerega je vabljen, če se ne motim kot predsednik komisije, katero je vodil, za nadzor tajnih služb, obveščevalnih služb, vabljen vezano na ne vem kakšno izdajo s podpisom ene od kriminalistk zaposlene na NPU, imena seveda ne bom povedal, </font><br/>
<br/>
<b><font size="4">11. TRAK: (NB) – 14.50</font></b><br/>
<br/>
<font size="4">	(nadaljevanje) in da je zanimivo, da je ta ista kriminalistka podpisana tudi pod preiskavo zoper stranko SDS pred leti, tam ko so hoteli strežnike zaseči, če se spomnite, na Trstenjakovi, da je ta ista kriminalistka podpisana pod tem, da se zaslišuje mag. Širclja, kot nekoč poslanca danes ministra, in glej si ga zlomka, še na nekaj drugih primerih. Torej jaz si ne predstavljam, da bi to lahko bil slučaj. Ali imamo res torej v policiji kriminaliste, ki so tisti, ki vodijo politične projekte in tiste, ki odpeljejo vse druge. Predstavljal bi si, da tako kot na sodišču ali pa tako kot v nekih organiziranih, več ali manj organiziranih strukturah, sistemih, dodeljevanje primerov poteka naključno, da ne dobi to vedno ena in ista oseba in res si težko predstavljam, da bi lahko kar tako slučajno ta ista oseba dobila case, ki govorijo ali pa ki močno dišijo po političnem preganjanju ene politične opcije. Torej jaz moram na koncu seveda tega svojega dela a priori zavrniti vse navedbe, ki jih je gospod poslanec tukaj iznesel. Mislim, da sem s številkami in podatki te stvari tudi dovolj eksemplarično podkrepil. Sem pa za konec vseeno prinesel en pripomoček, ki seveda ne spada v področje Ministrstva za notranje zadeve, ampak vendarle ga inženirji že leta s pridom uporabljamo. To je običajen meter. Ta je 5 metrski, imamo tudi krajše imamo tudi daljše. Torej zakaj uporabljamo metre? Torej meter je bil definiran kot 10 milijoninka med ekvatorjem in severnim tečajem, poldnevnikom, ki poteka skozi Pariz. Kasneje so zaradi izboljšanja meritev to zadevo spremenili tako, da so se naslonili na dolžino sevanja zbujenega atoma. Torej gre za to, da eni in drugi, kdorkoli neko široko, neko dolžino neko globino zmerimo enako. In meter nam pomaga k temu, da lahko merimo stvari objektivno. Objektivno, ne tako kot bi komurkoli pasalo. In jaz upam, da bomo v tej družbi končno prišlo do nekih meritokracij kjer bodo vse stvari za vse državljane merjene enako, ne enkrat ene tako in drugič drugače. </font><br/>
<font size="4">	In čisto na koncu, da zaključim z enim slovenskim rekom, ki je nam gradbenikom blizu, pa me je ob sklicu na to komisijo nekako spodbudilo, da sem o njem začel razmišljati, ker se mi zdi, da so res take razprave precej brezplodne, ki pravi takole, to običajno rečejo tesarji ali pa lesarji, če rečem bolj, bi rekel, po domače, ne glede na to, da bi na kogarkoli asociiral zadevo, govori pa takole: »Že dvakrat sem to dilo odžagal, pa je še zmeraj prekratka.« Torej spoštovani, jaz upam, da bomo v tej družbi prišli do točke, ko bodo vsa merila in vsi kriteriji veljali za vse enako. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala gospod minister. Želi besedo še kdo od ostalih vabljenih? Prosim, če se predstavite zaradi magnetograma. </font><br/>
<br/>
<font size="4">	</font><b><font size="4">UROŠ LAMPRET: </font></b><font size="4">Tako ja. Hvala predsedujoči. Uroš Lampret, državni sekretar iz Ministrstva za obrambo. </font><br/>
<font size="4">	Uvodoma bi rad pojasnil, da so v skladu z Zakonom o obrambi na Ministrstvu za obrambo določena tri položajna delovna mesta za katere ni treba izvesti javnega natečaja, temveč Vlada imenuje na predlog ministra za obrambo in sicer, načelnik Generalštaba Slovenske vojske, generalni direktor Obveščevalno-varnostne službe ter glavni inšpektor za obrambo. Govorimo o treh nadgovorniških položajih znotraj obrambnega sistema pri katerih je zaradi njihove občutljivosti poleg strokovnosti pomembno tudi medsebojno zaupanje in kompatibilnost vizije razvoja na teh področjih med vsakokratnim ministrom za obrambo in omenjenimi osebami na tem položaju.  </font><br/>
<font size="4">  </font><br/>
<b><font size="4">12. TRAK: (SB) – 14.55</font></b><br/>
<br/>
<font size="4">	(nadaljevanje) Ob tem je treba tudi poudariti, da je nabor kandidatov predvsem v primeru načelnika generalštaba omejen na ozek krog častnikov Slovenske vojske z najvišjimi čini, ki izpolnjujejo pogoje za zasedbo generalskega formacijskega mesta najmanj čin brigadirja. Zamenjave na položaju načelnika generalštaba ter generalnega direktorja obveščevalno-varnostne službe v ničemer ne odstopajo od dosedanje prakse na tem področju, saj je ravno zaradi prej omenjenih razlogov redno prihajalo do menjav na teh položajih, ob nastopu nove vlade, v nekaterih primerih takoj ob njenem nastopu v večini primerov pa v roku nekaj tednov ali mesecev. Praktično vsi ministri za obrambo so izkoristili možnost, ki jim jih daje peti odstavek 83. člena Zakona o javnih uslužbencih, da v roku enega leta od nastopa funkcij predlagajo zamenjavo predstojnika organa v sestavi oziroma drugega uradnika na položajnem delovnem mestu. V mandatu Vlade 2014-2018 pa je v enem mandatu prišlo celo do menjave dveh generalnih direktorjev obveščevalno-varnostne službe. V primeru zamenjave general majorke Alenke Ermenc je vodenje Slovenske vojske prevzel brigadir Robert Glavaš, ki je bil že prej njen namestnik, torej gre za neke vrste logično potezo genezo, ki nima nobene politične konotacije. Ko govorimo o Robertu Glavašu govorimo o izjemno izkušenemu častniku, ki je v Slovenski vojski opravljal najzahtevnejše dolžnosti in ga odlikuje izjemna pripadnost Slovenski vojski, predvsem pa to razume in se zaveda, da ureditev stanja v Slovenski vojski ni odvisna samo od zunanjih dejavnikov, ampak tudi od odnosov in organizacijske klime znotraj vojske. Ugled, ki ga kot vodja in častnik uživa znotraj Slovenske vojske, so tisto kar ta trenutek nujno potrebuje. Ob tem velja opozoriti na navedbo predlagateljev, da je bil brigadir Glavaš imenovan za poln mandat, to je za 5 let, kar ne drži, saj Zakon o obrambi za načelnika generalštaba ne predvideva dolžine trajanja mandata. Kot je opisano zgoraj tudi menjava na čelu obveščevalno-varnostne službe je bila pričakovana in logična, saj mora oseba uživati polno zaupanje predstojnika. Ob tej menjavi na obveščevalno-varnostni službi bi veljalo poudariti tudi, da se je bivši direktor službe Matijevič tega tudi zavedal in je že 11. 3. 2020, torej samo dva dni pred nastopom nove vlade takratnemu ministru za obrambo podal odstopno izjavo z dne 12. 3., torej en dan pred imenovanjem nove 14. Vlade Republike Slovenije. Minister Erjavec je istega dne na Vlado tudi posredoval predlog za njegovo razrešitev, ali se je direktor premislil in je bilo gradivo o njegovi razrešitvi umaknjeno iz postopka obravnave na Vladi Republike Slovenije. Torej tudi v tem primeru ne gre za nikakršno politično menjavo, saj si je direktor Matijevič očitno želel predčasno vrniti v službo v slovensko obveščevalno-varnostno agencijo, od koder je na svoje mesto tudi prišel. Za novega direktorja pa je bil imenovan zelo izkušen sodelavec obveščevalno-varnostne službe. Dolgoletni sodelavec, ki uživa zaupanje ministra za obrambo. Hvala, predsedujoči. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Želi še predstavnik financ besedo? </font><br/>
<br/>
<b><font size="4">	POLONA FLERIN:</font></b><font size="4"> Hvala lepa. Ministrstvo za finance je že nekaj časa opažalo, da Urad Republike Slovenije za preprečevanje pranja denarja ni dosegel zastavljenih ciljev predvsem zaradi zaostankov pri prenosu evropskih direktiv v slovensko zakonodajo. Mag. Ivan Kupina, ki je bil imenovan za vršilca dolžnosti direktorja urada, je kadrovsko okrepil urad, ki deluje strokovno in v skladu s slovensko zakonodajo ter evropskimi predpisi. Gospa Branka Glojnarič pa je na svojo </font><br/>
<br/>
<b><font size="4">13. TRAK: (SB) – 15.00</font></b><br/>
<br/>
<font size="4">	(nadaljevanje) željo ostala na uradu in deluje v službi za mednarodno sodelovanje. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. S tem smo zaključili uvodni del. Odpiram razpravo poslank in poslancev. Najprej želi besedo predlagatelj, ponovno. Prosim. </font><br/>
<br/>
<b><font size="4">	NIK PREBIL (PS LMŠ):</font></b><font size="4"> Hvala lepa, predsednik. Najprej komentar za vas. Jaz prosim lepo, če gospodu ministru poveste, da je fino, da si v zaprtih javnih prostorih, ko govorite, daste masko gor, nenazadnje so to ukrepi, ki ste jih sprejeli vi na Vladi in se mi zdi prav, da če jih morajo upoštevati ljudje, da jih upoštevate tudi sami. Kot drugo pa, glejte, saj vas poznamo in ta odziv je bil nekoliko pričakovan, zašli ste od realnosti problema nekam drugam v želji po preusmerjanju pozornosti in tako kot predsednik Vlade ste tudi vi očitan manipulator in odličen teh dejstev, ki jih znate oziroma želite prikrojiti vedno sebi v prid in zelo dobro je vidna podoba te iste šole. Niste pa več direktor te vaše strankarske televizije in ste minister za notranje zadeve in jaz pričakujem, da temu primerno tudi komunicirate in sodelujete na tem odboru in podate odgovore na vprašanja, ki vam jih poslanci zastavljamo. In še enkrat. Glejte, nihče ne oporeka kadrovanju kot takem, ki je v pristojnosti Vlade, bomo pa tako LMŠ kot tudi preostali v opoziciji, če vas sporno s tega kar počnete ne opozorijo vaši koalicijski partnerji, jaz ne vem kam so v tem času odšli, bomo oporekali in izrazili to jasno nestrinjanje, sploh takrat, ko rušite kredibilnost teh institucij in ko rušite že tako nizek ugled političnega prostora in ko rušite že tako porušeno enotnost našega naroda. Po tem kar ste v bistvu povedal kaj vse pričakujete od policije pa jaz nekako skoraj vidim, da ste že postal sodnik,  da poveste že vse kaj se mora zgoditi in kaj se bo zgodilo v bistvu. To je res zaskrbljujoče in poglejte, povsem dovolj je, da zasadite dvom, sum, kar ste nenazadnje tudi storili, to ste ljudem vsadili in ljudje začnejo dvomiti in začnejo spraševati ali bodo nepravilnosti in sporni posli, ki so tej vladi očitani oziroma so bili očitani tudi stranki, ki je v tekoči preiskavi, tukaj ste nam navrgel našo stranko LMŠ, naša stranka ni nikdar bila in ni v nikakršni policijski preiskavi, vaša žal je v kar nekaj njih, tako da, ko posegate v te sisteme se upravičeno poraja sum in dvom, da ne bo nič preiskano. Nenazadnje pa zadeve počnete vsem na očeh. In jaz se v sodstvo ne bom spuščal kaj je in kaj bo, ker to je zame druga veja oblasti, jaz to ločim, niti se pa ne bom spuščal v delo policije, ampak ko pa na tako ključne položaje kot je recimo direktor NPU ali pa kriminalistična policija ali pa UPPD nastavite človeka, ki pa vam bo po možnosti vedno prikimal ali pa pošiljal neke podatke o poteku tekočih preiskav, no, jaz pa mislim, da imamo tu težavo in zelo veliko težavo, ker je ta dvom o katerem govorim, dvom o neodvisnosti institucij in postopkov, katere ste pa vsaj v vaši stranki po videnem nedvomno umešali. Zdaj, brali ste tudi ene podatke, jih navajali, zdaj jaz ne vem, govorili ste, da je to zaupno gradivo, jaz potem pričakujem, da to govorite na zaprti seji, ne vem ali ste zdaj zlorabil tudi Zakon o tajnih podatkih, to se resnično vprašam. In ko mečete tukaj meni v obraz ene stvari nazaj iz leta 2012, ja, tudi jaz se vprašam kaj je s to državo, vi skoz poudarjate levi, desni, dajte že nehati. V LMŠ smo presojali kader po strokovnosti ne pa politični usmerjenosti. In zdaj, če ste že odprl to temo, vam bom tudi razložil, da bova čisto na jasnem, direktor Nacionalnega preiskovalnega urada, vodenje NPU je s 1. Junijem 2019, torej eno leto po nastopu vlade Marjana Šarca prevzel takratni direktor urada za preprečevanje pranja denarja Darko Muženič, ker je dotedanjemu direktorju NPU Majheniču potekel petletni mandat, spoštovani minister, konec 2018 in je bil odtlej tam kot vršilec dolžnosti. In novi direktor je z dvojnim, se pravi s ponovljenim javnim razpisom se potem odločil kandidirati gospod Muženič in bil tudi izbran in ker je bil takrat direktor urada za preprečevanje pranja denarja, </font><br/>
<br/>
<b><font size="4">14. TRAK (VI) 15.05</font></b><br/>
<br/>
<font size="4">	(Nadaljevanje) ja, seveda ga je zamenjal nekdo drug. In to je bila gospa Branka Glojnarič(?), ki je zamenjala gospoda Muženiča. Drugače bi na tem položaju bil do 21. februarja 2023. Spoštovani minister, in prosim, da ne zavajate ljudi, ne zavajate tukaj nas, ker pač podatki so jasni in to je najmanj neokusno. </font><br/>
<font size="4">	Potem ste govoril spet o eni zgodovini, zelo radi se vračate nazaj v tista leta, škoda je samo, da ne mislite bolj na prihodnost, pa na to kaj nas čaka po tej krizi v kateri smo, ampak dobro… Poglejte, jaz sem rojen 91. v samostojni Sloveniji in pač se v vlade v letu 90. res ne mislim spuščati danes tukaj. Govorimo o nečem čisto drugem. Svet je šel naprej. Demokracija se razvija. Vmes ste še vedno spet spljuvali medije, tako kot očitno na tej vladi počnete…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Poglejte, kolega predlagatelj, jaz vas prvič opominjam, da uporabljajte izraze, ki so ustrezni tej seji…</font><br/>
<br/>
<b><font size="4">	NIK PREBIL (PS LMŠ):</font></b><font size="4"> …jaz uporabljam povsem ustrezne izraze, gospod predsednik, in prosim, da me ne prekinjate…</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> No, jaz vas sedaj prvič resno opominjam, ker očitno lepa beseda ne zaleže, da uporabljate izraze, ki so dostojni tega odbora…</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Moji izrazi so povsem dostojni…</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4">…in tudi vaše vloge in sedaj nadaljujte…</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, ker mi dovolite.</font><br/>
<font size="4">	In še enkrat, nihče ni rekel vsi, tako kot ste rekel vi. Kaže pa pri določenih strukturah na očitno vpletanje politike v strokovnost in neodvisnost institucij in preiskovalnih organov. </font><br/>
<font size="4">Potem bi vam dal, bi pa dal še en očitek, ki ga očitno zelo radi poudarjate, in sicer to pranje iranskega denarja. To, kar ste povedal je evidentno podajanje neresnic, kakor pač želite, lahko tudi laži. Za dokazovanje nečesa takega, kar ste ravno očitali, pač rabite, po mojem mnenju, izvor katerega pa nezakonitost ni bila nikoli dokazana. Še več. Tožilec Brezigar, ta priimek vam je verjetno poznan, nekoč vam je pri določenih zadevah prišel prav, je tožilec zapisal, citiram: »Z ugotovitvami in zaključki NPU se strinjam, saj je njihova argumentacija razumljiva, izčrpna, pregledna in podkrepljena s podporno dokumentacijo.« Ni šlo za fiktivne fakutre, ni šlo za pomet s tem, kar spoštovani minister, vi ves čas poudarjate. Pa sedaj pustimo ali se jaz s čimerkoli od tega strinjam. Še enkrat, to je sodna veja oblasti v katero se jaz ne bom spuščal, specializirano državno tožilstvo. In dokler ni drugačnega dokazal je zadeva tukaj zame končana. In tako kot bi rekel vaš predsednik, so to samo vaše domneve. Prosim, da se pogovarjamo o tem kar je namen te seje in to je to, še enkrat, da vzbujate sum, dvom na neke tekoče preiskovalne postopke v katere je vpletena tudi vaša stranka in to je to resnično, ker je zaskrbljujoče in to je to, kar pri ljudeh vzbuja močno skrb in zato ljudje hodijo na ulice, spoštovani minister. Ne zato, ker bi jim bilo dolgčas. Hvala. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala vam. Besedo ima gospa Sukič. Pardon, gospod minister, ste želel odgovor? Prosim. </font><br/>
<br/>
<b><font size="4">ALEŠ HOJS:</font></b><font size="4"> Poglejte, tukaj moram odgovoriti. Jaz se opravičujem, gospod poslanec, sedaj ne vem ali ste vi mene prav poslušal ali ne. Jaz nisem govoril nič o pranju denarja. Jaz sem govoril o nadzoru, ki ga je izvajal Direktorat za policijo vezano na pranje denarja. Jaz nisem govoril o tem, ali je pranje denarja bilo, ali ni bilo. Navajal sem podatke kaj vse je ugotovil nadzor nad policijo. In nadzor nad policijo je ugotovil množico kršitev. Poglejte, jaz drugega ne morem povedati. Kako se je ta stvar končala na sodišču ali pa na tožilstvu ste že povedal vi. Jaz se v to ne spuščam. Spuščam pa se v to, da želim vedeti kako dela policija. In na podlagi zapisnika, ga nisem naredil jaz, ampak ga je naredil Direktorat za nadzor policije v letu 2017, ki ga je posredoval ministrici Györkösevi, torej niti ne Poklukarju, ne vem zakaj ste tako prizadet, ampak Györkösevi, je ugotovil, da je v policiji množica napak. In kako naj sedaj jaz, kaj naj sedaj jaz vam reče, da jih ni ali kaj? Dajte prosim, da ne podtikate besed, ki jih nisem rekel. Jaz o pranju denarja nisem govoril. Govoril sem o nadzoru policije v tem postopku. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Še replika</font><br/>
<br/>
<b><font size="4">15. TRAK: (NB) – 15.10</font></b><br/>
<br/>
<font size="4">	(nadaljevanje) potem. V redu. Potem gospa Sukič. Prosim. </font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Hvala za besedo, predsedujoči. Lep pozdrav! </font><br/>
<font size="4">	Minister, hvala da ste nam to lepo slikovito ponazoril z metrom, ki naj bi veljal za vse enako. Zdaj, če bi ta meter veljal za vse enako, potem bi jaz najmanj kar bi pričakovala je, da bi, če že izvajate kadrovske čistke, da bi na ta mesta, na te položaje sploh, ker gre za občutljive položaje, postavili ljudi brez nekega kriminalnega pedigreja oziroma pedigreja polnega afere, pa bom pozneje povedala, ponazorila s posameznimi primeri koga imam v mislih. Skratka, dejstvo je in ne gre se slepiti, da že s prvo potezo, ki ste jo v aktualni Vladi izvedli, se pravi, na tisti znameniti nočni seji v maskah, vaši prvi seji nove koalicije, ste seveda takoj začeli s temi čistkami. Odrezali ste takoj generalno direktorico policije, načelnico Generalštaba Slovenske vojske, generalnega direktorja Obveščevalno-varnostne službe. In zdaj, v redu, ampak ko pa pridemo do institucij kot je recimo urad za preprečevanje pranja denarja in na Nacionalni preiskovalni urad, so pa zadeve že malo bolj problematične. Namreč zavedati se je treba, da je percepcija javnosti pač ta, da je vsem jasno, da je bila stranka SDS v nekih določenih preiskovalnih postopkih, in da s tem, ko vi nastavite svoje ljudi na čelo teh institucij, zaupanje v te institucije pač v očeh javnosti pade. Zdaj pa, kako si vi to razlagate ali ne, to ni moj problem. To je pravzaprav vaš problem. In potem se čudite, da imate na trgih in ulicah ljudi, ki protestirajo. Protestirajo proti Vladi, ki seveda zaradi takih potez ne morejo zaupati, mislim jaz ne verjamem, da bi vi zaupali, če bi bili na drugi strani, če ne bi bili sedaj na strani Vlade, da bi bili priča takim dejanjem. </font><br/>
<font size="4">	Zdaj, spoštovani minister, glejte, dejstvo je, da s takimi potezami narašča občutek, da se represija v državi stopnjuje. To nas spominja na neke avtoritarne pristope, sploh če pomislimo, da ste si zelo hitro podredili celoten represivni organ po celotni hierarhih in to s strani, torej z ljudmi, ki so s strani ene stranke, vaše stranke SDS. Mislim, kolikor vem, Vlado tvori koalicija. Koalicija štirih strank. In zanimivo je, da so ključe položaje, tako občutljive položaje znotraj represivnih organov dejansko zasedli ljudje, ki so bodisi člani SDS bodisi so zgodovinsko preverjeno zelo blizu stranki SDS. In reči, da je tukaj vse popolnoma neproblematično, oprostite je, ne vem ali naivno ali pa se enostavno ali pa arogantno. Zdaj, odločite se sami kaj od tega dvojega pač je. Pa poglejmo recimo ljudi, ki so zavzeli te ključne položaje in se potem vprašajmo ali je to primerno, da taki ljudje zasedajo položaje, ki se tičejo pravzaprav recimo nekih organov, ki se ukvarjajo s preiskavo kriminalnih dejanj. To je, mislim meni je to povsem nerazumljivo no. Recimo, denimo Anton Traven, ki je zamenjal generalno direktorico policije, Tatjano Bobnar. Traven vemo, je znan po aferi DCAF zaradi izplačevanja previsokih plač in dodatkov, kar je konec leta 2014 navsezadnje s položaja takrat odneslo takratnega generalnega direktorja policije, Stanislava Venigerja. Zdaj, ali je to človek primeren za tak položaj, je to kader, ki naj bi zasedaj tako pomembne položaj, mislim, da bi morali ti ljudje biti resnično neoporečni, ne bi smeli imeti v svojem CV takšnih zadev v svoji osebni zgodovini </font><br/>
<br/>
<b><font size="4">16. TRAK (VI) 15.15</font></b><br/>
<br/>
<font size="4">	(nadaljevanje) zabeleženih. </font><br/>
<font size="4">	Pa poglejmo dalje. Recimo, novi generalni direktor Sove Andrej Osolnik, akter, posredni akter afere Depala vas. Vemo kaj je bila afera Depala vas. Vemo kaj je bila afera Depala vas. Verjetno ni treba posebej ponavljati, da je takrat padel kot obrambni minister v Drnovškovi vladi vaš zdajšnji, zdajšnji premier Janez Janša. Zakaj? Zato, ker se je vojska pač umešala v civilno sfero. Pa pustimo, ne bomo sedaj obnavljali cele te zgodovine…</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Gospa Sukič, ta trditev se drugič danes pojavlja. Vas opozarjam, da je šlo za človeka, ki je bil dokazano plačani sodelavec policije in noben nedolžen civilist in da je zadeva popolnoma drugačna, kot jo želite tukaj prikazati…</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> No, jaz se ne bom spuščala v razglabljanje…</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> … tako da sedaj pa prosim nadaljujte…</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> …aferi Depala vas. Dejstvo je, da je takrat bilo kar je bilo, verjetno minister na pade kar tako in navsezadnje ta človek, ki danes zaseda, ki je danes generalni direktor Sove je torej bil vpleten v to afero. Eno večjih afer v naši zgodovini. </font><br/>
<font size="4">	Potem dalje, Vojko Urbas, imenovan za direktorja uprave kriminalistične policije. Uprava kriminalistične policije, zaseda jo pa – Kdo? – človek znan po aferi zaradi očitkov, šikaniranja in spolnem napadu, zaradi česar je leta 2016 zapustil kriminalistično policijo in danes, leta 2020, se ti vrne in prevzame to policijo. </font><br/>
<font size="4">Skratka, toliko o kadrih, ki ste jih nastavili, kot rečeno, ne samo, da niso nekako enakomerno porazdeljeni iz celotne koalicije, kar bi še človek nekako razumel, ampak so pravzaprav kadri ene same stranke. In to nas lahko zelo zelo upravičeno skrbi. </font><br/>
<font size="4">Kar se tiče predlagateljev pa vam moram reči, da se v Levici ne bi strinjali s tezo, ki ste jo v LMŠ postavili v zahtevi za sklic te seje, in sicer da je to, da odstaviš in zamenjaš vse vodilne kadre in si nastaviš svoje nekaj pač običajnega, sprejemljivega in tako naprej, pač, ni. Odvisno za kaj gre. Recimo, predstavljajmo si, pač vedeti moramo, da nekateri organi, če bi želeli, da so metri za vse državljane v tej državi merijo enako, da ta meter, ki nam ga je minister Hojs predstavil je za vse državljane enak, da meri enako, potem bi pač morali biti določeni organi neodvisni, avtonomni, samo takšni bi lahko neodvisno in avtonomno preiskovali stvari, za katere so pravzaprav vzpostavljeni. Čim je to drugače, čim se nekateri domišljajo, da s tem ko prevzamejo oblast lahko nekatere gladko zamenjajo in s tem vplivajo na določene postopke, lahko vplivajo če želijo, na določene postopke, to pač niso več enaki metri za vse državljanke in državljane. Recimo, predstavljajmo si, imamo Varuha človekovih pravic. In sedajle si mi predstavljajmo, rečemo, okej, varuh človekovih pravic je neodvisen organ, samostojen organ, potem pa bi z zakonom določili, da ga lahko vlada kadarkoli brez posebnega razloga, recimo, zamenja, kot je recimo zamenjala vodilnega človeka Nacionalnega preiskovalnega urada, kar tako po hitrem postopku, brez utemeljitve. In to, pazite, človeka, ki je vodil nacionalni preiskovalni urad, urad, ki je pravkar preiskoval, glej si ga zlomka, določene sumljive transakcije stranke SDS. Tako da, lepo vas prosim, ne se čuditi, da državljanke in državljani ne morejo zaupati takšni vladi, takšni koaliciji, ki počne take stvari. In to je problem. To je velik problem, torej Urad za preprečevanje pranja denarja in Nacionalni preiskovalni urad, kar se mene tiče. Ti dve instituciji bi morali biti nedotakljivi za katerokoli vlado. Saj tudi prejšnje niso bile nedolžne, da se razumemo, in se strinjam kar se tiče tega nesprejemljivo, če želimo, da bo meter za vse državljanke in državljane te države meril enako. Mi je čisto vseeno, ali je leva ali je desna vlada ali je sredinska vlada ali katerakoli. Takšne prakse bi se enkrat za vselej morale prenehati. </font><br/>
<br/>
<b><font size="4">17. TRAK (VP): 15.20</font></b><br/>
<br/>
<b><font size="4">	</font></b><font size="4">(nadaljevanje) In v tem je danes problem po moje. </font><br/>
<font size="4">	Toliko. Tu se bom zaenkrat zaustavila in mogoče še kaj pokomentirala.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Gospod Baković, ste hoteli postopkovno? </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Ne, ne, ne.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Ne? Aha, potem pa ima besedo gospod Polnar.</font><br/>
<font size="4">	Prosim.</font><br/>
<br/>
<font size="4">	</font><b><font size="4">ROBERT POLNAR (PS DeSUS): </font></b><font size="4">Hvala za besedo, gospod predsednik. Gospe poslanke, gospodje poslanci. </font><br/>
<font size="4">	Napoči trenutek, ko postane politična igra groba in zlohotna. To je tisti trenutek, ko se zalotimo, da oznanjamo demokratične vrednote, a hkrati vemo in doumemo, da jih v resnici zapuščamo, z lahkoto odlagamo ob dobrih opravičilih in ob slabi samopreslepitvi. V imenu svobode si izmišljujemo sovražnike svobode, toda ti se v resnici nahajajo v nas samih, v mentaliteti in v politični kulturi. Izpod površnih in naučenih pravil, ustavi in zakonu navkljub, smo vendarle samo ljudje iz mesa in krvi, hlepeči po oblasti – taki, ki z lahkoto postanejo zli, maščevalni, pohlepni in bestialni. Želel bi si, da je to izmišljena zgodba. Ni. Ta zgodba se v resnici dogaja. Kako se je to lahko zgodilo? Kdaj smo se naučili, da je pomembno, kdo ima obveščevalne službe, kdo kontrolira policijo in vojsko? Kako se ustvarja vtis, da je politika doseganje dogovorov, skritih ciljev in množične budalizacije, ne pa odgovorna odločitev o tem, kaj kdo namerava in za kaj se kdo zavzema? </font><br/>
<font size="4">	Gospe in gospodje, to, o čemer danes govorimo, kar danes obravnavamo, je kritika oblasti. Opazil sem, da bi ta kritika lahko bila tem bolj dragocena, če bi bila veliko bolj artikulirana, kakor pa je togotna ali pa srdita. Značilnost našega slovenskega političnega trenutka je, da so kritike oblasti vselej ali samo artikulirane ali pa samo togotne in srdite, skoraj nikoli pa oboje hkrati. Togota in srditost kot dominantni emociji znotraj tukajšnje politične javnosti sta onemogočili racionalno razpravo o čemerkoli. V nekaterih monologih se goreče brani pravica do togote in srditosti, preferiranje artikulirane argumentacije v dialogih pa je razglaševano za izdajstvo. </font><br/>
<font size="4">Najbolj prepričljiva ilustracija je histerija, ki je nastala ob menjavah v represivnem sektorju države. na sceni se je pojavil močan koalicijski potencial tabloidov in družbenih mrež in dvignil neverjetni romp in pomp v zvezi z domnevnimi mi nepravilnostmi. Pregledal sem menjave v tistih 7 inštitucijah, ki jih predlagatelji navajajo v svojem gradivu, tudi v vladi, ki je bila imenovana 13. septembra 2018. Minister je določene datume že navedel, zato mi dovolite, da ponazorim samo koliko dni je preteklo od imenovanja vlade do razrešitve posameznih direktorjev. Pri policiji je minilo 21 dni, pri upravi kriminalistične policije je minilo 11 dni, pri slovenski obveščevalno-varnostni agenciji je minilo 14 dni, pri obveščevalno-varnostni službi Ministrstva za obrabo Republike Slovenije je minilo 28 dni in pri slovenski vojski, konkretno pri takratni načelnici generalštaba slovenske vojske, je minilo 75 dni. Nič takega, čemur bi človek posvečal pretirano pozornost – vlada je pač opravila svoje delo, ki ni nič drugega kot to, da vlada. </font><br/>
<font size="4">Razlika nastane v primerjavi s sedanjo vlado pri dveh inštitucijah, kar je tudi že bilo omenjeno – pri uradu za</font><br/>
<br/>
<b><font size="4">18. TRAK: (VP) 15.25</font></b><br/>
<br/>
<font size="4">	(nadaljevaje) preprečevanje pranja denarja in pri nacionalnem preiskovalnem uradu. Direktor nacionalnega preiskovalnega urada – in to se mi zdi, da je tudi osrednja tema današnje seje – je bil imenovan 1. junija 2019, kar je dobrih 8 mesecev po nastopu vlade. Danes oziroma pred kratkim je ta direktor bil razrešen, obstaja tudi možnost, da je bila ta razrešitev nezakonita. To se bo pokazalo, si pa mislim takole: gre za pomembnega visokega policijskega uradnika in v kolikor bi se izkazalo, da je bila njegova razrešitev protizakonita, je on kar dovolj kvalificiran, da bo svoj pravni interes znal uveljaviti in verjetno za to resnično ne potrebuje kakršnekoli podpore aktualne parlamentarne opozicije. </font><br/>
<font size="4">	In tako se soočimo z nekaterimi dejstvi. Ta dejstva se prikažejo in glede na slovensko prakso paralelnih monologov, ne pa konstruktivnih dialogov, tudi srditost ne bo splahnela, ampak se bo kanalizirala proti hipotetičnim situacijam. </font><br/>
<font size="4">Želel bi spregovoriti še o drugi javni strategiji, s katero se zaničujeta oziroma v nič dajeta artikulacija in argumentacija. Tistih, katerih hiperbole razkrivajo iracionalno togoto, srditost, objestnost in obsedenost z enim samim človekom. Vsaka artikulirana kritika oblasti bi morala kazati na diskrepanco med volilnim izidom in doseženimi učinki, ne pa, da temelji na srditem podcenjevanju volilnega izida in posmehljivem zanikanju kakršnihkoli učinkov. To, kar se je od 13 marca naprej zgodilo v Sloveniji ni nič drugega kot to, da je vlado sestavila stranka, ki ima daleč največ mandatov v parlamentu. In te mandate ni dobila po volji centralnega komiteja ali pa politbiroja, ampak na splošnih in tajnih volitvah. To, kar je za običajne parlamentarne demokracije nekaj čisto normalnega, je v Sloveniji postalo bogokletno, je v Sloveniji postalo nekaj, kar se poskuša prikazati kot ordinarna svinjarija. In to zato, ker dandanes ljudje bežijo iz sveta realnih dejstev v svet irealnih osebnih in kolektivnih projekcij. Tega se niso učili v šoli niti doma, samo gledajo svet okrog sebe. Niso proučevali Machiavellija ali pa denimo Mauriceja Jolyja. Niso prebirali Bakunina in Kropotkina, nobene potrebe ni bilo po čem takem. Samo gledajo televizijo, prebirajo bloge in slovenske časopise. Govorim o stanju duha v slovenski naciji. Ali bodo protivladni ghostbusterji ali pa opozicijska rekonkvista uspeli spremeniti to stanje duha? Bog ve. </font><br/>
<font size="4">Hvala lepa.  </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Besedo ima gospa Kociper. </font><br/>
<br/>
<b><font size="4">MAŠA KOCIPER (PS SAB): </font></b><font size="4">Hvala lepa.</font><br/>
<font size="4">Spoštovane kolegice, spoštovani kolegi. Jaz sem bom od irealnih, osebnih in kolektivnih projekcij poskušala vrniti na bolj trdna tla slovenske družbe in realnosti. </font><br/>
<font size="4">Pa bom najprej začela s tem, da v stranki SAB nismo sopodpisali sklica te seje, ki jo je predlagal LMŠ. Pa ne zato, ker bi načelno nasprotovali debati o teh vprašanjih, nasprotno, to so zadeve, o katerih se je potrebno vedno pogovarjati, ampak zato, ker smo želeli pred tem - in takrat ni bilo časa – preveriti katere menjave so pa bile opravljene v času prejšnje vlade, vlade, v kateri je sodeloval tudi SAB in koliko so bile te menjave utemeljene. Gre namreč za to, da kot manjša stranka, ki sodeluješ v koaliciji, nimaš prav veliko moči ali možnosti vplivati na to ali bo prišlo do zamenjave direktorja SOVE, direktorja policije in tako naprej, še posebej seveda, če</font><br/>
<br/>
<b><font size="4">19. TRAK: (VP) 15.30</font></b><br/>
<br/>
<font size="4">	(nadaljevanje) tvoj minister ni minister na področju notranjih zadev, obrambe in v resorjih, ki ta področja pokrivajo. Jaz se zdaj v to primerjavo nebi spuščala, ker jo je naredil že gospod minister, ampak s pomembno seveda razliko, ki je pri posameznih zadevah ni povedal – recimo ali je v konkretnem primeru nekomu potekel mandat, kot je bilo v primeru NPU v mandatu prejšnje vlade, ali ni. In to je zame pri določeni vrsti zamenjav ključno vprašanje. Ker mi se moramo kot družba vprašati, kaj si pravzaprav želimo, kakšno družbo, kakšno državo, in v tem smislu imeti tudi zakone. Če mi kot družba ali politika mislimo, da je treba vsakič, ko se zamenja vlada, zamenjati tudi vodilne kadre, dajmo imeti toliko, a ne, jajc ali pa imejte tisti, ki ste takrat v koaliciji toliko poguma in spremenite zakon. Isto velja recimo za nadzorne svete Radiotelevizije Slovenija, ta debata ista je bila par tednov nazaj. če verjamete trdno v to – in nekateri verjamete -, da morate vsakič, ko se zamenja vlada, spremeniti nadzornike na Radioteleviziji Slovenija, nadzornike, ljudi, ki bdijo nad finančnim stanjem televizije in tako naprej, potem dajte to zapisati v zakon. Potem naj bo v zakonu in pri Radioteleviziji Slovenija in pri NPU napisano, da je mandat vsakega vodilnega v teh organih vezan na mandat tekoče vlade. Dajte to narediti. Zaenkrat pa temu ni tako, zaenkrat direktorja NPU ne moreš zamenjati sredi mandata. In tolmačenje, ki ga je dal gospod minister, je nasprotno tolmačenju, ki da je dal strokovnjak za javno pravo, da ne bom govorila o sebi, ker nerada pač sebe dajem kot nekega strokovnjaka, gospod Pirnat. Jaz tudi mislim, da tukaj gre za bistveno razliko. V tej debati koga zamenjati in koga ne, ki bi jo lahko enkrat naredili resni, neobremenjeni, se bi jaz morda strinjala s tem, da vsaka vlada – in da se to zapiše – zamenja direktorja SOVE in še to kar je obrambno-varnostna služba na ministrstvu za notranje zadeve. se pravi, da ima vsaka vlada v smislu zaupanja svoje obveščevalce. Tukaj bi se lahko recimo vsi strinjali, da ne želiš, da obveščevalci, ki jih je prejšnja vlada postavila in so bili njej lojalni, zdaj delajo zate in še vedno kaj nosijo prejšnji vladi. Recimo tukaj bi lahko razumela in to se tudi v praksi že dogaja. Dajmo potem to zapisati. Razumela bi lahko tudi recimo, da se zamenja, ker gre za izrazito hierarhično strukturo, podrejeno vsakokratnemu vodstvu države, vrhovni poveljnik je sicer predsednik republike, ampak vseeno, recimo, da je tukaj pomembna tudi vloga ministra za obrambo, in je, bi razumela recimo, da se načelnik generalštaba zamenja. Ampak dajmo to zapisati. </font><br/>
<font size="4">Kaj pa jaz nebi bila, da se zapiše, pa je, da vsaka vlada zamenja direktorja policije ali pa direktorja NPU. Ker dajte vi meni povedati, jaz probam to debato na splošni ravni obdržati, ne bom šla na obračunavanje s tem, kdo je kaj in kaj ni, dajte mi povedati, kje je razlog, da mora biti direktor policije podrejen konkretni politiki. Kje? Dajte mi povedati en racionalni razlog, da more biti direktor podrejen konkretni, politiki ne glede katera politika je to. Ker če bi se tega držali, bi direktor imel mandat in v roku tega mandata bi lahko bila ta in ona vlada, leva in desna, in obe bi ga morali spoštovati. In tista vlada, ki bi imela srečo, da je na vrsti ravno takrat, ko je konec mandata, bi postavila človeka, ki se zdi ustrezen in spet bi vse vlade v času mandata morale delati s tem direktorjem policije. Povejte mi en razlog, zakaj mora biti direktor policije ali – še hujše – direktor NPU, ki preiskuje najbolj občutljive zadeve, tudi preiskavo, ne vem, nekih zlorab položajev in kake politične zadeve in kriminal na visokem nivoju, zakaj bi moral biti ta direktor podrejen konkretni politiki. Kaj si povprečen državljan lahko zamišlja, če ti hočeš dati svojega direktorja policije ali pa svojega direktorja NPU? Kaj? Dajmo si odgovoriti na vprašanje. Zamišlja si, da to hočeš zato, da tvojih ne bo videl, ta druge, katerikoli so, ali so levi ali so desni, ta druge bo pa bolj trdno stisnil. </font><br/>
<br/>
<b><font size="4">20. TRAK: (VP) 15.35</font></b><br/>
<br/>
<font size="4">	(nadaljevanje) Jaz ne vem, kako si lahko drugače to razložimo. In, veste, jaz imam zdaj že malo zgodovinskega spomina. Ker prvič sem bila izvoljena 2010, čeprav potem nisem bila ves čas v parlamentu. Jaz se spomnim, večinoma recimo stranka SDS ni bila na oblasti. In odkar se jaz spomnim, se je diskreditiralo ljudi, ki so bili na vrhu teh organov. Ja, pa je to, pa je ono, pa se govori, pa ne vem kaj, pa morda, pa je sodeloval, pa je poznal, pa je bil sošolec. In z leti, to je zdaj 10 let, ste uspeli pripeljati do tega nezaupanja – nezaupanja v to, da če je naš, je slab. Pri čemer nekateri ljudje sploh niso naši, ne? Jaz sem bila en kratek čas članica stranke, ki je bila največja v tisti vladni koaliciji. Ne bom zdaj govorila o direktorju policije, povedala bom primer finančnega ministra. Finančni minister ni bil nikoli član naše stranke, tudi nikoli se ji ni podrejal prav veliko, ker je bil neodvisen, ampak celo življenje bo on zaznamovan, da je bil levi minister in da spada pod Alenko Bratušek. Pa ni, on je sam svoja oseba, tako svojeglav včasih, da je še nam sive lase povzročal. In zakaj ne zaupamo, da obstajajo profesionalne osebe z neko profesionalno držo, ki niso od nobenega. Mi in vi tudi, SDS, ki ste 10 let za vsakega, ki ni bil vaš, trdili, da je naš oziroma levi in s tem pokvarjen in ne vem kaj vse, ste pripeljali do tega totalnega nezaupanja, ko je treba vedno vse zamenjati, ker ni več, ne verjamemo več vsi skupaj v to neko profesionalnost teh najvišjih kadrov, da so lahko oni objektivni in da lahko svojo funkcijo opravljajo ne glede na to, kdo jih je imenoval. Zdaj je pa prišlo do drugega fenomena, zdaj je pa pač tako: aha, jaz sem zdaj imenovan za generalnega direktorja, policije recimo, imenoval me je ta pa ta in jaz zdaj moram biti zvest tej opciji, ki me je imenovala, ker me bo sicer zamenjala, ker mene ne varuje več mandat, petletni, ki ga imam. Ne varuje me več, ker vi uveljavljate politiko, da lahko kadarkoli ga zamenjaš. Se pravi, mene mandat petletni ne varuje več, jaz moram biti zvest opciji, ki me je postavila, sicer me bo ta opcija kadarkoli zamenjala. In tako razmišlja potem naslednji direktor in tako razmišlja naslednji in tako naprej. In to je potem začaran krog, ker potem so pa ljudje s takim ravnanjem, s takim načinom imenovanja, res prisiljeni v to lojalnost opciji, ki jo morajo izkazovati, pod grožnjo ali realno ali v njihovi glavi, da bodo sicer zamenjani. In to se je zgodilo. in s tem delamo  vsi skupaj eno veliko napako, ker za razliko od Amerike, ZDA države mislim, kjer je toliko in toliko in toliko milijonov ljudi, ogromno, saj ne vem na pamet točno, koliko jih je, ampak vemo, da jih je mnogo, mnogo več kot pa nas… 330? Hvala lepa. </font><br/>
<font size="4">	330 milijonov ljudi, tam si lahko privoščijo, da se vsakič, ko se zamenjajo republikanci in demokrati, zamenja celotna administracija. V Sloveniji, to je pa meni, sem prepričana, da je tako, si pa žal počasi ne bomo mogli več privoščiti, da delamo z ljudmi kot, ne vem, svinje z bučami, ki jih tudi nimamo toliko. Mi nimamo dvomilijonskem narodu kadrovskega potenciala kvalitetnih ljudi za najvišje pozicije v vojski, v policiji, na NPU, za to, da jih vsaki dve leti enega vržemo v smeti in sežgemo na grmadi, ker je njihov, sporen. </font><br/>
<font size="4">In jaz sem pri teh zadevah pripravljena na to debato, ampak tudi, da greste potem v to, da greste v spremembo zakona. Ker ko pa imaš potem ene take neodvisne posameznike, je pa potem treba njim zaupati in verjeti, da delajo tako kot je treba. In to zaupanje se potem krepi in potem zaupajo vsi, in levi in desni in tako naprej. kar se pa zdaj dogaja in to se je pa pokazalo v Kanglerjevi preiskovalni komisiji, v kateri sicer naša stranka in sedanja opozicija ne sodeluje, pa je, ne, po moje, da prihaja do političnih vplivov, kot se hoče prikazati kdaj, da je najvišji politik nekoga poklical in rekel »ti to in to naredi«. Ne, jaz to vidim drugače. Ne poznam, to je moje mnenje. Jaz vidim, da prihaja </font><br/>
<br/>
<b><font size="4">21. TRAK (VI) 15.40</font></b><br/>
<br/>
<font size="4">	(Nadaljevanje) do samoregulacije, kjer posamezni nivoji kriminalistov policije nagajajo drugi opciji, zato ker želijo biti všečni ali pa zato, ker, kot je rekel Kangler, ko rečejo, ta nam ni všeč Kangler, dajmo ga zj…, da ne bom ravno prostaška v tej razpravi. In potem mogoče spet drugi, ki pa jim je druga opcija všeč, dajmo tega. In potem lastnim ministrom policisti nastavljajo pasti, da se ujamejo v prehitri vožnji in tako naprej. Sem smo mi prišli. Ampak tukaj nekdo, bom kar rekla, SDS žanjete to, kar ste sejali. In to totalno nezaupanje ja pa sedaj totalno pri ljudeh porušili zaupanje v vse inštitucije, na koncu tudi v sodišče. Ker, ne vem, tudi predsednik Vlade in SDS sodišča so krivična, ne sodijo po zakonih in tako naprej. Razen, ko pa ona velika presenečenje, potem ko je bil spoznan za krivega za to izjavo glede prostitutk na prvi in drugi stopnji dvakrat, uspe z revizijo na Vrhovnem sodišču. Takrat pa ni več krivosodje. Takrat ja pa vse v redu. Mislim, ali ne vidite, če mečeš blato v to centrifugo, to potem gre po vseh. In potem seveda tudi ljudje rečejo, ta sodba te sodnice, ta je sigurno skorumpirana, jaz že nisem kriv ali pa, jaz že nisem odgovoren. </font><br/>
<font size="4">	Jaz absolutno nisem zato, da se obračunava na takih sejah poimensko, kdo je kaj, kje je kdo bil in tako naprej. Sem pa zato, da ste enkrat toliko pogumni in sedaj imate tako večino, da te zakone, če to mislite, spremenite. Sprememba zakona bo vodila do ustrezne debate parlamentarne o tem, ali je to primerno ali ni. Jaz mislim, da ni primerno, da se vse zamenja. Jaz sem povedala kako bi jaz predlagala. Ampak dajte odpreti prava vprašanja. Ne pa da zamenjujete ljudi sredi mandata. In zamenjava NPU je bila točno to. Potem ko je bil po koncu mandata imenovan novi vodja zelo pomembnega oddelka, začel z delom postavil si oddelek, ste ga po enem letu zamenjali kar tako. Zakaj hočete imeti vpliv na NPU? To je vprašanje, ki ostaja v zraku in vsak lahko odgovori po svoje. Jaz sem pa v tej razpravi že odgovorila. Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Besedo je želel minister, gospod Hojs. </font><br/>
<br/>
<b><font size="4">	ALEŠ HOJS:</font></b><font size="4"> Hvala. Jaz se moram tukaj oglasiti glede na to razpravo gospe Kociper. Jaz sicer točno ne vem v katerih vseh vladah je vaša stranka sodelovala, v katerih ni, tako da načeloma seveda lahko rečemo, da je ta vaša razprava bila čisto strokovno korektna. Ampak bi vas vseeno spomnil na obdobje od leta 2013 do 2018 oziroma do konca leta 2018, to gre za pet let, za obdobje petih let, to je približno en mandat. Še enkrat povem, ne vem v katerih vladah ste vi sodelovali. Lahko pa še enkrat postrežem s podatkom, v obdobju tega časa, ko je evidentno vladala leva politična opcija, kakorkoli, ste zamenjali tri direktorje, generalne direktorje policije in tri direktorje NPU. Ne vem zakaj, ampak očitno je pač to dejstvo in mimo tega dejstva pač ne moremo. </font><br/>
<font size="4">	Druga stvar, ki bi vam rad, to pa bi res rad odgovoril, ko vsi govorimo o nekih famoznih strokovnjakih, seveda so strokovnjaki taki in drugačni, bi rekel, verjetno še najbolj v pravu, ker tam stvarni niso tako, bi rekel, na meter, tam se ne da očitno izmeriti, ampak je lahko eno mnenje tako, drugo drugačno. Kako pravijo, dva pravnika, tri mnenja, nekaj podobnega. Ampak jaz bi vseeno spomnil, da ta famozni strokovnjak, ki danes to govori, to je isti famozni strokovnjak, ki je govoril o tem, da je brez problema vzeti poslancu mandat. Ta isti famozni strokovnjak je govoril, da ni problema odvzeti mandat poslancu. In kasneje, čez ne vem koliko let, mislim, da je prišla relativno hitro stvar skozi, čez eno leto in pol, Ustavno sodišče z vsemi glasovi za, torej niti eden ni bil proti, ugotovi, da tega ni mogoče. Sedaj od takrat naprej imam jaz svoje mnenje o tem famoznemu strokovnjaku. Ko bo čas bom tudi lahko predstavil zakaj je ta strokovnjak tako famozen. Pa to ne vem iz te pozicije, ampak vem iz svoje bivše službe, vam lahko, poglejte v erar, pa boste videli koliko je ta famozni strokovnjak </font><br/>
<br/>
<b><font size="4">22. TRAK: (VP) 15.45</font></b><br/>
<br/>
<font size="4">	(nadaljevanje) preko svojega inštituta, privatnega inštituta, v vseh letih nacepal državnega denarja za to, da je pisal mnenja, taka in drugačna. Namesto, da bi to delali zaposleni na ministrstvu, je to delal ta famozni strokovnjak. </font><br/>
<font size="4">	In čisto na koncu bom povedal še to. Jaz sicer ne vem, kje je ta famozni strokovnjak v to, kar govori na POP TV-ju seveda, našel. Jaz vam lahko preberem člene, ki govorijo o tem. Direktorja nacionalnega preiskovalnega urada v skladu z 49. členom Zakona o organiziranosti in delu policije imenuje in razrešuje generalni direktor policije. Jasen člen. Za ta postopek se prav tako uporablja določbe 80. do 83. člena Zakona o javnih uslužbencih, kar pomeni, da je direktor NPU lahko imenovan in razrešen v takih časovnih okvirjih in pogojih kot to velja za generalnega direktorja policije. Torej meni je to tudi jasno. Zdaj ne vem, kaj čmo še tukaj drugega povedati. Bi pa rad povedal še nekaj drugega. gospod, ki je imenovan za vršilca dolžnosti direktorja nacionalnega preiskovalnega urada, je bil v letu 2019, torej pod vlado Marjana Šarca, s strani uradniškega sveta ocenjen kot primeren kandidat za vodenje NPU-ja. torej takrat so se očitno prijavilo več kandidatov, med drugimi tudi gospod Lamberger, ki je bil s strani uradniškega sveta ocenjen kot primeren kandidat za vodenje NPU-ja. Očitno je tako primernost dobil tudi gospod Muženič. Minister Poklukar ali ne vem kdo, da ne bom spet z imeni, se je v tistem obdobju odločil za ne njega, ampak za nekoga drugega. Ampak težko boste očitali, da ta gospod ni primeren za vodenje, če je bil s strani uradniškega sveta po vseh postopkih spoznan kot tak, da je to sposoben voditi. Jaz ne vem, kaj naj še rečem drugega kot, da so bile vse zamenjave, vsaj tiste, ki sem jih naredil sam. Še enkrat povem, direktorja nacionalnega preiskovalnega urada imenuje generalni direktor policije. Imenuje in razrešuje. Torej ne jaz, ampak direktor policije. Po mojem vedenju so bile vse zakonske določbe, vse zakonske norme upoštevane in ne vidim nobenega razloga, da nebi v tem trenutku tega verjel. Je pa tako kot zmeraj, ob imenovanju novega v.d.-ja se sproži postopek za razpis, se sproži postopek razpisa in na razpisu bomo videli, kdo vse se bo na to mesto prijavil in tako kot vedno speljali proceduro skozi uradniški svet in minister bo tisti, ki bo na mizo dobil enega ali pa več predlogov za imenovanje.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Replika, prosim.</font><br/>
<br/>
<font size="4">	</font><b><font size="4">MAŠA KOCIPER (PS SAB): </font></b><font size="4">Ja, hvala, gospod minister. Ste me spomnili na vaše vprašanje, v kateri vladi je sodelovala stranka SAB. Sodelovala je v tej vladi prej, kjer je bil imenovan direktor NPU, ko je potekel mandat. </font><br/>
<font size="4">Na vaše vprašanje glede direktorja policije,o tem ste govoril, pa hvala, da ste me spomnili. V mandatu vlade, ki jo je vodila naša predsednica Alenka Bratušek, direktor policije ni bil zamenjan, ampak je ostal direktor policije tisti, ki ga je prej imenoval – kaj mislite, kdo? – gospod Janez Janša. Toliko o tem. </font><b><font size="4"> </font></b><br/>
<font size="4">Druga stvar, da vas malo razsvetlim, pa ne mislim v grdem smislu. Pravite, da se od takrat, ko je ustavno sodišče o mandatu gospoda Janše odločalo, se sprašujete o strokovnjakih. Jaz takrat nisem bila poslanka. Če bi bila pa poslanka, bi pa prav tako stisnila gumb za to, da se mu odvzame mandat. Veste, zakaj? Ker je v zakonu o poslancih pisalo, da poslancu preneha mandat, če je pravnomočno obsojen za kaznivo dejanje. To je pisalo v tistem zakonu. In on je bil pravnomočno obsojen za kaznivo dejanje, ustavno sodišče pa je potem reklo, da je to prekomeren poseg, ne? </font><br/>
<font size="4">Ko pa smo že pri strokovnjakih. Jaz na tem nivoju kdo je strokovnjak in kdo ni ne morem razpravljati. Je pa tako, a veste, sin gospe Barbare Brezigar je bil eden od tistih, ki je preganjal in še preganja gospoda Zorana Jankovića. Jaz sem se z njim politično razšla, ampak njemu se zdi to grozno krivično. Tudi zelo se mu zdi krivično, da vse njegove zadeve vodi ista tožilka, to je tožilka, ki je bila vodja tožilstva pod vlado Janeza Janše. </font><br/>
<br/>
<b><font size="4">23. TRAK: (VP) 15.50</font></b><br/>
<br/>
<font size="4">	(nadaljevanje) In če bi mi hoteli pri pomembnih zadevah res očistiti zadeve vsakega suma, da je tam kaj nezakonito, bi morali na take stvari paziti. Ker nekaj, kar te pa naučijo v vsaki pravni šoli in povsod, kjer malo povohaš pravo, pa je domneva nedolžnosti in to, da je treba paziti, da niso inkriminirani, preganjani, kaj šele obsojeni nedolžni ljudje. In s tem, da bi malo pazili na to, kdo kaj zastopa kakšen pregon, bi tudi več zaupanja vnesli v to. Ampak to ni nekaj, s čimer se ukvarja politika, to bi mogla paziti stroka in paziti na ta vtis nevtralnosti. Ker jaz se pa z vami v eni stvari pa lahko strinjam – ni hujšega kot če si preganjan leta in leta brez, da bi se nekdo že nekje odločil ali si kriv ali ne. Jaz za vse politične veljake od Janeza Janše do Zorana Jankovića do vas, do Nove24 rečem, dajte povedati ali kaj so naredili in kdaj. In če so, naj gredo sedeti, če niso, jih pa pustite na miru. In to je pa naša največja napaka, zlasti našega tožilstva, da se zadeve vlečejo in vlečejo. Zakaj se vlečejo? To pa je stvar sodne in pravosodne uprave in tukaj bi pa bilo treba presekati na času, ne na to, da se sugerira, kako morajo odločiti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Besedo ima gospod Medved.</font><br/>
<font size="4">	Prosim.</font><br/>
<br/>
<font size="4">	</font><b><font size="4">RUDI MEDVED (PS LMŠ): </font></b><font size="4">Hvala lepa, predsednik.</font><br/>
<font size="4">	Način delovanja vlade Janeza Janše je pravzaprav od prve minute, ko je prevzela to dolžnost, odvračanje pozornosti - odvračanje pozornosti na način kazanja s prstom na vlado Marjana Šarca. To se dogaja na vseh področjih, tudi danes se seveda spoštovani minister ni izneveril tej tradiciji. Kar že, mislim, da v drugem ali tretjem stavku smo bili že pri tem, kaj je pred tem počela vlada Marjana Šarca. In tudi v trenutku ko je bila v državnem zboru vložena pobuda za tole razpravo, je zaokrožila, v javnosti je zaokrožil nek seznam, ne vem, silnih 200 ali še več političnih kadrovanj vlade Marjana Šarca. Prva je to objavila nekdaj opozicijska, zdaj režimska televizija, povzeli so še nekateri mediji. Seveda je pa ena bistvena razlika in zato je tudi ta seznam popolna manipulacija. Ker gre vendarle za tiste prve dni prevzema dolžnosti neke vlade in seveda načina kadrovanja. In ta seznam, kakorkoli že je manipulacija in seveda zamolči vsepovsod ali je komu potekel mandat, kdaj mu je potekel mandat, kako je bil imenovan, ampak samo seveda imena, imena, imena, kaj okoli se jih nabere tam kakšnih 200 v letu in pol. Če bi šli zdajle gledati seveda tudi te rutinske kadrovske poteze vsakokratne vlade, bi jih že zdajle verjetno tudi v tej vladi lahko našteli sto ali pa še več, kar je popolnoma normalno. Gre za neke rutinske kadrovske stvari. Tisto, kar želim seveda povedati, je pa način. Potem ko zdaj poslušamo ministre, vključno s predsednikom vlade, kako niso imeli popolnoma nobenega časa popolniti svojih kabinetov, si ustvariti ekip, da bi lahko delali, pa vemo, kako pomembno delo in kako zahtevno delo je čakalo to vlado, niso imeli tega časa, seveda po drugi strani pa je bil, pa se je našel čas za takojšnje, hipne pravzaprav, zamenjavo po tej horizontalno in vertikalno na teh represivnih kadrovskih rešitvah. Zdaj ko gledamo ta spisek domnevno političnih kadrovanj vlade Marjana Šarca, lahko vidite, da </font><br/>
<br/>
<b><font size="4">24. TRAK: (AB) – 15.55</font></b><br/>
<br/>
<font size="4">	(nadaljevanje) je pravzaprav ta ekipa pa dejansko najprej postavila državne sekretarje, kar je najbrž logično, generalne sekretarje po posameznih ministrstvih. To so te ožje ekipe, s katerimi se potem lahko dela. In ta časovni odmik kako se je posegalo na področja v katerih danes govorimo, kaže da seveda ti položaji niso bili prioriteta Vlade Marjana Šarca. Preprosto niso bili prioriteta. Zdaj pa od ministra slišimo kako pozno smo se tega lotili, torej da smo bili neučinkoviti, ker nismo takoj prvi ali pa drugi večer pozamenjali vseh po spisku. In na mnogih področjih, ko se obračunava z Vlado Marjana Šarca, se jo pravzaprav dobesedno demonizira, pri čemer pa se seveda nič ne omenja, pravzaprav se sploh ne omenja strani največje koalicijske stranke ministrov ali pa predsednik Vlade, se sploh ne omenja, da sta v tej vladi tudi dve stranki, ki sta bili tudi v prejšnji Vladi. In če ta prejšnja Vlada je storila take apokaliptične stvari, nepopravljive to kar poslušamo, me prav zanima ali so kdaj v koaliciji kdaj načeli to temo, saj sta dve stranki, dve stranki sta seveda zelo soodgovorni, če je to vse skupaj res. Torej bi pričakoval, da bo v tem tudi v koaliciji kdaj stekla razprava in da se bo poklicalo tudi tam koga na odgovornost za tisto, kar se je domnevno hudega dogajalo preden je dolžnost nastopila Vlada Janeza Janše. Ko govorimo o kadrovskih zadevah in manipulacijah, seveda potem pride vse prav. Ni čudno, če potem pride do spiska dvesto menjav, če je v ta koš zmetana ne vem, sestava slovensko – bavarske gospodarske komisije, ki šteje več kot dvajset članov. Kaj ima to s političnim kadrovanjem. In takih podobnih stvari je na tem spisku seveda še ogromno, vse samo zato, da se pokaže kaj hudega je počela na področju kadrovanja Vlada Marjana Šarca. In način, jaz bi vseeno, ker sem bil v tej Vladi in se mi pravzaprav počasi res že upira poslušat nenehno ponavljanje tega, po drugi strani smo pa vendarle ravno tudi kar zadeva kadrovanje na mnogih področjih delovali higienično. Jaz vam bom povedal primer od trenutka, ko je odstopila Vlada Marjana Šarca, pa do imenovanja nove Vlade, je bilo najmanj dvajset, jaz sem prepričan da dvajset, če ne več generalnih direktorjev posameznih direktoratov po ministrstvih, ki so jim potekli mandati in je bilo treba imenovati nove generalne direktorje, ker direktorati pač morajo imeti operativno vodstvo, niti – šli smo skozi vse procedure, tudi skozi uradniške, skozi uredniški svet in to. Niti enega nismo imenovali s polnim mandatom. Vse po vrsti zgolj kot vršilce dolžnosti, ker se nam je to zdelo higienično. Seveda računajoč na to, da bo nova Vlada tako ali tako večino njih zamenjala, bi, če bi jih imenovali s polnim mandatom seveda to potegnilo za seboj tudi odpravnine, če že tako gledamo. Torej na primer načelnik upravnik enot, jaz nisem po tistem imenoval niti enega načelnika upravne enote, ker se mi je to zdelo higienično, da stori naslednji minister. </font><br/>
<b><font size="4">25. TRAK: (AB) – 16.00</font></b><br/>
<br/>
<font size="4">	(nadaljevanje) Tako da ta urbani mit o tem kadrovanju se da seveda na ta način in utemeljeno ovreči in bomo seveda spremljali kaj se bo dogajalo pod to Vlado, ker glejte, vsako kadrovanje, ki je nujno ob iztekih mandata ali iz katerihkoli drugih potreb, pa tudi ni zgolj in samo politično kadrovanje, torej s tem odrekamo tudi strokovnost tem ljudem, ki jih kadrujejo posamezne vlade. In tukaj ob tem ali je bila prioriteta ali ni bila prioriteta Vlade Marjana Šarca takoj in nemudoma zamenjati ljudi na položajih, da jih ne naštevam vseh po vrsti, na tako imenovanem represivnem področju in kot rečeno seveda to ni bila prioriteta, bi pa bilo seveda tudi pri največji koalicijski stranki ali pa v celotni koaliciji se najbrž veljalo vprašati, ko minister našteva koliko je bilo teh zamenjav tudi v preteklosti. Ja, ampak ali so sprožale toliko vprašanj in toliko nekega nelagodja, kot se dogaja ravno ko ta kadrovanja upravlja največja stranka Slovenska demokratska stranka. Zakaj, zakaj bi se bilo treba vprašati. Zakaj je toliko nelagodja tako v delu politike kot tudi seveda v delu javnosti, da se venomer znova, ko se to dogaja ta vprašanja zastavljajo in seveda, ko je prišlo do teh relativno hitrih zamenjav, se je to nelagodje ustvarilo tudi iz vedenja, da je Slovenska demokratska stranka v nekaterih postopkih, ko se preiskujejo nekateri njeni postopki v preteklosti in seveda zazvonijo zvonci zakaj se je zdaj tako presneto mudilo. To je popolnoma legitimno vprašanje in to ni nobena togota, kot je bilo slišati in srd in kdo ve kaj še, ampak saj so popolnoma legitimna vprašanja in seveda na tako največji koalicijski stranki, kot tudi na ministru je, da na nek utemeljen način te stvari ovrže. In ko smo govorili o prejšnjem direktorju Nacionalnega preiskovalnega urada; zdaj bil je tako ali tako zelo hitro obsojen. Zdaj če ta Vlada v glavnem zelo rada tvita, predsednik Vlade pravi, da je najboljši za NPU po mnenju – odgovarja pač enemu izmed evropskih poslancev in je bil kader, ki je omogočal pranje milijarde evrov za teroristični režim zelo povedno. Mislim, to je direktna obsodba, ampak to še ni vse. Vinko Gorenak pravi, pa je visok državni uradnik, visok državni uradni, ni kar nekdo, ki malo tvita popoldne za lastno veselje. Vik in krik ob menjavi Muženiča na NPU, češ da je razrešitev nezakonita, ker ni dal soglasja, k razrešitvi in pravi »butale«. No, butale. Torej Slovenija oziroma ljudje, ki so se spraševali ali je ta stvar zakonita ali je primerna, smo butalci. To smo butalci in tako komunicira, tako komunicirajo s politiko pa tudi z državljani in državljankami najvišji predstavniki te države. Najvišji predstavniki te države. A je to način, a je to pravi način komunikacije. </font><br/>
<br/>
<b><font size="4">26. TRAK: (VP) 16.05</font></b><br/>
<br/>
<font size="4">	(nadaljevanje) Pa še nismo, pravzaprav še nismo zaključili. Tudi en drug visok državni uradnik, Žan Mahnič, ko je ena od velesil zaprosila urad za preprečevanje pranja denarja za pojasnilo ali so nekateri njihovi državljani vpleteni v iransko pranje denarja v NLB, je bil odgovor urada, da ne. Uganete, kdo je bil odgovoren za preverko in potem lažen odgovor ne? Nihče drug kot pokvarjeni Darko Muženič. Tako torej se v tej državi najvišji predstavniki te države, visoki državni uradniki, izražajo javnost in potem nam je ko si drznemo kadarkoli in kdajkoli izreči kakšen dvom, potem smo pa srditeži, jezni in kdove kaj še vse. Ampak kaj je to drugega kot srd in jeza s takšno komunikacijo? Polega tega je pa dejstvo, da, in jaz tudi ne poznam prejšnjega direktorja nacionalnega preiskovalnega urada, ne poznam ga, ampak tožilec ni ugotovil kaznivih dejanj. In zdaj dokument tožilstva govori, da se nobeno kaznivo dejanje ni potrdilo in zdaj to, tega dokumenta ni spisal kar neki tožilec, ta dokument je spisal tožilec Jaka Brezigar, ki uživa zelo velik ugled, kot sem lahko prebral, med tožilci in sodniki. Res je, da so mu v preteklosti leteli nanj tudi očitki, da je prišel do službe zaradi vplivne matere nekdanje generalne državne tožilke, ampak dejstvo je, da mu v tožilskih in sodniških vrstah priznavajo visoko strokovnost in da med njimi uživa velik ugled. In kot se je izrazil tudi predsednik vlade Janez Janša, Muženič je dokazano kot šef oddelka na uradu za preprečevanje pranja denarja pomagal pri pranju milijarde evrov za iranski režim. </font><br/>
<font size="4">Torej ne glede na vse ugotovitve je manira, zdaj Slovenske demokratske stranke, da pač tako vsepovprek lahko ljudi direktno obsoja, ne da bi ti postopki v resnici kdajkoli to tudi potrdili. In zato smo v Listi Marjana Šarca želeli razpravo o tej temi. Ne zato, ker bi očitali vladi Janeza Janše, da so zdaj te zamenjave, razrešitve protizakonite, razen seveda v primeru prejšnjega direktorja nacionalnega preiskovalnega urada, kjer pa še ni jasno ali je bila ali pa ni bila ta razrešitev v resnici tudi protizakonita, ampak predvsem zaradi tega, da se vsi skupaj vprašamo, zakaj se tovrstne razrešitve postavljajo kot tako vprašljive v delu politike in v javnosti, kadar jih izvaja Slovenska demokratska stranka. Ker zdaj tukaj ne vidimo, da bi ravno kaj dosti koalicija sodelovala pri tem. </font><br/>
<font size="4">Morda še samo pojasnilo, gospod minister. Prejšnji notranjimi minister je seveda dobival poročila operativno-komunikacijskih centrov tako kot vsi ministri. Jaz ne vem ali vi to dobivate ali ne dobivate, potem vam pač ne pošiljajo, ampak vsi ministri doslej so to prejemali, seveda. In nič protizakonitega ni, je pa seveda na ministru odgovornost, da tega </font><br/>
<br/>
<b><font size="4">27. TRAK: (VP) 16.10</font></b><br/>
<br/>
<font size="4">	(nadaljevanje) v svojem delovanju ne zlorablja. Ampak kolikor sem jaz obveščen, so ta poročila prejemali do sedaj vsi ministri. </font><br/>
<font size="4">Me pa tudi zanima seveda tudi intervenca spoštovane predstavnice ministrstva za finance, ki pravi, da že nekaj časa ugotavljajo, ne vem, nedelo in ne vem kaj še vse na uradu za preprečevanje pranja denarja. Kako nekaj časa? Zdaj ta vlada je na poziciji dva meseca, zdaj jaz nisem nikoli slišal prej v letu in pol, da bi imelo ministrstvo za finance kakšne hude zamere na račun delovanja tega urada. Tako, da so relativno res zelo učinkoviti postali na finančnem ministrstvu in so v tem zelo kratkem času lahko vse to tudi ugotovili.</font><br/>
<font size="4">Hvala lepa. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Besedo ima gospod Baković.</font><br/>
<font size="4">Prosim.</font><br/>
<br/>
<b><font size="4">PREDRAG BAKOVIĆ (PS SD): </font></b><font size="4">Predsednik, hvala lepa za besedo. Spoštovani minister, kolegice in kolegi.</font><br/>
<font size="4">Tudi meni je izjemno zanimivo ali pa bom rekel nenavadno, da, minister, ne dobivate poročila OKC-ja o aktualnih dogodkih. Kajti potem ne vem, kako se odzivate na te dogodke, ki so aktualni, ki prihajajo, tako varnostni in drugačne, glede na to, da po Twitterjih potem dajete neke napotke policiji, da upate, da bo ukrepala in da bo takoj. Zdaj ne vem ali se seznanjate iz socialnih omrežij ali dobivate ta poročila ali ne dobivate. Meni je to res izjemno nenavadno, kajti če ste na čelu nekega takega organa kot je policija, pravzaprav pa morate biti v grobem seznanjeni. Če niste, me skrbi. </font><br/>
<font size="4">Na začetku je pravzaprav bilo rečeno, je minister nekako povedal, da je pregon kriminalitete zelo neučinkovit. Sprehajajo se na prostosti preprodajalci drog, zločinci, storilci kaznivih dejanj. Zdaj, če je to res, se je treba vprašati zakaj. A je to zato, ker policija ne zna delati, ali je to zato, ker nima usposobljenih ljudi? Po mojem mnenju ne glede na to, da kar nekaj poznam iz te službe, lahko povem, da če že, potem je to zaradi tega, ker nima učinkovitega orodja za pregon. Eno učinkovitih orodij za pregon je zakon o kazenskem postopku. V prejšnjem mandatu dobro vemo, kaj se je zgodilo, ko smo predlagali določene novele kar se tiče hišnih preiskav, kar se tiče IMSI lovilcev in tako naprej. Je šlo za ustavno presojo in če me spomin ne vara, ste ustavno presojo ravno iz vaše stranke predlagali oziroma podali. Tako, da tukaj je ključ do tega ali je policija učinkovita ali ni učinkovita. In torej glede na to, da sem potem iz vaše nadaljnje razprave razbral, da ste menjali generalnega direktorja policije zato, da bo policija bolj učinkovita, se mi postavlja logično vprašanje. Torej, ali sedaj pa je bolj učinkovita? Veste, če v moji več kot 30-letni policijski karieri jaz nisem doživel, da bi generalni direktor policije sam poklical nekam in pravzaprav preverjal ali so podani znaki kaznivega dejanja oziroma prekrška oziroma ali so podani pogoji za ukrepanje policije, kot se je to zgodilo z generalnim direktorjem, ki je klical na zavod za blagovne rezerve. Jaz ne vem ali tudi on potem ne zaupa svojim podrejenim. Jaz seveda poskušam razumeti, da vsaka oblast seveda menja in postavlja na ključne položaje ljudi, ki jim zaupa, verjame, da so najbolj strokovni in pa kvaliteten kader, seveda pa lahko na te kadrovske menjave slabo senco ali pa slabo luč mečejo dogodki, ki so se zgodili tudi pred tem, in sicer dogodki, ki so vznemirili tako strokovno notranjo javnost kot tudi seveda zunanjo. In eden takih dogodkov je bil pravzaprav ta pohod poslancev iz KNOVS-a na MNZ, kjer je pač bivši poslanec Mahnič zahteval določene podatke, do katerih ni bil upravičen. In ker jih ni dobil, je nenazdanje tudi, bom rekel izrekel grožnjo direktorici, da naj pravzaprav razmisli o svoji prihodnosti ali pa da bo ostala brez službe na nek način.</font><br/>
<font size="4">Zdaj, kar se tega tiče, ko ste govorili o tem, da damo soglasja za to, da se bo preverjalo ali so vpogledovali v naše dosjeje ali niso, glejte, to ima pravico dati vsak posameznik. In sicer ima pravico do vpogleda v policijske evidence in se bo pač že odločil. In zato se mi zdi neka potreba ali pa neko spodbujanje </font><br/>
<br/>
<b><font size="4">28. TRAK: (AB) – 16.15</font></b><br/>
<br/>
<font size="4">	(nadaljevanje) k temu brezpredmetno. Torej, kdor želi bo, kdor ne želi, ne bo. Tako da tukaj je stvar čisto, bom rekel od vsakega posameznika odvisna. Zdaj če se pravzaprav malo osredotoči na te menjave, ki so se zgodile. Jaz bom – ne bom rekel srečo, ampak nekako poznam kadre tako in drugače, tiste ki so, tiste, ki so bili in lahko povem o generalni direktorici policije samo dobro. Vem, da je izjemno strokovna, poštena, brez nahrbtnika, brez afer, policijo je odlično vodila v času, ko je opravljala to funkcijo. Pravzaprav so jo odlično vodili tudi ostali, prvi kriminalist, bom rekel gospod Lindav in seveda tudi Muženič na NPU, ne glede na to kaj se je potem pisalo o teh stvareh na Twitterju določenih politikov. Seveda ko se je to zgodilo, so potem sledile še ostale menjave, in sicer menjavi načelnice generalštaba Slovenske vojske, generalnega direktorja Ovsa, vodje uprave kriminalistične policije, kot sem že rekel direktorja Sove, direktorico Urada za preprečevanje pranja denarja in nenazadnje tudi menjave direktorja NPU. Po moji oceni, pa ne samo po moji, tudi po oceni drugih, so te osebe dobro opravljale svoje delo in po mojem mnenju je nesmiselno ta kader menjati, ne glede na politično opcijo. Zdaj kakorkoli že, vse to ne bi imelo večjega pomeni, če ne bi se dogajalo še nekaj drugega, in sicer to, da so te službe ali pa večina teh služb izvajale preiskave, ki pa obremenjujejo vladajočo stranko SDS. Tako glede financiranja medijev, ki so blizu te stranke, kot tudi glede spornih nabav zaščitne opreme ob pojavu virusa covid-19. In ravno zaradi tega lahko – ne bom rekel, da je – lahko te menjave dobijo smisel in vse postane nekako jasno in logično, vendar v slabem pomenu besede. Torej nekako lahko pade senca dvoma na to, da se je pa menjalo ljudi ravno zaradi tega, ker se izvaja določena preiskava. Seveda, če pa upoštevamo še to, da so pa nekatere osebe, ki so zasedle nove položaje pa obremenjene nekako s sporno preteklostjo z madeži, z aferami in pa nenazadnje celo nekateri s predkazenskimi oziroma kazenskimi postopki, pa seveda to lahko dobi še večji smisel in še večje, še večje polemiziranje. Zato bom rekel ta razprava, ki danes poteka in nenazadnje tudi sklepi, ki sledijo, se mi zdijo potrebni in da se o teh stvareh seveda tudi razpravlja. Zdaj mene ne zanima ali aktualno Vlado in ministre res ne moti, da ljudje, ki imajo za seboj neke take afere, zasedajo ključne in najpomembnejše položaje. Očitno ni pomembno, da je oseba kompetentna in neoporečna. In res, jaz moram še enkrat povedati, da v vseh teh svojih letih prejšnjega službovanja res nisem doživel, da bi generalni direktor v določenem primeru spraševal in se zanimal za te stvari. Potem pa seveda to dobi, se še bolj pritiska, ko se odzovejo na to določeni politiki in seveda minister tudi vi ste politik in nenazadnje bi moral biti nekako vzdržen pri teh zadevah, ampak potem še sami podžgete z določenimi tviti, ki so se dogajali in so pravzaprav po mojem mnenju najmanj sporni, če ne že kaj več. In sicer gre za tvite, kjer ste javno sugerirali na kakšen način naj policija postopa v določenih konkretnih zadevah in na kakšen način naj kaznuje ravnanja določenih posameznikov. Zdaj po mojem mnenju tu ne gre samo v teh primerih za neprimerno komunikacijo, gre lahko tudi za to, da ste s svojimi temi dejanji nekako prekoračili pooblastila, ki jih imate po zakonu. In to pravzaprav ne deluje dobro na samoustroj policije, tako na notranjo javnost, kot tudi na splošno javnost, ki potem lahko morda neupravičeno, pa vendarle dobijo neko oceno, da tukaj ne gre za to, da je policija neodvisen apolitičen organ, ampak, da lahko postane tudi kaj drugega. Zdaj tukaj se lahko bom rekel navezujem tudi na razpravo kolegice Maše, ki je govorila o teh zamenjavah in pravzaprav zakaj se generalni direktorji policije tudi menjajo. Ja, se strinjam z njo načeloma, da morda bi bilo res dobro, da se to ohrani, da svoj mandat oddela in morda bi s tem tudi pokazali, </font><br/>
<br/>
<b><font size="4">29. TRAK: (AB)  - 16.20</font></b><br/>
<br/>
<font size="4">	(nadaljevanje)  da policija resnično je apolitičen organ in da nima vsakodnevna politika možnost vpliva na varnostne stvari. Tako da zaenkrat bi jaz toliko imel v svoji razpravi, sklepe ki so v tej zahtevi opredeljeni bom podprl in seveda glasoval za.</font><br/>
<font size="4">Hvala. </font><br/>
<br/>
<b><font size="4">     PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">     Gospod Minister, prosim. </font><br/>
<br/>
<b><font size="4">     ALEŠ HOJS: </font></b><font size="4">Ja, če dovolite, jaz bi se tukaj moral oglasiti gospodu Bakoviću. Sicer moram reči, da seveda imam občutek zmeraj korektno razpravlja in tukaj ni neke osebne zamere. Glejte, gospod Baković, jaz moram povedat, da vezano na moje tvite ali pa na to kar govorim, da nekako pričakujem od policije, jaz ne počnem nič drugega kot delam tisto, kar mi zakon nalaga. Torej ena od zakonskih določil je tudi da, da usmerjam delo policije. Jaz nikomur nisem rekel, da nekaj mora ali pa da nekaj je potrebno, ampak seveda pa pričakujem od njih, od policije pričakujem, da če so neka zborovanja ali pa neki pred-protesti v času epidemije nezakoniti ali pa so z odlokom prepovedani, da policija v tej smeri reagira. Glejte, da ne bo dileme, to kar sem prej govoril o policijskih postopkih znotraj ugotovitev nadzora, ki ga je izvedel direktorat za nadzor na policijo, no, mimogrede to poročilo nadzora je podpisal gospod Lado Bradač, generalni direktor tega direktorata, za katerega lahko povem, da je tudi danes moj prvi kandidat, da to mesto zasede, ker je strokoven, ker me ne zanima v katero politično opcijo spada, ker je kot vem se prijavil na razpis. Kaj bo uradniški svet povedal bomo videli, ampak če bo vsem kriterijem, ki jih nekako zahteva izpolnjeval, nimam nobenega zadržka, da ga na to mesto ponovno imenujem. In poglejte, ta isti direktorat je takrat po teh ugotovitvah napisal štiri strani dolgih usmeritev, ki jih je podpisala Gospa Vesna Györkös Žnidar, kjer je eksaktno napisano kaj vse je potrebno v policiji popraviti. Kaj vse je potrebno izboljšati, na kaj vse je potrebno paziti, tako piše. Usmeritve in obvezna navodila, celo obvezna navodila je dala gospa ministrica za odpravo ugotovljenih pomanjkljivosti v policijskih postopkih pri obravnavi domnevnega večmilijonskega pranja denarja preko Nove Ljubljanske banke. Torej ugotovljenih nepravilnosti. In poglejte, zdaj da odgovorim še na to, kar je bilo večkrat rečeno, pa kar ste tudi vi zdaj izpostavili, da zdaj mi pa že obratno očitate. Zdaj mi pa očitate to, da ne dobivam poročil OKC, ker bi jih moral dobivat, ker če jih ne dobivam, itak ne vem kaj počnejo. Poglejte, jaz sem se temeljito podučil o poročilih OKC-ja, temeljito sem se pa podučil na podlagi izjav gospoda Marjana Šarca kaj vse bi jaz moral vedeti. In jaz vam moram povedati, da zadeva ni tako čista kot vi govorite. Najprej bomo razčistili ali je res minister, jaz lahko to, da dobivam poročila OKC naročim jutri. To drži. V skladu z zakonom, v skladu sistemom pravil kje lahko naročim. Jutri mi jih začnite pošiljat in jutri mi bodo začeli pošiljati. Ampak tega ne želim narediti, ker želim najprej ugotovit ali je tisti člen pravilnika o seznanjenju ministra, ki govori o tem, da morajo biti poročila anonimizirana pa niso bila, torej v preteklosti niso bila, velja ali ne velja. Torej želim razčistiti ali je minister dejansko upravičen do prejemanja poročil v neanonimizirani obliki. Torej z vsemi imeni, z vsemi priimki in tako naprej. To je po mojem zelo pomembno. Pa nikakor nisem želel česarkoli ali pa karkoli očitati bivšemu ministru. Nisem želel tega očitati. Tako kot ste vi povedali, policija mu je pošiljala ta poročila in tam v tistih poročilih so bila imena, priimki in tako naprej. No, mimogrede, to seveda ni moja stvar, vas pa lahko vseeno obvestim, da sem potem, ko je vsa ta, bi rekel ves ta cirkus okrog državnega sekretarja šel mimo, vendarle povprašal direktorja policije ali mi lahko poveste, ali je bil gospod Breznik v poročilih OKC zaveden. Ni bil zaveden. Torej primer gospoda Breznika v poročilih OKC-ja ni bil zaveden. Torej tudi če bi ta poročila dobival, ne bi mogel iz teh poročil biti seznanjen o tem kaj se je zgodilo z gospodom Breznikom. Vi gospod Baković poznate to, bi rekel kronologijo ali pa bi rekel to proceduro veliko bolje jaz. </font><br/>
<br/>
<b><font size="4">30. TRAK: (VP) 16.25</font></b><br/>
<br/>
<font size="4">	(nadaljevanje) Tudi poznate, pa veste, da se vsega v ta poročila ne napiše, da se napišejo tiste stvari, ki so pomembne in tako naprej. in čisto na koncu glejte, gospod Baković, to, ko vi govorite o, kako ste že rekli, da ne bom kaj narobe izjavil se, o ne vem kakšni preteklosti, rekli ste o nahrbtnikih, o temni preteklosti. Poglejte, o nahrbtnikih s temno preteklostjo v smislu predkazenskih postopkov lahko jutri obesite tudi mene. jaz sem bil v predkazenskih postopkih, o tem sem povedal že večkrat, 6 let. Šest let, da se je na koncu izkazalo, da ni nič res, da so vsi odstopili od pregona in tako naprej. A to se pravi po neposredni obtožnici, ki je bila zame vložena in zavržena, po preiskavi, za katero se je ugotovilo, da je fake, po tem, da so mesece in mesece, da smo mesece in mesece hodili na sodišča in pojasnjevali in tako naprej, a torej ko se na koncu ugotovi, da je človek čist, torej ta nahrbtnik ostaja ali ga ni več? Jaz pričakujem, da ga ni več, ker drugače se pa tudi jaz resnično bojim, da lahko kdorkoli komurkoli z kazensko ovadbo zagreni življenje za naslednji 30, pa ne samo za naslednjih, do konca njegove kariere. Policija ga bo začela preiskovati, tožilstvo ga bo začelo obravnavati, to bo trajalo, najemali bomo odvetnike, pregovarjali se bomo in tako naprej. Tako, da jaz mislim, da moramo biti korektni tudi do tistih ljudi, ki so bili v teh postopkih pa se je na koncu teh postopkov izkazalo, da niso ničesar krivi ali pa da niso storili nič nezakonitega. To se mi zdi pošteno do teh ljudi. In ko bomo enkrat imeli enaka merila za vse, potem mislim, da ne bo teh dilem več v naši družbi. Težko pa me boste prepričali, glejte, težko me boste pa res prepričali, pa ne vi, ampak kdorkoli, da v preteklosti nekih postopkov naša policija ni vodila politično. To me boste pa težko prepričali.</font><br/>
<font size="4">	Govorili ste o financiranju stranke SDS iz tujine. Jaz čakam še zdaj, to je zdaj, koliko let je že od tega, kar je to? Jaz sem tukaj dva meseca, dva meseca sem tukaj. Ja, ne vem, kaj je delala policija. Ne vem, koliko let že to preiskuje. Ko smo javno pozvali ta parlament, naj začnejo preiskovati tudi nezakonito financiranje iz tujine stranke SMC, kjer se je povedalo ime in priimek, kdo je financiral stranko SMC, jaz sem to ime pozabil, je celo ta parlament bil proti temu, da se tista preiskovalna komisija v tej smeri razširi. Tako, da resnično še enkrat prosim ali pa bi rekel pozivam, dajmo počasi začeti uporabljati enake vatle za vse. Bo za vse bolje. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Ja, minister, saj načeloma vas razumem. ko sem govoril o nahrbtnikih predvsem bi rad izpostavil, nisem želel konkretno, ampak tukaj ne gre za nekaj, kar je bilo zavrženo ali pa nekaj kar se ni zgodilo, ker ni bilo dokazov ali kakorkoli. Gre za to, gre za recimo afero Dikaf, ki se imenuje tako rekoč, in še kaj bi našel. Pa vendarle mislim, da na mestu, kjer se nahajajo osebe, ki so na najvišjih položajih nekih varnostnih struktur, bi morali biti res kar se teh stvari tiče res neoporečne.</font><br/>
<font size="4">	Zdaj kar se tiče poročila o nadzoru, ki ste ga večkrat omenili, ja, popolnoma se strinjam s tem. In to poročilo, ki ga je MNZ naredilo, seveda jemljem za verodostojnega, ga ne usopravam. In je tudi dobro. Zakaj je dobro? Ker so se potem, kot ste sami povedali, naredila navodila na podlagi katerih mora delovati. In tukaj se policijo nadgrajuje in to je prav. In to so navodila, ki se dajo v skladu s pravili. Zdaj pa glejte, gospod minister. Vi ste minister in neka objava na Tweetu, da pričakujete, da policija nekaj stori, pa se mi zdi, da res ni primerna, da lahko to tudi drugače storite. O tem govorim. </font><br/>
<font size="4">In vse to potem daje neko slabo karmo ali pa luč na dogodke, ki so se zgodili. Saj sem že na začetku povedal, jaz načeloma razumem, da se ljudje menjajo na teh ključnih položajih, samo to je treba narediti potem nekako brez teh Tweetov, brez teh takšnih in drugačnih objav, kise dogajajo seveda ob vseh teh okoliščinah,ki se m jih tudi prej našteval, tega, bom rekel famoznega obiska članov KNOVS-a na MNZ in tako naprej. In to je tisto, kar ljudi zmoti, nenazadnje tudi mene. Jaz se zavedam, da je danes ena politika na oblasti, jutri je druga, vendar pa mislim, da te službe, ki skrbijo za varnost, pa nebi smele biti </font><br/>
<br/>
<b><font size="4">31. TRAK: (VP) 16.30</font></b><br/>
<br/>
<font size="4">	(nadaljevanje) tarča ne ene ne druge ne tretje politike, ampak da izvajajo svoje delo tako kot ga najbolje znajo. In ga znajo zelo dobro, samo treba jim je orodje dati, kot sem povedal na začetku.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Preden dam besedo naprej samo seznanim, da gospoda Gregorja Periča, pardon, da gospod Gregor Perič nadomešča gospo Janjo Sluga in gospa Eva Irgl gospo Anjo Bah Žibert.</font><br/>
<font size="4">	Besedo je želel predlagatelj. Prosim.</font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Hvala lepa, predsednik.</font><br/>
<font size="4">	Bi želel nekaj odzivov na dosedanjo razpravo. Ministra tudi ves čas poslušam, ko se oglasi, pa mi še vedno, spoštovani minister, niste odgovorili na tista prvotna vprašanja, ki sem jih zastavil v uvodnem delu. Preden nadaljujem na temi, ki jo je začel gospod kolega Predrag Baković, bi se samo še odzval na začeten odziv Morsa in pa MF-ja. </font><br/>
<font size="4">	Jaz bi poudaril, da jaz v svoji uvodni predstavitvi nisem z nobeno besedo omenil menjav v vrhu slovenske vojske oziroma gospe Ermenčeve, se pa z vami vsekakor strinjam, ja, da je normalno, da pač takšen položaj zasede nekdo, ki je iz sistema in nekdo, ki je izjemno izkušen. In jaz mislim da bi temu tudi moralo biti tako. Glede na videno pri drugih menjavah pa, vsaj po mojem, temu ni tako. Tudi kar se tiče urada za preprečevanje pranja denarja danes berem novico, da bo finančni minister Šircelj preko video-konference razpravljal o odzivu na krizo COVID-19 in pa o predlogih Evropske komisije za okrepitev boja proti pranju denarja. Jaz nekako upam oziroma pričakujem, da bo minister na tem srečanju Evropski komisiji in svojim kolegom tam tudi pojasnil, da je na slovenski urad za preprečevanje pranja denarja postavil svojega človeka, nekoga, ki prihaja iz lastne stranke. Meni, spoštovani, se to na žalost ali pa ne na žalost zdi sporno. </font><br/>
<font size="4">	Zdaj, še enkrat bom poudaril to, kar sem poudaril na začetku, ker očitno bo treba to večkrat ponoviti, ker vidim, da ne želite tega slišati. Nihče ne očita menjavam, ki so v pristojnosti vlade, očitamo tiste menjave oziroma tisto, kar se nam zdi sporno, tisto, kar zbuja nek dvom oziroma sum, da se posega v neke preiskovalne postopke, ki so v teku, da se posega v vodstvo institucij, ki preiskujejo zadeve, ki so povezane s stranko SDS, ki je pač ta trenutek vodilna stranka v vladi. In nihče tudi ne oporeka strokovnosti določenim kandidatom. Še enkrat, se pa tukaj pojavlja močan dvom o prikrivanju vsega skupaj, vsega, kar se dogaja, zaradi menjav, ki ste jih naredili na NPU, na uradu za kriminalistično policijo, na uradu za preprečevanje pranja denarja in tako dalje.</font><br/>
<font size="4">	Zdaj, minister, tako kot vi pravite, da vas bomo težko prepričali, tudi vi mene in verjetno še koga drugega tukaj iz te dvorane ali pa ljudi na drugi strani težko prepričate, da te menjave, ki sem jih prej omenil, niso bile politične. In jaz tudi težko verjamem, da se vlada v določene zadeve ne želi vmešavati. In to vam očitamo, to pa vam očitamo in to vam očita tudi javnost, državljanke in državljani, in zaradi točno takih dejanj in pa načina komunikacije, kakršno imate vi in predsednik vlade in še kakšen predstavnik vlade, zaradi tega vam pač ljudje več ne zaupamo. In ne zaupamo vam tudi mi. </font><br/>
<font size="4">In kot sem rekel na začetku, po 30 letih politike Janeza Janše, pa, zaboga, menda vemo, kako se bodo zadeve odvijale, ne? Najprej posežete v večino institucij, ljudje seveda skočijo v luft, no, potem pa jih preko kanalov obtožite še, da so sovražniki ljudstva, da vam nihče ne pusti delati, da prihajajo celo iz nekdanjih komunističnih struktur – ta očitek sem namreč jaz dobil, rojen sem 91., to je samostojna Slovenija, ne prihajam iz nikakršnih komunističnih struktur, niti ne morem. In zdaj pričakovati, da bo pa pač po novem drugače od tega, to bi, ja, lahko bila utopija, se mi zdi pa, da je to popolnoma napačna retorika, ki jo uporabljate. Ja, in prav ste imeli s tem svojim metrom, ki ste ga pokazali na začetku, da morajo za vse veljati enaki vatli. Jaz to vedno podprem, škoda pa samo, da s tem metrom niste izmerili svojih napak ali pa tudi svojih neresnic, ne? Ne vem, verjetno bi </font><br/>
<br/>
<b><font size="4">32. TRAK: (AB) – 16.35</font></b><br/>
<br/>
<b><font size="4">     </font></b><font size="4">(nadaljevanje) metra zmanjkalo. In še enkrat, določene kadre ja, pač menja in jih Vladi omogoča tudi zakon, je pa pač tak zakon. Veste kdaj je bil spremenjen. Takrat je bil minister tudi en član vaše stranke in to je bil minister Gorenak. Pa naj si vsak sam presodi naprej kakor želi. Zdaj ko nam očitate to kadrovanje – ja, ampak naj vam zdaj povem jasno še enkrat te razlike. Prvič, hitrost – vi ste vse kadrovske menjave o katerih smo se pogovarjali, naredili v slabih dveh mesecih, nekatere že na prvi seji Vlade, ko Vlada ni bila niti ustanovljena še dve uri. To je takoj po imenovanju. Ja, pa seveda je potem vsem jasno kaj hočete s tem doseči. Pojavlja se spornost imen kot so povedali kolegi, da so bili v nekih postopkih, da jim je bilo nekaj dokazano, da so prejemali neupravičena sredstva, pa so jih potem vrnili. Ne vem, pa so kandidirali tudi na politične funkcije, pa so se od tam umaknili, pa so spet prišli nazaj na policijo. Še enkrat, takoj se pojavi dvom in dvom ljudje imajo, dvom ste v ljudi zasadili, dvom v to, da te institucije več niso odvisne od, da so preveč odvisne od aktualne politike in da postajajo, da niso več neodvisne. In pač ja, tega se je resnično nabralo veliko. Vam zdaj preberem še en članek iz Dnevnika, pa bom kar citiral, ker se pač to nanaša na vse skupaj »Vsi trije istočasni primeri parlamentarna preiskava, Nacionalni preiskovalni urad in Urad za preprečevanje pranja denarja, kažejo na jasno izraženo prizadevanje, da vladajoča koalicija ne dovoli nadzor nad samo seboj in s svojimi izpeljanimi posli, kar bi moral biti prvi higienični pogoj za normalno, ne koruptivno delovanje oblasti in s tem tudi priznava, da se požvižga na nadzor nad porabo denarja iz proračuna ali pravilno implementacijo zakonodaj, kar posredno kaže na to, da zanika možnost nadzorstva nad politiko Vlade in je pripravljena opustiti funkcijo strokovnega in civilnega nadzora, končno pa ji ni mar niti za zaupanje ljudstva«. In to je to o čemer govorim ves čas, da ta sum in dvom vplivata na zaupanje ljudi v te institucije. Zdaj minister, tako kot verjetno vi dobite veliko mailov državljanov in jih dobite na Vlado, tako jih dobimo tudi poslanci in ljudje so zaskrbljeni. Zdaj jih bom prebral samo nekaj, ker nekatera niso tako zelo lepa, ampak ljudje sprašujejo kako si upate na Urad za boj proti pranju denarja staviti svojega SDS-ovca, to je šlo čez mejo dobrega okusa in razuma. Še enkrat, to niso moja mnenja, berem pisma ljudi. »Zanima me kako boste ukrepali glede tega, več kot očitno je, da bodo še bolj skrivali, goljufali in prali denar, da nič ne bo prišlo ven, vse bolj napadajo tudi novinarje«. Drugi potem mail »Državljani smo zelo zaskrbljeni, ker vidimo, da pravna država ne obstaja več. Vaša Vlada menja ljudi na položajih kot odgovarja to Vladi po vseh ministrstvih. Že kriminaliste menjate kot odgovarja vam. Državljani zahtevamo odgovore. To kar se dogaja postaja podobno totalitarni državi« celo pišejo. In to je to, kar vam minister želim pokazati s tem kar počnete, da vzbujate hudo nezaupanje ljudi in nenazadnje se to odraža pri ljudeh na ulicah. A vendar se moram jaz tukaj vprašati in to je vprašanje zagotovo na mestu, zato namreč tudi to sejo imamo, kjer so ostali koalicijski partnerji. Vsi ostali koalicijski partnerji zgolj nemo opazujejo ta politični stampedo. Veste, gre za način, dokaz tega je kako ste opoziciji načrtno odvzelo možnost, da suvereno odvodi parlamentarno preiskavo. In glejte, to spoštovani niso normalne prakse in gre za resnično zaskrbljujoča dejanja te vodilne stranke. Zdaj besede so hudič, sploh ko pridejo enkrat za tabo, pravijo. Leta 2014 je takrat opoziciji gospod Vinko Gorenak rekel, ko je bil zamenjan generalni direktor policije »no, jaz mislim, da gre za politično menjavo«. Potem Matej Tonin, ki je sedaj minister za obrambo je ob istem času, ob isti menjavi povedal »po naši oceni gre za destabilizacijo obrambno varnostnega sistema, saj če v tako kratkem času zamenjaš tri ključne glave, se bo to v sistemu tudi poznalo«. Ja, seveda, da se bo. </font><br/>
<br/>
<b><font size="4">33. TRAK: (AB) – 16.40</font></b><br/>
<br/>
<b><font size="4">     </font></b><font size="4">(nadaljevanje) Žalostno je samo, da so to govorili tisti ljudje, ki zdaj sodelujejo pri tem. Potem pa vam bom minister prebral še nekaj iz vaše predstavitve za ministra oziroma tako imenovanega »hearinga«. Vi ste rekli »želim red«, s tem se sicer lahko z vami strinjam in potem ste rekli »to ne pomeni, da bomo karkoli počeli nezakonito, to ne pomeni, da bomo karkoli delali tako, da bomo uvajali izredne razmere. Želim in pričakujem od policije, da bo delal učinkovito, strokovno, po predpisih in da bodo državljani to policiji, vključno s kriminalistično in NPU policijo doživljali kot del represivnega organa, ki je na njihovi strani«. In s tem kar ste storili sedaj, je ravno obratno. Ljudje vam ne zaupajo več in mislijo oziroma tako dobivamo informacije, da pač se ni zgodilo glede tega kar pač NPU preiskuje. Potem ste pa še rekli »lahko vam zagotovim, da bom prvi, ki bo dopustil ali pa se zavzemal za to, da boste imeli parlamentarci popoln nadzor nad delom Ministrstva za notranje zadeve in policije. Pričakujem, da boste ta nadzor prirejali vi, torej opozicija in tukaj boste imeli mojo popolno podporo.« Jaz glede na to kar ste govorili, pač očitno videno ste pojedli besede. Upam pa, da se boste glede na to vseeno kar sem vam zdaj povedal, zavzeli za to, da nadzor nad preiskovalno komisijo ima  opozicija kot je normalno v neki demokratični družbi, da preveri neke sporne nabave te tekoče Vlade. Zdaj ena vsekakor močna povezava, ki pelje na ta dvom o katerem sem govoril, so nepravilnosti, ki se pojavljajo okrog te Vlade in pa vodilne stranke SDS. Prva je ta preiskava suma nezakonitega financiranja. Vemo kako je šlo povezave med Snežičem, potem ta kredit Diane Đuđić v višini 450 tisoč evrov, ki jih nekako kakor je bilo v medijih slišano, ne bi sploh mogla zaslužiti in ga je posodila vaši stranki. Sicer ste ji to potem po javnem razkritju vrnili. A poglejte, te stvari preiskuje policija oziroma kriminalisti in ta ista policija, ki spada pod vaše ministrstvo, spoštovani minister in pa človek se tukaj vpraša zakaj torej vi menjate te položaje na teh ključnih mestih in predvsem kaj hočete zvedeti oziroma kaj hočete oziroma želite s tem doseči in kaj se bo s temi preiskavami zgodilo. Tudi tekoča preiskava NPU-ja, ki preiskuje ta sporna financiranja. Nenazadnje pa ste vi minister bili direktor Nove hiše d.o.o., ki je v eni od takih preiskav in to pač spoštovani, je po mojem mnenju in mnenju velike večine ljudi najmanj neokusno in pa vzbuja ta hud dvom o tem, da se bo vse pometlo pod preprogo. In gremo naprej, potem imamo preiskavo o spornih poslih pri nabavi zaščitne opreme. Kdo je kje posredoval, kdo je koga preferiral, kdo je zaslužil na maržah, kdo je dal kaj v žep in tako naprej. Danes smo videli Računsko sodišče je poslalo 180 strani kaj zahteva od Vlade, da pojasni. In to je dvom številka tri ali pa štiri, kakor želite, ki se pojavlja pri ljudeh in kaj se dogaja. In zato smo mi zoper ministra Počivalška vložili tudi interpelacijo. Potem imate tretjo povezavo oziroma sum številka pet, prej ste govorili o gospodu Brezniku, da pač preko teh poročil niste vedeli. Ja, jaz pa mislim, da bi kot minister morali vsaj vedeti oziroma bi moral biti državni sekretar vaš toliko pošten, da bi vam to povedal kaj se je zgodilo, ne da smo o tem izvedeli iz medijev dva tedna kasneje. Zdaj gospod bivši državni sekretar je zdaj etiketiran s to banano in s čebulami. In to isto preiskavo v tem podjetju, ki ga je državni sekretar obiskal, vodi preiskavo NPU o trgovini z drogo. A to pa ni sporno? Kaj, a to je vam normalno, da državni sekretar, visok državni uradnik hodi v eno podjetje, ki je v tekoči preiskavi glede trgovine z drogo spraševati kako bi si lahko sposodil nekaj banan in pa kilo čebule. Mislim, oprostite, to je naravnost smešno, pa ne samo smešno, je grozno kaj se to dogaja in resnično se v ozadju spet pojavi ta dvom kaj pa če je počel tam kaj drugega v imenu ministrstva in zdaj vas tukaj sprašujem ali ste vedeli, da gre tja in kaj bo tam počel, ali ste to izvedeli iz medijev? </font><br/>
<br/>
<b><font size="4">34. TRAK: (VP) 16.45</font></b><br/>
<br/>
<font size="4">	(nadaljevanje) In še enkrat, kako ste potem s takimi dejanji lahko zgled narodu, ljudem, ki pa od sistema pričakujejo poštenost, strokovnost in pa politično neodvisnost? In nenazadnje je tukaj še klic zdaj generalnega direktorja policije Travnarja na zavod za blagovne rezerve. Gospod se je odločil poklicati na zavod za blagovne rezerve in preveriti ali tam poteka kakšna nezakonitost. Ja lepo, da je po enem telefonskem ugotovil, da je tam vse v redu in da se nič ne dogaja. Mislim, da si vi predstavljate, da nekdo pač si to dovoli in to pokliče? A ste, minister, vi to vedeli, da je on tja klical oziroma da bo poklical? Ne vem. In to je to, kar vam govorim. Ne gre toliko sploh za kadrovske menjave, gre za to, kakšne dvome vzbujate, da se bodo vse nepravilnosti pometle pod preprogo, da bodo preiskave zastarale ali pač bodo umaknjene. In to, spoštovani, niso naključja. In potem se vprašam še, pa zakaj hudiča se je tako mudilo, da je Lindav moral oditi še preden se je gospod Japelj vrnil v Slovenijo. Zakaj je za tako kratek čas moral biti vmes v.d. generalnega direktorja Urbas, ki ga pač bremenijo neki madeži, pa ne bom zdaj o njih govoril? A je to zgolj naključje? Ne vem zakaj, pojasnite mi. In pojasnite ljudem, ker jih to zanima. </font><br/>
<font size="4">Potem sem govoril o tem, kaj sta si drznila - sedaj pa dva visoka – državna funkcionarja. Eden je državni sekretar za nacionalno varnost, drugi pa je minister. Govorimo o gospodu Mahniču in gospodu Černaču. Sta zahtevala neke podatke, do katerih nista imela pristojnosti. In potem je eden od njih seveda po mojem mnenju skorajda zagrozil generalni direktorici policije »boste že videli, pomislite na svojo prihodnost«, ne? Take prakse pač niso demokratične in niso cilj družbe, kakršna želimo biti. In jaz mislim, da se to mora končati in zato je več kot danes jasno, da je bila ta seja, sklic te seje več kot upravičen in mislim, da moramo še kakšno stvar razčistiti. </font><br/>
<font size="4">Hvala zaenkrat.</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Gospod minister, prosim..</font><br/>
<br/>
<b><font size="4">ALEŠ HOJS: </font></b><font size="4">Glejte, gospod poslanec, zdaj pa tudi mene počasi ratuje strah, moram odkrito povedati. Vi ste povedali, da ste ne vem kateri letnik, 91 ali nekaj takega. Zdaj, če vas prav razumem, to, kar ste zdaj povedali, je vse, kar bo policija v preiskavah zoper mene in zoper Novo24 ali pa zoper stranko SDS, vse, kar ne bo obtožnica, obsodba, kaznivo dejanje, nesprejemljivo? Ja, poslušajte gospod, zdaj to pa jaz ne vem ali si vi želite, da to policija korektno preiskuje, da pride do nekega zaključka, se ugotovi, če je kaj kaznivega ali pa ni kaznivega in na podlagi tega naredi poročilo oziroma preda to tožilstvu ali vi zdaj želite slovensko javnost prepričati, da v kolikor ne bo temu tako kot ste vi povedali, je ta policija nekompetentna. Ja, mene je strah, če poslanci tako razmišljate, moram odkrito povedati. Poglejte, vi v tej vaši prezentaciji niste danes, oprostite, nebi rad bil žaljiv, res ne, ampak niste povedali čisto nič novega. Sprašujete me za stvari, ki smo ji že desetkrat pojasnili. Sprašujete me, ali sem vedel, kam je šel državni sekretar. Jaz sem vam povedal že stokrat to: kam hodijo moji državni sekretarji, kam hodijo uslužbenci ministrstva, ne vem. Nisem big brother, oprostite. Jaz ne morem vedeti, kje je državni sekretar ob šestih popoldne, pa me tudi ne zanima, kje je ob šestih popoldne. Če bi bil tja napoten s strani ministrstva, z moje strani, bi to vedel. Ker pa temu ni bilo tako, ne vem. In me ne zanima, kaj delajo ljudje v privatnem času me ne zanima. Če pa se ugotovi to, kar se je ugotovilo, da je nekdo storil napako, da je naredil prekršek, sem pa seveda nemudoma ta njegov odstop sprejel. Več kot minister ne morem narediti, resnično ne morem več narediti. </font><br/>
<font size="4">Govorili ste o, brali ste članke tamle, ne vem, iz Dnevnika. Mislim, da ste celo citirali Dnevnik, ne? Zdaj, če želite, vam jaz prinesem deset drugačnih člankov iz, bi rekel drugega časopisa in se lahko celo popoldne pregovarjava. Vi boste meni nosil članke iz Dnevnika iz Mladine. Mimogrede, to sem tudi že povedal, zanimivo je, kako direktor policije znotraj policije med svojimi uslužbenci najavi neko menjavo, najavi neko menjavo o kateri tudi jaz nisem seznanjen, čez 20 minut dobi iz Mladine vprašanje ali res namerava narediti to menjavo. Mislim, meni to ni normalno, oprostite. Vam morda je, ampak mora biti seveda z Mladine ali pa z Dnevnika, očitno. </font><br/>
<font size="4">Zdaj, kar se tiče razpoloženja ljudi, gospod poslanec. Jaz se moram opravičiti, ampak </font><br/>
<b><font size="4">35. TRAK: (VP) 16.50</font></b><br/>
<br/>
<font size="4">	(nadaljevanje) jaz imam občutek, da se razpoloženje ljudi meri na volitvah. V demokratičnih državah se to izmeri na volitvah. In zdaj vi tukaj na dolgo in na široko o razpoloženju ljudi. Na zadnjih volitvah, jaz ne vem, poglejte rezultate, pa boste videli, kje kdo je. Ne samo volitev, tudi zadnje mnenjske javne ankete poglejte, ki jim jaz sicer ne zaupam prav veliko, ampak glejte, tudi tam se vidi neko razpoloženj ljudi. Tako, da bodimo malo bolj objektivni. </font><br/>
<font size="4">	Zdaj kar se tiče pa samih zamenjav vas bi pa lepo prosil, dajmo se zmeniti. Jaz sem tudi za to , da se zmenimo. Ampak dajte vi povedati torej, vi zdaj povejte ali je menjava, ki je narejena v, mislim, da je gospod Polnar to lepo po dnevih izračunal, zdaj ne me držati za dneve, ampak mislim, da so bile prve ključne stvari narejene v 49 dnevih, če sem prav razumel, ta zadnja vaša je bila pa narejena v 190 dneh o vseh tistih, ki smo jih mi naredili prej. Kaj je zdaj standard? Če naredimo to v 190 dnevih je to okej, če naredimo pa v 30 dnevih pa to ni okej? Mislim, kaj ste hoteli s tem povedati. Ali ste hoteli mogoče s tem povedati »ker smo to naredili v 190 dneh, smo seveda zabrisali kakršenkoli izgled, da bi bile to lahko politične menjave, 190 dni je dovolj dolg čas, da bodo ljudje ne imeli tega občutka, da so to politične menjave« ali kaj ste hoteli s tem povedati? Ne razumem. Dejstvo je, da ste zamenjali enako število ljudi, da ste na mesta v tem času, ki ni bil 60 dni tako kot smo zdaj mi na oblasti, ampak je bil 190 dni, zamenjali približno vse enake strukture, o katerih smo danes govorili. In vi zdaj meni tukaj govorite, da je to zdaj videz nepristranskosti. Kaj se zdaj tukaj pogovarjamo o videzu nepristranskosti ali se pogovarjamo o tem, kaj je kdo naredil zakonito ali pa ni naredil zakonito. Vaše vprašanje na začetku in na tega sem odgovoril in mislim, da mi ni treba več o tem govoriti, vse zamenjave, ki sem jih naredil jaz kot minister, so do tega trenutka bile zakonite. Tudi vse menjave, ki jih bom naredil naprej bodo zakonite in prepričan sem, da je vse menjave, ki jih je naredil direktor policije do tega trenutka, da so bile vse zamenjave zakonite. In to je edini odgovor. Ali je pa to naredil nekdo v 5 dneh ali pa v 60 dneh, pa prosim lepo, dajmo ne blefirati tega slovenskega ljudstva s tem, da če je naredil to nekdo v 180 dneh je to v redu, če pa je to naredil v 60, je pa to politična menjava. Lepo prosim, no.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Replika? Dobro. Gospod Medved, replika.</font><br/>
<br/>
<font size="4">	</font><b><font size="4">RUDI MEDVED (PS LMŠ): </font></b><font size="4">Spoštovani minister, ne gre za 190  dni, 60 dni. Ta vlada je v preiskavi. Je v preiskavi. Več inštitucij jo preiskuje kar zadeva postopke pri nabavah zaščitne opreme. In ta stranka je prav tako v preiskavi. In v tem je razlika, ne v 160 ali pa 90 dneh. Tudi po 200 ali pa 300 dneh bo seveda videz pristranskosti še vedno enak, dokler bo vlado preiskovalo toliko inštitucij in dokler bo tudi stranka v preiskavi. V tem je razlika, ne v dneh. Saj tudi mi nismo utemeljevali tega, da smo pa zdaj zato, ker je bilo toliko in toliko dni več, je pa to popolnoma drugače. Jaz sem prej v razpravi želel samo povedati, da seveda mi, da vlada Marjana Šarca, ji pač to ni bila prioriteta, tej vladi pa je očitno bila. In zato se seveda tudi ta videz pristranskosti manifestira. Ampak hočem reči, da ne zreducirati to zdaj na teh 30 pa 160 dni. Vemo, v čem je razlika. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Gospa Sukič, ste želeli repliko še? </font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ja, ja. Kratka replika, ker je minister vmes se začudil, da dvomimo v nepristranskost. </font><br/>
<font size="4">Ja, spoštovani minister jaz vas prosim za odgovor ali se vam zdi v redu, da so ljudje na ključnih položajih pravzaprav izključno iz vrst SDS, kot sem že prej v svoji razpravi omenila. In potem a propo temu poveste ali se čudite še zmeraj, zakaj dvomimo v nepristranskost, če k temu seveda še pridodamo to, da je stranka SDS bila globoko v preiskavah. In jasno je, da se porajajo dvomi. </font><br/>
<br/>
<b><font size="4">36. TRAK: (AB) – 16.55</font></b><br/>
<br/>
<font size="4">     (nadaljevanje) Jaz ne vem kako se temu čudite, smo v demokraciji, imamo opozicijo, imamo koalicijo in v opoziciji pač izražamo dvome, ki jih pač izražamo na osnovi nekih utemeljitev, ki smo jih danes tukaj predstavili. Nekih logičnih zaključkov, ki jih človek lahko potegne ven, ko sešteje stvari. Jaz ne vem, a je to res tako presenetljivo. Prosim za odgovor kaj menite o tem.</font><br/>
<br/>
<b><font size="4">     PREDSEDNIK MAG. BRANKO GRIMS:</font></b><font size="4"> Prosim gospod minister.</font><br/>
<br/>
<b><font size="4">     ALEŠ HOJS:</font></b><font size="4"> Glejte, gospa Sukič, jaz zdaj ne vem, jaz seveda ne morem govorit za vse resorje, tega ne poznam. Ampak vam pa lahko povem za resor, ki ga vodim. Torej v resorju, ki ga vodim, je en državni sekretar član Nove ljudske stranke, drugi sekretar je bil član SDS-a. Tudi novega člana kabineta oziroma državnega sekretarja iščem v vrstah SDS-a. Po mojem povsem logično. Direktor policije tako ali tako ne sme biti član politične stranke, ko sem googlal njegovo preteklost ali pa ko sem brskal kje je ta gospod bil, sem ugotovil, da je bil član Državljanske liste. Torej ne stranke SDS. Mimogrede, bil je šef kabineta ministra Pavlihe, če se prav spomnim je to minister LDS-a ali pa Zaresa. Jaz ne vem koga, jaz mislim da je bil LDS-a minister. Na mesto sekretarja ministrstva sem imenoval človeka, ki je bil mimogrede vrsto let zelo blizu, ne vem po kakšni liniji, stranki SD. Bil je direktor Agencije za kmetijske trge, kot vem ni član nobene stranke, tako da bi težko govoril o tem, da je kakorkoli politično orientiran. Vsekakor pa ni član stranke SDS. Za direktorja direktorata znotraj ministrstva sem že prej povedal, načrtujem imenovati človeka, ki je po mojem, pa ne vem če je član stranke, mislim, da ni, ampak je tudi po mojem, bi rekel, če smem to oceno seveda dati, bolj levo usmerjen. Ampak ne vem zakaj ga ne bi imenoval, če človek, bi rekel v teh dveh mesecih dela kot urica, dela od zore do mraka, dela tako kot sem tudi sam si zamislil, da bo delal. Nimam nikakršnih razlogov, da ga ne imenujem. Po drugi strani pa seveda ne vem, ali v stranki Levica pričakujete, da bomo ministri izbrali, izbirali kadre tako, da bomo ne vem, tudi opozicijske kadre bi rekel imenovali naključne funkcije. To pa si jaz ne predstavljam. Moram reči, da seveda si vsak minister ali pa vsak predstojnik kateregakoli organa v ministrstvu pripelje ekipo, ki ji zaupa. Jaz osebno seveda to ne pogojujem s strogo strankarsko pripadnostjo, to sem mislim da zdaj lepo razložil, vsekakor pa želim ob sebi imeti ljudi, ki jim zaupam in to je po mojem najbolj pomembno. </font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Gospa Sukič, replika. </font><br/>
<br/>
<font size="4">     </font><b><font size="4">NATAŠA SUKIČ (PS Levica):</font></b><font size="4"> Ja, spoštovani minister, glejte v Levici se čisto nič ne predstavljamo tako kot ste rekli, gotovo pa v nekem občutljivem trenutku, ko je stranka SDS v preiskavi, si pa ne predstavljamo, da zamenjaš nekoga na čelu Urada za preprečevanje pranja denarja in na Nacionalnem preiskovalnem uradu. To pa sigurno ne, če želiš ohranit kredibilnost in pa zaupanje. Če tega ne želiš, potem to pač narediš, ampak potem se pač ne čudi, da to zaupanje plahni in da se to nekje odraža, recimo v obliki protestov, ki jih seveda očitate opoziciji v raznih tvitih, kot da jih mi podžigamo. Ne, podžigate jih, spoštovani, sami ravno s takimi neprepričljivimi dejanji, občutljivimi dejanji bom rekla. Na občutljivih mestih menjujete ljudi ob nepravem času, bi jaz rekla. Glede na kontekst v katerem se nahaja stranka, trenutno vodilna stranka koalicije. To pač žal je dejstvo in to vam je mislim da poslanec Medved tudi razložil v čem je razlika. Ni razlika ne v času, razlika je v kontekstu pravzaprav. In če vi menite, da ni nič, da kontekst ni pomemben, ja pač tako menite. Ampak saj pravim, učinki so pač učinki in pripišite si jih.</font><br/>
<font size="4">     Hvala.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">     Besedo ima gospa Heferle. </font><br/>
<font size="4">     / oglašanje iz klopi - replika, se opravičujem/</font><br/>
<font size="4">A ste želeli še odgovor. </font><br/>
<font size="4">     Izvolite.</font><br/>
<br/>
<b><font size="4">37. TRAK: (AB) – 17.00</font></b><br/>
<br/>
<b><font size="4">     NIK PREBIL (PS LMŠ):</font></b><font size="4"> Ja, hvala. Jaz sem želel se še odzvati na tisti prvoten odgovor ministra. Glejte minister, jaz prosim, da ne zavajate. Jaz nikakor vam nisem očital to, kar ste rekli, da če ne bo se nič zgodilo, da potem je vse narobe, oziroma da nekdo ni naredil svojega dela. Tukaj je ta etično moralni vidik. Predvsem seveda želim, da se zadeve preiščejo, močno želim da se zadeve preiščejo, pa še kdo drug, ne samo jaz. Je pa vprašanje in to je ta dvom, še enkrat, kako bo to preiskano, če ste vse te ljudi zamenjali. In minister, prej ste mi vi govorili, jaz ne vem kaj počne državni sekretar ob šestih. Zdaj kolikor jaz vem je nekdo poslanec štiriindvajset ur na dan, nekdo je minister štiriindvajset ur na dan, nekdo je državni sekretar štiriindvajset ur na dan in nekako zelo težko imaš prav veliko prostega časa, to sami dobro veste, pa ste rekli je bil tam v prostem času. Ja, ne vem zakaj je bil potem s službenim vozilom tam. In da za to niste vedeli. Ne vem kako in to je malo čudno in če vam pa iz ministrstva uhajajo informacije pa da ne veste kaj počnejo vaši državni sekretarji, pač ste slab minister in vaše delo se ocenjuje zdaj in ocenjevalo se bo še v prihodnosti in zato vam tukaj postavljamo ta vprašanja za katera smo pristojni poslanci in sam ste še izpostavili še en zdaj dvom, ko ste rekli generalni direktor policije ne sme biti politično usmerjen, ob isti sapi pa ste povedali kako vse je ta zdajšnji generalni direktor bil politično usmerjen pa kje vse je deloval. Ne vem, jaz se vprašam tako kot se vprašajo drugi, še enkrat, kam to pelje, no.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> To pelje predvsem v to, da je treba dobro poslušat, kajti ena dilema, ki ste jo izpostavili, je bilo zelo jasno pojasnjeno.</font><br/>
<font size="4">     Zdaj ima pa besedo gospa Heferle. </font><br/>
<font size="4">     Prosim.</font><br/>
<br/>
<b><font size="4">     TINA HEFERLE (PS LMŠ):</font></b><font size="4"> Hvala predsednik za besedo.</font><br/>
<font size="4">     Bom malo umirila to žogico. Jaz sem v svojih razpravah že večkrat govorila o pomembnosti načela delitve oblasti in kaj je to načelo za demokracijo vsake države pomeni in bom tudi danes začela s tem. V širšem kontekstu načelo delitve oblasti seveda preprečuje delovanje različnih vej oblasti brez kakršnegakoli nadzora, bistven je nadzor in v današnjem svetu vemo, da nadzor nad eno vejo oblasti ne vršita zgolj drugi dve veji oblasti, ampak to počnejo tudi kot smo lahko videli v zadnjem času tudi raziskovalni novinarji in pa civilna družba. In v tem kontekstu jaz tudi razumem vse te oddaje ali pa prispevke raziskovalnih novinarjev in nenazadnje v tem kontekstu razumem tudi zelo razširjeno v zadnjem času kolesarjenje državljanov. Če pa načelo delitve oblasti pogledamo z malce bolj ožjega vidika, pa to preprosto pomeni učinkovito preprečevanje koncentracije moči v eni politični stranki. In izhajajoč iz dejanj te Vlade, se danes pogovarjamo prav o tem vidiku. Jaz se bom v svoji razpravi omejila na kadrovsko menjavo, ki je v javnosti vzbudila največji odziv in glede katere smo pred kratkim lahko zasledili tudi stališče uglednega ustavno pravnega strokovnjaka, doktorja Rajka Pirnata. In ta je zelo eksplicitno ocenil, da je razrešitev direktorja Nacionalnega preiskovalnega urada nezakonita. Zdaj minister ga je malo prej sicer zelo zaničljivo v svoji razpravi večkrat imenoval ta famozni strokovnjak, kar me zelo žalosti, tako odnos ministra, predstavnika Vlade, ki pa kot že velikokrat do zdaj s tem kaže zgolj in samo na svojo širino in na svoje standarde. Zdaj ne bom povzemala stališča gospoda profesorja, verjamem, da smo si ga vsi verjetno prebrali. Bolj kot njegovo stališče bi rada izpostavila vidik, ki ga takšna avtoriteta pravnega strokovnjaka prinaša. To je vidik nepristranskosti in neodvisnosti kriminalistične policije ter strokovnega upravljanja njenih funkcij. Ali pa bolje rečeno, to je vidik pristranskosti, odvisnosti in nestrokovnosti kriminalistične policije. </font><br/>
<br/>
<b><font size="4">38. TRAK: (AB) – 17.05</font></b><br/>
<br/>
<b><font size="4">     </font></b><font size="4">(nadaljevanje) Ker vsi poznamo rek, če ni tožnika ni sodnika in če kriminalistična policija izgublja na svoji neodvisnosti s temi kadrovskimi rošadami, potem se zgodi prav to. In če se vrnem na začetek, torej v čas, ko je bil Nacionalni preiskovalni urad ustanovljen, to je bilo v času ministrice Katarine Kresal; takrat je bila vsa ideja v tem, da NPU v okviru izvajanja svojih nalog strokovno in operativno je avtonomen, tehnične možnosti in pa pomoč za izvajanje nalog pa naj bi za NPU zagotavljala Uprava kriminalistične policije. Torej takrat so bile zasnovane predpostavke za organizacijsko in strokovno samostojnost tega urada in takrat je projekt NPU, če lahko tako se izrazim, nastal v okviru stroke in tudi imenovanje direktorja je bilo v okviru stroke. Postopek njegovega imenovanja je obravnavala posebna avtonomna, strokovna komisija. In ker vemo, da direktorja NPU na koncu imenuje generalni direktor policije, je potrebno glede tega pojasniti še nekaj; po takratni ureditvi, ki je takrat veljala, je za imenovanje generalnega direktorja policije tudi obstajala posebna strokovna komisija sestavljena iz predstavnika iz uradniškega sveta, državno tožilskega sveta in neodvisnega strokovnjaka, ki ga je predlagal in imenoval predsednik republike. Ta komisija je imela nalogo preveriti kandidata za generalnega direktorja policije in če je komisija podala negativno mnenje o kandidatu, ga ministrica oziroma minister ni mogel predlagati v imenovanje Vladi. Zdaj zakaj vse to govorim – zato, ker je bila takrat s takšno ureditvijo, ki sem jo ravnokar opisala, zagotovljena ta nepolitičnost funkcije generalnega direktorja policije in posredno tudi nepolitičnost direktorja NPU-ja. Žal se je kasneje takšna zakonska ureditev spremenila in kako naključno, spremenila se je ravno pod vodstvom iste največje vladne stranke kot jo imamo danes. Pod taktirko ministra Gorenaka, recimo posebna avtonomna strokovna komisija za imenovanje direktorja Nacionalnega preiskovalnega urada kar naenkrat ni bila več potrebna. Postopki imenovanja so bili po njegovem predlogu zelo poenostavljeni in pod pretvezo neke nove zakonodaje, ki naj bi bila po besedah takratnega ministra Gorenaka bolj pregledna, se je prikradlo imenovanje dveh ključnih funkcij v organih pregona, z možnostjo dodajanje neke politične note. In seveda ko pride na oblast politična opcija, ki se tem notam ne more upreti, ko dobimo na oblast politično stranko z drugačnimi vrednotami, smo pač priča politizaciji kriminalistične policije. In to seveda ne samo da ni dobro, ampak v javnosti in pri državljanih vzbuja velik dvom in nezaupanje v delovanje kriminalistične policije in posledično tudi v delovanje drugih organov pregona. In to vse za demokratičnost naše države nedvomno je škodljivo, izjemno škodljivo in nenazadnje izjemno škodljivo je tudi za samo legitimnost policije, kriminalistične policije in ostalih preiskovalnih organov. In čisto preprosto, legitimnost ni nič drugega kot upravičenost ali pa sprejemljivost ali pa nenazadnje pravičnost nekega družbenega ravnanja oziroma institucije. In če imamo v širši javnosti na čelu z enim najbolj priznanih /nerazumljivo/ strokovnjakov v Sloveniji zaradi sporne kadrovske menjave na vrhu takšnega organa kot je NPU, torej če imamo v širši javnosti izražen dvom v upravičenost in zakonitost takšne menjave, potem kaj hitro postane tak organ NPU ali pa tak minister za notranje zadeve ali pa takšna Vlada oziroma takšna politika, ki jo imamo sedaj, nelegitimna.  </font><br/>
<br/>
<b><font size="4">39. TRAK: (AB) – 17.10</font></b><br/>
<br/>
<font size="4">     (nadaljevanje) In ko enkrat pridemo v fazo nekih samo zgolj formalno legalnih ravnanj Vlade brez njihove legitimnosti v širši družbi, nas po mojem mnenju lahko upravičeno zaskrbi, kajti takšne skrajne situacije vladanja se dogajajo predvsem v nekih drugih režimih, vemo kakšnih, ki pa za demokratično državo kot je Slovenija vsekakor ne bi smeli biti sprejemljivi. </font><br/>
<font size="4">     Hvala.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">     Besedo ima gospod Perič. Prosim. </font><br/>
<br/>
<b><font size="4">     GREGOR PERIČ (PS SMC):</font></b><font size="4"> Najlepša hvala predsednik, kolegice in kolegi, minister.</font><br/>
<font size="4">     Jaz bi najprej rad opozoril, da je danes sklic te seje na temo Politično kadrovanje Vlade v varnostih in obveščevalnih organih, pa se pogovarjamo o vsem živem že o čebuli, bananah, o Twitterju, o zaščitni opremi in verjetno še čem. Tako da v bistvu smo se že malo izpeli, tako da če, jaz bi pozval, da če že nimamo več kaj povedati, da počasi zaključimo, ker mislim, da ne delamo tistega koraka naprej, ki bi ga morali. Zdaj pa k poanti moje razprave. Zdaj jaz danes poslušam kako je zdaj vse narobe, kako je v prejšnji Vladi bilo, so se uporabljali neki drugačni pristopi v kadrovanju in tukaj je potrebno povedati, da v bistvu neke razlike pravzaprav ni. Mi si lahko predstavljamo to štetje, te kadrovske števce. Enkrat se šteje ko gre, če imamo v mislih tisti abakus, ko so tiste kroglice na tistih palčkah; enkrat gre v levo, pa se šteje, da je to kadrovska menjava, potem gre tista kroglica v desno, pa se spet govori o kadrovskih menjavah. Včasih se ustavi nekje na sredi ali pa se tudi na sredini pomakne malo v eno ali pa drugo smer, ker ko se pogovarjamo o Ministrstvu za notranje zadeve, ki dejansko obsega različne funkcije, različne položaje, je potrebno povedati tudi da je pred prejšnja ministrica, torej Györkös Žnidar predala posle ministru Poklukarju, torej je SMC predal posle na tem področje LMŠ-ju, pa je tudi prišlo do številnih menjav in mislim, jaz se ne spomnim, da bi kdorkoli karkoli v SMC-ju v prejšnji Vladi očital komurkoli, da je katerikoli od kadrov, ki so bili tam postavljeni, ko so nadomeščeni, da tukaj kaj ne štima, oziroma da gre za politične menjave, kakršnekoli pritiske, dramo ali karkoli. Tako da vedno, ko se zamenja Vlada, se zamenjajo tudi tisi ključni vodilni, vodilne osebe oziroma predstojniki posameznih organov, ker to omogoča navsezadnje Zakon o javnih uslužbencih. Zdaj če želimo to prakso prekiniti, če se z njo ne strinjamo, če nam ni všeč, če vidimo v njej težavo, možnost za politizacijo in da ne naštevam naprej, se zelo enostavno in elegantno ta člen, ki je tu notri mislim da že kar nekaj let in ga dejansko vsaka Vlada uporabi, ker enostavno postavi na ključna mesta ljudi, ki jim zaupa in to kot rečeno to možnost, to zakonsko možnost, da se razumemo uporabi čisto vsaka Vlada, brez izjem. Še enkrat poudarjam, čisto vsaka Vlada, brez izjem. Če imamo pa težavo s tem členom, potem ga dajmo spremenit, pa se pogovarjajmo o nečem konkretnem, o nečem kar bo prineslo neko spremembo. Zdaj da tukaj štejemo, preštevamo, odštevamo, mislim, da nima nekega smisla, ker potem to kvečjemu priča o tem, da imamo zelo kratek spomin in se ne spomnimo kaj se je zgodilo ne vem, leto pa pol nazaj pa potem pet let pa pol nazaj in tako naprej, da ne štejem, ko se vsaka Vlada zamenja. Tako da ta debata tukaj mislim, da nima neke prave vsebine. Lahko pa jo izvedemo oziroma jo nekoliko prenesemo o tem kdaj je neka oseba, ki se kadruje na posamezno mesto, ki je pomembno za delovanje posameznega organa, zlasti kadar je represiven oziroma kadar sega na področje varnosti in obveščevanja, ali je določena oseba primerna ali ni primerna, ampak ko že govorimo o tem sklicu danes, smo recimo na polje oziroma na </font><br/>
<br/>
<b><font size="4">40. TRAK: (AB) – 17.15</font></b><br/>
<br/>
<b><font size="4">     </font></b><font size="4">(nadaljevanje) področje varnosti, varnostnih in obveščevalnih služb vidim, je predlagatelj umestil tudi Urad za preprečevanje pranja denarja in jaz mislim, da tisti organ pa res ne sodi tja. Zdaj če nekoliko bolj poznamo njegovo delo in pristojnosti, sodi pod Ministrstvo za finance, lahko izreka globe oziroma tu imam zapisano, samo da najdem, lahko pa tudi začasno ustavi transakcije. Torej ne gre za nobene policiste, nikogar v nekih uniformah, ki bi tekal naokoli pa izvajal kakršnekoli varnostne oziroma obveščevalne pristojnosti. Gre zgolj za neko pomoč, v končni fazi na Ministrstvu za finance na tem področju in je ta organ tak kot postajajo vsi sodobni organi na tem področju v Evropi. Tako da dajmo tu biti pozorni tudi kaj umeščamo pod področje varnostnih in obveščevalnih organov, ker prav vse kar smo danes slišali, da je bilo našteto pa ravno ne sodi tja, tako da bodimo v tem smislu previdni. Sicer pa ima vsakdo, ki se znajde na položaju oziroma Vladi tudi to, ne samo možnost, ampak tudi odgovornost, da kadruje in če malo pobrskamo v zgodovino recimo, ko se pogovarjamo o političnemu kadrovanju, se lahko spomnimo tudi na eno elektronsko sporočilo, ki ga je sedanji evropski poslanec LMŠ-ja gospod Grošelj poslal v Vladi Alenke Bratušek ministru za obrambo, gospodu Jakiču in je tam noter predlagal, najprej je naredil nek oris, nek presek stanja na ministrstvu, potem tudi predlagal določene zamenjave. Ali pa še neki USB ključki s šesto imeni, ki so krožili in so bili v lasti posameznih generalnih sekretarjev, ne vem, SD-ja in tako naprej. Tako da tukaj ne bomo, se bomo ustavili, ker enostavno naloga kot sem rekel vsake Vlade je, da določene funkcije popolni in zlasti na ključne položaje postavi ljudi, ki jim zaupa. In jaz ne razumem zakaj ena Vlada nekaj lahko naredi, kar ji zakon omogoča, potem neka druga Vlada pa ne sme narediti in potem štejemo te kroglice kako jih pomikamo levo, desno in iz tega delamo neko dramo. Mislim, da je to brez veze, oziroma da ljudje dobijo neko zelo izkrivljeno podobo, kar pa vseeno ne pomeni, da lahko kadrujemo kadarkoli na katerokoli mesto. Tukaj pa je seveda odgovornost politike, tudi da se potrudi in da poišče ljudi, ki tja sodijo, ki imajo neko ustrezno integriteto. O tem ne sme biti nobenega dvoma. Ampak kot rečeno, če bi želeli tukaj danes narediti nek korak naprej, se ne bi pogovarjali o čebuli in bananah in podobnemu, ampak o nekih konkretnih rešitvah, nekih konkretnih zakonodajnih spremembah, ki bi potem vnesle neko drugačno prakso oziroma nek drugačen način tudi kadrovanja pa da v končni fazi rečemo, da Vlada več nima te možnosti, da v enem letu od svojega nastanka lahko zamenjuje ključne ljudi oziroma predstojnike organov v sestavi, ampak mislim, da tega predloga ni na mizi. Sem pa zelo pozorno poslušal tudi uvodoma ministra, ki je omenil to, da obstajajo indici oziroma mislim, da je kar zelo konkretno potrdil, da je prišlo do pregledovanja oziroma vpogledovanja v mape poslancev s strani policije, če so te informacije točne, je to nekaj kar nas mora mislim da čisto vse skrbeti. Zdaj vemo kakšen je postopek, da mi kot fizične osebe, ne kot poslanci, ugotovimo kakšni vplogledi so bili v naše osebne podatke. To je naša pravica kot državljanov, ampak če je do tega res prišlo in če za to ne obstaja nobena pravna podlaga oziroma če ni suma za to, da je do tega prihajalo, potem mislim, da smo lahko vsi skupaj zaskrbljeni. Ja, lahko tako rečem in zaradi tega me tudi ne preseneča, da prihajajo do posameznih poslancev </font><br/>
<br/>
<b><font size="4">41. TRAK (AB) – 17.20</font></b><br/>
<br/>
<b><font size="4">     </font></b><font size="4">(nadaljevanje) posamezna nespodobna povabila oziroma ponudbe, ki jih potem ne morejo zavrniti, ker če potem sliko sestavimo, se nam izriše na precej nesrečen način oziroma potem se začnemo spraševati tudi ali smo kot poslanci res lahko neodvisni, ali lahko res opravljamo svojo funkcijo brez kakršnihkoli pritiskov in posegov. Jaz upam, da je to sploh kar sem zdaj nazadnje povedal zgolj plod moje domišljije. Upam, da se v nadaljnjih postopkih vse to kar sem povedal tudi zavrne. Ker v koliko se ne bo zavrnilo, potem pa res mislim, da imamo zelo konkreten problem.</font><br/>
<font size="4">     Hvala lepa.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">     Besedo ima gospod Šiško.</font><br/>
<br/>
<font size="4">     </font><b><font size="4">DUŠAN ŠIŠKO (PS SNS):</font></b><font size="4"> Predsednik hvala.</font><br/>
<font size="4">     Saj bom bil čisto kratek, ker ne želim ponavljati stvari, ki so jih že kolegi pred mano govorili. Je pa res, da ne zastopim določene poslance. Bom rekel tako; prejšnja Vlada pa zdajšnja Vlada, eno in isto osebo smo vabili na odbor v prejšnji Vladi, se pravi pod Marjanom Šarcem, da bo prišel za NLB nam podati neka poročil, oseba gospod Muženič ni prišel, dvakrat, trikrat mislim da celo. Danes je bil vabljen. Zopet ga ni tu. In tisto, kar je kolega Rudi rekel, da je Gorenak odtipkal ali kdo že čivknil na Twitter, da za butalce. Glejte, jaz nisem butalec, veste. Ampak očitno nas ima mogoče celo ta gospod Muženič za te butalce, da smo mi butalci. In jaz resno ne vem zakaj bi zdaj enega človeka zagovarjal, če ga vabiš sem. Naj pride, pa bo on malo povedal kakšne zadeve. Mi smo novi tu. Vsi od LMŠ-ja, vključno z mano, pa še nekaj od SD-ja smo novi poslanci tu, mi dejansko ne vemo kaj se je dogajalo tukaj v prejšnjem zasedanju od 2010, od 2013, ko je NPU. Jaz vem, da so nam v Krškem policijo ukradli NPU, speljali tako, s pridom so jo iz Krškega speljali. Ampak nekdo bi res lahko prišel pa nam nekaj povedal in tukaj očitno jaz vidim, da je neko metanje polena pod noge. Poglejte, jaz, osebno jaz, da ponovim osebno jaz, če bom prevzel neko vodstveno funkcijo, ja seveda in da sem v drugi stranki, da sem bil prej v opoziciji, da sem zdaj v Vladi, ja menda si bom jaz pripeljal take ljudi, ki jim bom zaupal. Kako to ne zastopite. Jaz določene kolege cenim, spoštujem. Določeni, ko pa tu nabijajo noter, prav nabijajo, rušijo v mojem mandatu, se pravi to je druga Vlada, pa rušijo prvo Vlado in ne glasujejo. Danes poslušam isto zadevo, rušenje nove Vlade. Danes mogoče bodo drugače glasovali ali se bodo pa spet vzdržali. Naj grejo enkrat v Vlado, jaz upam, da bodo enkrat šli v Vlado in da bodo tam lahko krojili ne samo šest mesecev, sedem mesecev, da bodo bili nadkoalicija, ampak glejte, to nikamor več ne pelje. Mi se bomo danes, kot predvidevam, ker že vidim, da so postopkovni pa replike na moj govor, bodo še rafal kakšen spustil drug, bomo še lahko sedeli, ampak dajmo enkrat pridet do konca s temi zadevami in dajte zastopiti, če pride nov direktor v podjetje, ja menda bo tudi pripeljal sabo tiste ljudi, ko jim zaupa. Ne da bo dal, bo imel tiste ljudi, ki jim ne bo zaupal, pa da mu bodo nosili informacije ven, potem nisi nič naredil, če si samo direktorja pripeljal novega v podjetje. In glejte, žal se boste mogli sprijazniti tisti, ki ste danes z mano v opoziciji, da bomo imeli take direktorje in da bo nova Vlada menjala ljudi tam, kjer si bo ona zaželela. Nenazadnje je po zakonu tudi, da si lahko v šestdesetih ali v kolikih dneh zamenja. </font><br/>
<br/>
<b><font size="4">42. TRAK: (AB) – 17.25</font></b><br/>
<br/>
<b><font size="4">     </font></b><font size="4">(nadaljevanje) Moramo pa vedeti, da ta Vlada kar je naredila; prejšnja Vlada je imela devetdeset dni pa ni imela korone, pa ne da bi kaj slabega mislil. Ta Vlada je pa naletela na korono in se je mogla takoj s korono upadat. Saj nismo imeli niti časa imet poslanskih vprašanj, spoštovani kolegi. In gremo že ropotat po njih. Pustimo jih, naj pokažejo kaj bodo naredili. Ulica bo pa tako povedala pa tiste ankete, ko so en procent pa nič procenta pa petdeset procentov, tisti bodo pa pol, ko bodo volitve. Na dan volitev bomo pa videli kdo bo zmagovalec. Da vidim, če sem še kaj pozabil. Dobro, tole bom zaenkrat tako rekel. Se pravi, meni se zdi logično, da tisti, ko pridejo na oblast, menjajo ljudi ne nazadnje. Je pa res, da ta Vlada desna ni bila na oblasti mislim da osem, devet let. In se pravi na drugi strani so bili ljudje, stranke, ki so se v narekovaju že malo udomačile, kar pa sem tudi dal že predlog, da poslanec naj bi imel dva, maksimalno tri mandate. Ne da nekateri penzijo zaslužijo tu noter. </font><br/>
<font size="4">     Hvala.</font><br/>
<br/>
<b><font size="4">     PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">     Gospa Sukič, postopkovno.</font><br/>
<br/>
<b><font size="4">     NATAŠA SUKIČ (PS Levica): </font></b><font size="4">Ja, postopkovno glejte, spoštovani predsedujoči, prosim, da opomnite poslanca. Govoril je čisto vse drugo, samo o tem ne praktično o čemer danes je tukaj sklicana seja. Med drugim je napadal stranko Levica za ne vem, sploh že več ne vem zakaj. Svoje prijazne opozicijske vloge je napadel bojda nad koalicijsko stranko, nekdaj nad koalicijsko stranko Levica. Tako da prosim, da poslanca opomnite, ker mislim, da to ni današnja tema.</font><br/>
<font size="4">     Hvala.</font><br/>
<br/>
<b><font size="4">     PREDSEDNIK MAG. BRANKO GRIMS:</font></b><font size="4"> Ste želeli postopkovno. </font><br/>
<font size="4">     Prosim. </font><br/>
<br/>
<font size="4">     </font><b><font size="4">DUŠAN ŠIŠKO (PS SNS):</font></b><font size="4"> Hvala predsednik.</font><br/>
<font size="4">     Glejte, če je dobro poslušala kolegica, bi slišala. Tudi na magnetografu ne bo zapisano tistega kar je ona govorila. Tako da naj, jaz verjamem, da ona v mislih se pogovarja z nekom, ampak tukaj pa nisem niti enkrat, zdajle bom prvič rekel – Levica je bila nadkoalicijskega. Do zdaj pa nisem tega rekel, vsaj na današnjem odboru in prosim, da jo opozorite, da posluša, ne drema.</font><br/>
<font size="4">     Hvala.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> V redu. Prosim.</font><br/>
<font size="4">     / oglašanje iz klopi - repliko bi/ Na koga.</font><br/>
<font size="4">     / oglašanje iz klopi/</font><br/>
<font size="4">	Ja, samo to je bil postopkovni. Na postopkovni ni replike. Prav, prosim.</font><br/>
<br/>
<b><font size="4">     GOSPOD _____:</font></b><font size="4"> Hvala lepa.</font><br/>
<font size="4">     Kolegu poslancu bi rad samo to odgovoril, da seveda, če je pozorno poslušal doslej razpravo, ne gre za obrambo ali pa da se tukaj mi zdaj borimo in smo odvetniki gospoda bivšega direktorja NPU-ja. Mi govorimo o inštituciji. Inštituciji, ki vodi preiskave o katerih smo govorili, ne o samem direktorju in to, ta menjava na vrhu te inštitucije, ki pelje te postopke, je za nas sporna in na nek način skrb vzbujajoča. Ne govorimo o konkretni osebi. Lahko bi bil to kdorkoli na tem mestu.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Beseda je vaša, gospod minister prosim.</font><br/>
<br/>
<font size="4">     </font><b><font size="4">ALEŠ HOJS:</font></b><font size="4"> Jaz sem vas hotel predsednik samo pa poslance obvestiti, da jaz bom pač moral iti, ker imam ob šestih Vlado, tako da se opravičujem.</font><br/>
<br/>
<font size="4">     </font><b><font size="4">PREDSEDNIK MAG. BRANKO GRIMS:</font></b><font size="4"> Hvala. </font><br/>
<font size="4">     Zdaj če drugih razprav ni, dovolite za konec še nekaj besed, gospe in gospodje. Veliko ste danes se sklicevali na nekega pravnega strokovnjaka, ki je svetoval in zagovarjal razrešitev oziroma odvzem poslanskega mandata. Zdaj kadar se sklicujete na pravne strokovnjake, bi vas opozoril, da sem temu jaz takrat ostro nasprotoval in sem to utemeljil s tremi sodbami Ustavnega sodišča Republike Slovenije in s tremi sodbami Sodišča za človekove pravice Evropske unije. In ne boste verjeli, da sem imel jaz prav. To se pravi kadar se sklicujete na pravne strokovnjake, vam svetujem, da rajši poslušate kaj jaz rečem, ne kaj reče tisti, ki je za to strahovito dobro plačan in da je točno in samo tako mnenje kot se ga dobro plača, kar vsi točno veste. In bi dal mnenje tudi, da je trava modra, pa naj bo zelena, če bi se</font><br/>
<font size="4"> </font><br/>
<b><font size="4">43. TRAK: (AB) – 17.30</font></b><br/>
<br/>
<font size="4">     (nadaljevanje) za to dovolj dobro plačalo. Tako mnenje je seveda vredno nič, je za njega pa zelo veliko, ker ga potem tudi vsi plačujete. Drugo, neskončno ste se trudili zabit klin v koalicijo, ampak kot je rekel predlagatelj, besede so hudič, ko pridejo za tabo. Kaj je rekel gospod Marjan Šarec, pazite, dvajsetega, pardon 17. decembra 2018 »če hočem kot nov človek kaj spreminjati, potem je nujno izvesti kadrovske menjave«. To se pravi, on to ni rekel prvi dan, ko je zasedel pisto, ampak po tem, ko je že minilo več mesecev njegove Vlade. To se pravi do takrat je veljalo, da so politične menjave, od takrat naprej so bile pa po volji Marjana Šarca, če razumete te besede dobesedno tako kot so pač mišljene. Kaj je bistvo zgodbe; vsaka Vlada zamenja ljudi zato, ker pač samo zaupanje pomeni odgovornost. Samo zaupanje tudi prinese odgovornost. In kaj manjka v Sloveniji; najbolj manjka odgovornosti in ne moreš zahtevati odgovornost od katerekoli Vlade, če ne more izvesti ustreznih kadrovskih zamenjav z ljudmi, ki jim ta Vlada zaupa. Naj pa samo en konkreten primer, da ne bom predolg; ko ste se vsi sklicevali na menjavo pri gospodu Muženiču, zdaj gospod Muženič je bil eden od ključnih akterjev zgodbe z milijardo iranskega denarja. Tam boste vsi rekli, ja saj zdaj je bilo pa vse zavrženo. O tem imam pač svoje mnenje, ga rajši ne bom povedal. Ampak kaj je bistvo zgodbe – tisto mnenje, če ga preberete oziroma zavrženje temelji na tem, da takrat kršitev sankcij zoper neko državo še ni bila opredeljena kot kaznivo dejanje. Šele kasneje je to opredelil kazenski zakonik. To se pravi teh ljudi v tem delu s tega zornega kota ni mogoče preganjati, kajti tukaj je ustava jasna, ne moreš biti preganjat za kaznivo dejanje, če takrat ko je bilo storjeno ni bilo opredeljeno kot kaznivo. Ampak to še ne pomeni, da so ti ljudje spoštovali pravni red. to je pa nekaj drugega. Ti ljudje in to obstajajo tudi zaslišanja, če želite na Knovsu, ki sem ga vodil pa tudi na preiskovalki, kjer je bilo kristalno jasno povedano, da niso opravili tistega, kar bi morali, da bi preprečili, da so bile kršene sankcije zoper neko državo. To pa je problem. To se pravi je šlo za kršenje pravnega reda. A je tak človek primeren za opravljanje funkcij? Ni. Zelo enostavno, ni. Pravzaprav je v bistvu sramota, da je bil tak človek kadarkoli imenovan na neko ključno mesto in kdo ga je imenoval – točno tisti, ki so danes zahtevali tole izredno sejo. Ups, pa imamo problem kot ste sami rekli, besede so hudič, ko pridejo za tabo. No, kar se tiče apolitičnosti policije, jaz mislim, da tiste slike Tita pa rdeče zvezde pa žurke pod rdečo zvezdo, ko smo jim bili priče, ne pričajo ravno o kakšni apolitičnosti, tako da ne bi okrog tega zdaj izgubljali besede, se pa v enem delu vendarle strinjam z vami. Rekli ste, da gre za dobro premišljen načrt, kako imenovati ustrezne ljudi na pač pomembne položaje. Ja, tiste politikante, ki ste jih za nagrado, zato ker so nekoč kršili zakon, vi imenovali politično na funkcije, je zdaj treba zamenjati z ustreznimi ljudmi. Jaz se samo čudim Vladi, da za to potrebuje toliko časa in da dela tako počasi s tega zornega kota. In še za konec, jaz te razprave ne bi imel, če bi veljalo v Sloveniji tista minimalna, minimalna količina politične kulture, da se v vsaki Vladi da vsaj sto dni miru, preden se začne s hajko proti Vladi. V Sloveniji ta Vlada ni imela niti en sam dan miru. Prevzela je pa odgovornost v nemogočih razmerah. In zdaj karkoli se reče, je samo eno vprašanje. Zakaj se ne dela hitreje. Toliko z moje strani. Če želite še kot predlagatelj besedo. Hvala.</font><br/>
<font size="4">     Aja, še razpravo. Prosim, kar izvolite. Predlagatelj ima prednost.</font><br/>
<br/>
<b><font size="4">     NIK PREBIL (PS LMŠ): </font></b><font size="4">Ja, hvala.</font><br/>
<font size="4">     Saj bom zelo kratek. Samo en odziv bi rad dal. Ja, predsednik, načeloma se vladam da sto dni miru, da »zalaufa«, predvsem tistim novim. Nenazadnje je vaš predsednik Vlade že dodobra ustoličen in je izkušen politik, a vendar vseeno. Mi smo ta mir tej Vladi želeli. Povedali smo tudi, da ji ne bomo nagajali, ampak potem se je začelo. Najprej s podtikanjem določb v interventno </font><br/>
<br/>
<b><font size="4">44. TRAK: (NB) – 17.35</font></b><br/>
<br/>
<font size="4">	(Nadaljevanje) zakonodajo, ki tja ne sodijo. Povedal sem vam že, da je Vlada ves čas govorila, da se ukvarja z epidemijo, da naj jo pustimo pri miru, da naj ne sklicujemo sej, tudi rekli smo, da jih ne bomo, ampak smo jih očitno morali, ker pač so nekatere zadeve presegle svoje meje. Imel pa so ravno ti ljudje na Vladi dovolj časa za kadrovanje, za takoj napovedano vojno z mediji, čas za pisanje depeš, ki niso povsem resnične, tvitanje z žaljivo vsebino. Jaz sem si tukaj sprintal polno tvitov gospoda Hojsa, kako daje navodila in kako posredno ali pa neposredno žali tiste, ki se z njegovim mnenjem ne strinjajo. Imeli ste čas za preferiranje…, so imeli, pardon, čas na Vladi za preferiranje nekih posrednikov za naročanje in potem smo se tukaj pač vprašali kaj je resnično cilj te Vlade in vsega tega in zato nasprotujemo takim zadevam kot je takšna, ker se vzbuja dvom, da bodo ti preiskovalni organi, ki preiskujejo tudi stranko SDS, pa seveda še kaj drugega, vplivani na ta način, da se je menjalo ljudi, ki te urade vodijo. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Vi ste še želeli razpravo. Prosim. </font><br/>
<br/>
<b><font size="4">	JERCA KORČE (PS LMŠ):</font></b><font size="4"> Najlepša hvala, predsedujoči. Tudi jaz se nisem imela niti precej namena oglašati. Prišla sem zato, ker me te zadeve zanimajo, na ta odbor, ker je zelo pomembno katerega človeka nastavimo na kakšno funkcijo, ker tisti človek na vrhu vsakega organa je še kako pomemben kako bo ta organ deloval, zato sama ocenjujem in se strinjam tukaj z vami, da seveda mora Vlada nastaviti ljudi, ki jim zaupa, brez nekega medsebojnega zaupanja in pa tega, da Vlada oceni kdo je primeren in tudi strokovno podkovan za določeno funkcijo, se težko vodi državo, je pa dejstvo, da država in pa organi v sestavi države nikoli niso in ne bi smeli biti vsaj v normalni zreli demokraciji tako ozko strankarsko usmerjeni kot se nam to zdaj dogaja in to je ta moj očitek katerega podajam tem kadrovskim menjavam oziroma tem, bom rekla, političnim menjavam. </font><br/>
<font size="4">	Zdaj, če bomo, upam, nekoč živeli v res razviti demokraciji kjer se bomo zavedali, da je pomembna kontinuiteta vodenja, recimo en tak primer je zame vojska, načelnik Generalštaba kot tak niti ne bi bilo slabo, če bi dozoreli, da mogoče ne stane en mandat, ampak ostane mogoče celo dva mandata, ne pa, da se jih menja na leto dve. Nenazadnje je to slabo v luči tega kako nas gledajo druge države, da vsakič na sestanke prihaja drug načelnik in pa zdi se mi, da vojska kot taka si zasluži imeti neko kontinuiteto, da bo nek načelnik, ki si zastavi neko smer, lahko to dejansko speljal in vojsko postavil na neke take temelje kot pritičejo neki inštituciji kot vojska je. Tako da, kar se tiče postavitve v vojski, imam tukaj eno izredno pohvalo na to Vlado. Upam, da bodo te moje besede se pozlatile ker se mi zdi, da so tudi z gospodom Glavašem za del tja kamor je treba in si samo želim, da bo to človek, ki bo mogoče tudi ob morebitni menjavi celo ostal na vrhu vojske. Je pa to človek, ki prihaja iz sistema, ki sistem pozna zelo dobro in upam si trditi in kot rečeno, verjamem pa politika ne bo imela prevelikega vpliva, da se bo ta vojska na strokovni ravni in pa na formacijski ravni tudi kar se tiče opreme in ostalega postavila tako kot je treba, tako da nimamo samo kritik kar se tiče tovrstnih kadrovanj. </font><br/>
<font size="4">	Je pa tako, da pri nekih institucijah formalnega, nadzorstvenega vidika, te inštitucije ne morejo normalno delovati brez, da imajo odporo javnosti. Podpora javnosti na eni strani iz tega vidika, da ljudje zaupajo preiskovalnim organom, da zaupajo policiji, da ne nazadnje tudi prijavljajo dejanja, da se zavedajo, da bodo neke sankcije, če bo storjena kazniva dejanja in ta motiv, ki ga morajo te inštitucije zasledovati je zaupanje javnosti. Zdaj, ali je to zaupanje večje ali manjše, tukaj pa je odgovornost kako zelo si politika prizadeva, da ti organi ohranijo neki neodvisnost. Jaz si upam trditi, da je tudi javnost </font><br/>
<br/>
<b><font size="4">45. TRAK: (NB) – 17.40</font></b><br/>
<br/>
<font size="4">	(Nadaljevanje) prepoznala, da če kaj, se je pod Vlado Marjana Šarca naredil nek korak naprej, jaz se niti ne bi spuščala, ker vem, da minister se je spuščal v ne vem katere Vlade, prej pa me niti tisti del ne zanima, ker vsaka država skozi leta, vsaka demokracija dozoreva in se mogoče skozi leta odmika od nekega predhodnega družbenega sistema, ki je veljal na območju Slovenije in skozi to dozorevanje prihajamo oziroma smo počasi prihajali tudi na to, da se je na neke vodilne funkcije imenovalo ljudi, ki so bodisi iz sistema bodisi vzbujajo visoko stopnjo zaupanja in pa se postavljajo v javnosti kot nekdo, ki je neodvisen od aktualne vladajoče politike in upam si trditi, da recimo za generalno direktorico policije se je to lahko reklo, da ni bila podrejena nobeni politike. Če kdo ocenjuje drugače, prosim z argumenti na plan. </font><br/>
<font size="4">	Kaj se je pa zgodilo pod to Vlado, je pa jasno. Jaz imam močan očitek do koalicijskih partnerjev kljub temu, da ocenjujem oblikovanje te Vlade kot povsem nek legitimen moment demokracije v to, da so na Ministrstvo za notranje zadeve spustili roko SDS in spustili nenazadnje tudi poimensko določenega ministra, ki je bil prej direktor Nove24, ki je v policijski preiskavi in za ohranitev higiene bi bilo vsekakor dobro, da politik, ki glasuje oziroma, ki podpre imenovanje takega ministra, v naprej razmisli kaj s tem povzroča državi oziroma kako posega v ta občutek, da se neke zadeve vodijo neodvisno in v javnosti je ta občutek, še enkrat, izrednega pomena vsaj kar se tiče delovanja preiskovalnih organov. Potem se je zgodilo, da sta se imenovala dva državna sekretarja. En državni sekretar je, ja, absurdno, tudi če minister trdi, da ga ne zanima kaj počne njegov državni sekretar ob šestih popoldne na nekih takih javnih funkcijah ko si funkcionar, jaz mislim, da nimaš delovnega časa, ampak imaš poslanstvo, ki traja 24 ur in ni tako, da prideš domov, slečeš haljo državnega sekretarja in rečeš, a ha, sedaj se pa lahko posvetim temu, da se s svojim avtom odpeljem v neko podjetje, ki je v policijski preiskavi in se tam dogovarjam…, ja absurdno, da ne bom uporabljala ponovno zelenjave in pa sadja, ampak vse te zadeve vzbujajo nek nepredviden, nesmiseln in zelo zelo slab dvom v javnosti, da ti organi ohranjajo neodvisnost…</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Če vas lahko spomnim, danes je tema kadrovanje v varnostnih in obveščevalnih organih, gospod o katerem govorite, pa je odstopil zaradi napake, ki jo je naredil in minister je njegov odstop sprejel. </font><br/>
<br/>
<b><font size="4">	JERCA KORČE (PS LMŠ):</font></b><font size="4"> V redu. Ampak jaz govorim o vzbujanju dvoma v javnosti, o vzbujanju tega kako pomembno je, da na teh funkcijah sedijo ljudje, ki jim javnost daje zaupanje oziroma ima javnost občutek, da bodo ti ljudje dejansko dopuščali neodvisnost tako preiskovalnih kot kriminalističnih vej oblasti. In drugi državni sekretar je bil v večih sodnih postopkih. Jaz lahko razumem, da ima človek, ko je v toliko postopkih, ki so zardi takih in drugačnih stvari bili ovrženi, tudi neke splošne zamere do nekih sistemov in tudi to imenovanje je sprožil v javnosti kar nekaj dvomov. Jaz mislim, da si Ministrstvo za notranje zadeve niti ni zaslužil, da se take ljudi imenuje na tako zelo pomembna mesta. </font><br/>
<font size="4">	Zdaj pa, da gremo naprej. Ti dvomi so šli tako daleč, da je generalni direktor policije opravil tisti klic, ki ga je. Ponovno imamo nek dvom, ki vzbuja nezaupanje v javnosti in pa, če grem korak dlje, zame je to popolnoma nenormalno in zavili smo iz neke normalne utirjenosti in postavili, dvigujemo lestvico s tem kaj je normalno in kaj ne za nekega funkcionarja, in če bi veljale neke norme v tej družbi za prevzemanje odgovornosti, potem bi zame tak klic s strani ministra morala zasvetiti rdeča lučka in bi ta človek tudi moral zapustiti položaj, pa nisem tukaj, da sodim kako ravna aktualni minister, imam pa vsekakor pravico in zdi se mi, da predvsem dolžnost, da opozorim na zadeve,  </font><br/>
<font size="4"> </font><br/>
<b><font size="4">46. TRAK: (SB) – 17.45</font></b><br/>
<br/>
<font size="4">	(nadaljevanje) ki v naši družbi so bile že davno pozabljene, pa jih ta vladajoča koalicija oziroma stranka SDS, ki obvladuje Ministrstvo za notranje zadeve postavlja popolnoma na nek drug nivo in mislim, da po teh stopnicah razvoja demokracije padamo nazaj v neke čase katerim ravno stranka SDS najbolj nasprotuje in kot tista, ki si želim, da se naša demokracija razvija kar se da hitro in po poti demokratičnih vrednot, mislim, da je prav, da se na te zadeve opozarja. Zdaj pri NPU-ju konkretno, mene v končni fazi imena in priimki kot taki niti ne zanimajo, si jih želim čim manj uporabljati, ker se mi zdi targetiranje na posameznika kdo ta človek je, povsem nepomembno, je pa problem kako se je ta menjava zgodila. In postopek te menjave je bil skrajno smešen, to ali je bil pravno utemeljen ali ne, imamo neko mnenje, ki mu bo stranka SDS ponovno dala neko barvo, ker pri nas smo zašli v to, da ko nekdo poda mnenje, ki ni enako vladajoči oziroma eni vladajoči stranki je takoj označen etiketiran, najde se mu neka zadeva skozi katero se mu poizkuša lomiti njegovo integriteto, ki si jo je ustvaril skozi svojo kariero, jaz ocenjujem, da tudi te stvari so skrajno sprevržene, da politiki vsakega, ki poda drugačno strokovno mnenje od tega kar si mogoče mi mislimo, moramo takoj diskreditirati, ampak to je način vašega dela. </font><br/>
<font size="4">	Pri Uradu za preprečevanje pranja denarja, tukaj so meni zasvetile neke zanimive lučke, ker ste na tako pomemben urad, ki je sigurno v preteklosti pri pranju denarja, ki je zelo zahteven, bom rekla, strokovno zahtevna zadeva oziroma težko je tudi te zadev odkrivati, imenovali nekoga, ki dejansko direktno prihaja iz vrst SDS-a in je bil vaš dolgoletni svetnik, ampak mogoče ta etiketa, da je nekdo član stranke, niti ne bi bila tako pomembna, če bi ta človek bil nek vrhunski strokovnjak za to področje, pa ni. Jaz verjamem, da najbrž si je vsak že odprl kakšen članek na Novi 24, jaz si večkrat odprem twitter, tako da vem, da se najbrž tudi predsedujoči nasmiha ob tem zakaj jaz govorim o Uradu za preprečevanje pranja denarja, sploh glede na to, da sem s strani stranke SDS etiketirana kot hčerka pralke denarja, pa sem hčerka osebe, ki je bila v procesu in to vedo tudi tisti, ki so imeli preiskovalne komisije in še marsikdo v Državnem zboru, praktično ena izmed redkih, ki je v postopku, ko se je dogajalo iransko pranje denarja oziroma tako imenovan proces pranja denarja, ker tam itak ni dokazano, da je bilo pranje denarja, ker ne vemo kakšen je bil izvor tega denarja, ampak edina, ki je na to opozarjala zato še kako zelo vem, da je pomembno, da bi tudi ta urad okrepili kar se tiče strokovnosti in to, da na urad, ki se ukvarja tudi z nekimi zadevami vezanimi z vašo stranko, imenujete nekoga, ki je dolgoletni svetnik vaše stranke in poleg tega še predstavlja popolnoma strokovno neutemeljeno imenovanje, to je sigurno slabo za našo državo. Jaz se referiram kdor posluša moje govorjenje predvsem na to, da je želja, da se vsi ti segmenti oziroma vse te inštitucije, ki jih imamo, kar se da hitro razvijajo v to, da se o nekih stvareh, ki so se v preteklosti dogajale, nikoli več ne bomo pogovarjali, ne pa da stopicamo nazaj v tem, da te inštitucije postajajo neki peskovniki politični za imenovanje nekega kadra ne pa to, da bi si vsi skupaj prizadevali za dvig strokovnosti in pa tudi nenazadnje mogoče za kakšno kadrovsko popolnitev teh uradov. </font><br/>
<font size="4">	Odprti primeri nabav opreme v zadnjem času, vse odprte preiskave, ki jih ima stranka SDS, vse to sigurno ta kadrovski stanpedo, ki se </font><br/>
<br/>
<b><font size="4">47. TRAK: (SB) – 17.50</font></b><br/>
<br/>
<font size="4">	(nadaljevanje) je zgodil, bi vsak normalen človek, ko vidi to rekel zakaj, zakaj tako hiter in tako  na nek način brutalen napad na vse organe pregona in ja s strani ene stranke ostale koalicijske partnerice so to dokaj nemo opazovale in tukaj gre kritika na to, da se SMC, Desus, nenazadnje mogoče tudi Nova Slovenija niso malo bolj jasno postavile na to, da neke stvari v družbi niso sprejemljive in da neka taka zel ozka imenovanja na ključne položaje niso tako zelo sprejemljiva predvsem iz tega, da v javnosti povzročajo tako močne dvome kdo je naš in kdo ni naš in na žalost jaz razumem, da od Janeza Janše, ko je prišel na oblast, je bilo to nekako pričakovano, da se bo teh represivnih organov lotil z neko hudo vnemo, ampak na drugi strani sem pa imela občutek in pričakovala tudi to, da se bodo nekatere koalicijske partnerice malo bolj postavile po robu in povedale, da nekje meje obstajajo in da je primerno, da s pri NPU sledi tudi temu, da je nek mandat in da to niso neki funkcionarji, jaz razumem, da ko pride predsednik vlade si imenuje svojega direktorja SOVE, razumem tudi da se zamenja generalnega direktorja, čeprav bi si želela, da prerastemo to, da je to kar normalno postalo, da če je nekdo na nekem mestu dober kader in pelje vojsko policijo ali Sovo v neko pravo smer in deluje povem strokovno in neodvisno od politike, da se ga lahko tam tudi pusti, ampak tega ne bomo še nekaj časa najbrž prerasli, pa vendar je pri NPU, pri Uradu za preprečevanje pranja denarja, to so pa povsem druge inštitucije in ta pohod, ki se je zgodil na te neodvisne organe, pa sigurno ne vzbuja oziroma ne dela tej državi povsem nič dobrega. Tudi to kar počne minister za notranje zadeve preko teh enovrstičnic, ki jih tako veselo piše, zame ne more biti normalno, tega jaz ne bom nikoli sprejela, da se usmerjanje dela policije dogaja preko twitterja ali preko medijev ali kakorkoli že želite, ker usmerjanje dela policije pomeni, da sigurno minister za notranje zadeve da neke usmeritve, to se pravi ali se bo policija bolj usmerjala v varnost v prometu in tako naprej si pač neke plane naredi, ampak to, da on pričakuje kako bo policija identificirala tiste, ki so na petkovih shodih in jih je potem potrebno kazensko ovaditi in uporabila javno objavljene slike in zdaj tukaj je kar ena zbirka njegovih twittov, to pa zame ni normalno in to predstavlja nek povsem sprevržen način komuniciranja s policijo, s preiskovalnimi organi in to se pač v neki normalni državi ne bi smelo dogajati, če si želimo na eni strani vzbujati zaupanje javnosti v neodvisnost teh organov in na drugi strani, če si želimo zadeve postavljati v nek kontekst funkcioniranja, tako kot v demokraciji so in to je, da je vsem nam najbrž v interesu, da ti organi niso od nikogar, ampak so zgolj in samo pod vplivom tega, da čim hitreje, čim bolj učinkovito preiskujejo vsa kazniva dejanja, ki se dogajajo ne glede na to kdo jih storil, ker to kdo jih je storil je povsem nepomembno v letu 2020 in jaz si želim, da kdorkoli levi, desni, kakorkoli jih delite, je storil nekaj slabega, storil kaznivo dejanje, protipravno koristi si pridobil, da je zato sankcioniran in kar se da hitro ne pa na način, da minister govori koga je treba kazensko ovaditi in koga ne in to počne celo preko twitterja, in ja, ni normalno, da se neki fake news o nekomu pa najsi bo to gospod Darko Muženič, najsi bo to, če hočete tudi gospod Grims ali kdorkoli, vsi ti fake news, </font><br/>
<br/>
<b><font size="4">48. TRAK (VI) 17.55</font></b><br/>
<br/>
<font size="4">	(nadaljevanje) ki se potwittajo kar tako malo mimogrede, ker ne Darko Muženič je pa, kako se že piše, da je odgovoren za to, da se ni preiskala milijarda pranja denarja. Saj vse te stvari se zelo lepo slišijo. Ker ko ljudje slišijo milijarda, Iran, pa pranje je to sigurno zanimiva zgodba, ampak če zadaj ni osnove so to pač neke osebnostne diskreditacije nekoga in te diskreditacije, ki so se dogajale kar daljše časovno obdobje so bile samo v luči tega, da je potrebno neodvisnost in strokovnost nacionalnega preiskovalnega urada, ki se je zgradila skozi leta, kar izkazujejo tudi številke, kako dobro ti organi preiskujejo neke zadeve, diskreditirati. Zato ker, ko se organi pač lotijo nekih poslov ene stranke ali pa ene osebe, je seveda najlažje, da uničiš njihovo oziroma začneš uničevati v javnosti njihovo podobo neodvisnosti in pa nekoga, ki lahko zagotovi preiskavo in izpelje zadevo do konca in to je edina logika, ki jo jaz tukaj zadaj vidim in to je povsem samo psihološki efekt, ki si ga želite povzročati brez zavedanja, da se s tem ne škoduje samo enemu uradu ali pa bodisi enemu človeku z imenom in priimkom, ampak da ta zgodba je širša in ta zgodba je to, da se javnost deli na to ali so ti organi še neodvisni ali niso. In to je pa slabo za vse nas, predvsem iz tega, pa se vračam na ta začetek, da vse inštitucije formalnega in družbenega nadzorstva, policija, kriminalisti in tako naprej, ne morejo učinkovito delovati brez sodelovanja javnosti. In motiv za to sodelovanje ja pa vedno zaupanje tako na eni, kot na drugi strani. In mi politiki bi morali precej več delati za to, da dvigujemo to zaupanje in to sodelovanje. Ne pa, da ga tako zelo enostransko rušimo in posegamo v neke samostojne ali pa kakorkoli neodvisne inštitucije tako brutalno z nekimi ljudmi, ki že po njihovem življenjepisu izkazujejo, da so pripadni, tako zelo ozko pripadni eni politični stranki. In ja, ko se zgodi klic direktorja policije je to zame rdeč alram in bi moral biti za vsako politiko rdeč alarm, da se ne kliče kar tako naokoli in ja, ko se potem dogaja še to, da po 14 dneh za nekega državnega sekretarja očitno zelo ponesreči preko medijev pride informacija vem je to drugi rdeč alarm. In ja, prvi je bil že davno tega, ko je bil sploh za ministra za notranja zadeve imenovan nekdanji direktor Nove24, ki je v preiskavi. In za vprašati se je, kje je bil motiv za vse te menjave in za vprašati se je, koliko dvomov bo ta vlada še pustila v represivnih organih in kje so meje, ko si nekdo postavi, bom rekla, ko si politik postavi lastno mejo, da za zadovoljevanje svojih zelo ozkih parcialnih interesov ne bi smel nihče uničevati te zgrajene neodvisnosti, ampak bi moral delati veliko bolj na tem, da se vzbuja zaupanje, neodvisnost v delovanje teh organov. </font><br/>
<font size="4">	Bom pa za konec še to rekla, jaz verjamem, da tako med policijo kot med kriminalisti in še kje v vseh teh organih obstaja strokoven kader, ki se zaveda svojega poslanstva in upam, da bo še naprej deloval v skladu s tem svojim poslanstvom in želim si, da bomo enkrat kot država dozoreli tako daleč, da se roka politike bo ukvarjala s tem, kako na ta mesta imenovati kar se da izkušene ljudi, tudi ljudi, ki bodo naredili mogoče kdaj kakšno stvar tako, da se politika ne bo z njimi strinjala, ampak bodo vodili te inštitucije naprej po poti tega, za kar so narejene in to je, da v naši državi zagotavljamo pregon vseh kaznivih dejanj, ne glede na to kakšne so barve in kdo je ta dejanja storil in da bomo se lahko v prihodnje pogovarjali kako tem inštitucijam zagotavljati </font><br/>
<br/>
<b><font size="4">49. TRAK (VI) 18.00</font></b><br/>
<br/>
<font size="4">	(nadaljevanje) dovoljšna finančna sredstva, ne pa kdo zaseda in kdo počne dejanja, ki so v letu 2020 zame nesprejemljiva in gredo preko mej dobrega okusa. Najlepša hvala. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala lepa. Glede na to, da sem bil imenovan samo kratka replika. Kadar rečete, da je nekaj škodljivo za državo in navajate konkretna imena, mislim, da mora vsak res odgovarjati pred svojim pragom. Kajti, spomnil bi, da je slovensko vojsko vodil general Geder, človek, ki vojak z velikim V izgrajena osebnost, izjemno izobražen, izjemno sposoben, verjetno eden najboljših vojakov kar jih Slovenija premore in kar jih je premogla v zadnjih desetletjih. In tega ste vi v vladi Marjana Šarca zamenjali za gospo Ermenc. Če je bilo to koristno za Slovenijo, potem imate lahko o tem svoje mnenje. Jaz trdim, da se je iz tega izvila situacija, ki se sedaj rešuje z novimi kadrovskimi rešitvami, za katere ste pa tudi sami rekli, da ste veseli in da gredo v pravo smer. In predlagam, da je to tudi zaključek te seje. </font><br/>
<font size="4">	Želi še kdo besedo? /oglašanje iz klopi/ Drugih prijavljenih ni. Če želite, prosim.</font><br/>
<br/>
<b><font size="4">	NIK PREBIL (PS LMŠ):</font></b><font size="4"> Hvala lepa, predsednik. Glede na to, da k besedi ni prijavljen več nihče bi želel kot predlagatelj te seje, seveda, zaključiti. Jaz bom rekel, da me vseeno žalosti, da je minister odšel. Jaz razumem, da ima službene obveznosti na Vladi. Navsezadnje bi lahko vseeno sem poslal državnega sekretarja, če bi razprava še potekala. Zakaj to govorim? Zato ker vidim, da se zadaj kolegica razburja. Govorim zato, ker so ravno v stranki SDS vedno očitali naši vladi, ko je bilo to le mogoče, ko je imel minister kakršnekoli obveznosti, da ga ni in je sejo potrebno…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Vlada je še vedno zastopana na ravni državnega sekretarja. Torej, so izpolnjeni vsi pogoji za sejo…</font><br/>
<br/>
<b><font size="4">	NIK PREBIL (PS LMŠ):</font></b><font size="4"> Ja, ja, govorim o sekretarju notranjega ministra. Jaz vem, da je tukaj prisoten sekretar iz Ministrstva za obrambo. Govorim pa o sekretarju Ministrstva za notranje zadeve - kjer je bila večina debate vseeno. Ta razprava danes je, po mojem mnenju, pokazala nujnost neke takšne razprave in nujnost za zagotavljanje neke strokovnosti in politične neodvisnosti institucij, kot so kriminalistična policija, NPU, Urad za preprečevanje pranja denarja in pa druge. Žal v tej razpravi minister Hojs ni odgovoril na nekatera ključna vprašanja, ki bi umaknila tisti dvom oziroma številne dvome, o katerih je bilo govora, da bo lahko morebiti aktualna vlada s temi menjavami, temi ljudmi, ki so tudi nekateri več kot očitno blizu stranki SDS, ljudmi, ki imajo neko sporno preteklost ali pa načeto strokovno integriteto, lahko ustrezno delovani… In ja, celo postavlja se vprašanje v javnosti, o skladnosti ene menjave z zakonskimi predpisi. In na tem mestu je torej vprašanje še vedno, kako bo potem lahko stroka še neodvisno od politične opcije na oblasti v državi opravljala svoje delo. Namreč ta dvom in številni dvomi, ki jih bom sedaj še enkrat prebral, so v ljudeh zasadili določena vprašanja in se sprašujejo tako, kot se sprašujemo mi v opoziciji, kaj se v državi dogaja na tem mestu in tudi na drugih področjih. Namreč, govorili smo o dvomu, ki je bil še v času prejšnje vlade, ko so bila od generalne direktorice policije zahtevani podatki, katerih, osebe, ki so se, takrat poslanci, danes pa eden od teh minister, drugi pa državni sekretar v kabinetu predsednika Vlade, niso bili upravičeni. Drugi dvom se je zgodil z zamenjavo vrha kriminalistične policije, z nekom, ki je s tega urada odšel sam zaradi določenih očitkov in to je drugi dvom, o katerem govorim. In zato sem tudi ministra spraševal zakaj je bila takšna menjava, ki je v ljudeh vzbudila ponoven sum sploh potrebna. Kot tretji dvom vsekakor napad na Nacionalni preiskovalni urad. Nenazadnje se celo šušlja o neki ukinitvi NPU in pa popolni reorganizaciji policije, torej zakaj je to potrebno in zakaj je to potrebno sedaj. In vsekakor četrti dvom je ta pogrom preiskovalne komisije, ki se je storil v Državnem zboru, to, da pač koalicija preiskuje </font><br/>
<br/>
<b><font size="4">50. TRAK: (NB) – 18.05</font></b><br/>
<br/>
<font size="4">	(Nadaljevanje) samo sebe in nam se to zdi skrajno neodgovorno in nehigienično, ker potem tak dvom lahko preraste tudi v nek utemeljen sum. </font><br/>
<font size="4">	Za zaključek smo v SMC predlagali dva sklepa, pa predsednik, če mi dovolite, bi jih še enkrat prebral. In sicer prvi: </font><br/>
<font size="4">	»Odbor za notranje zadeve, javno upravo in lokalno samoupravo, Vlado Republike Slovenije poziva, naj preneha s politično kadrovskimi potezami, ki posegajo v neodvisnost in avtonomijo varnostno-obveščevalnih organov oziroma se vzdrži dejanj, ki zbujajo sum želenega vplivanja na predkazenske postopke.«</font><br/>
<font size="4">	In pa drugi sklep: </font><br/>
<font size="4">	»Odbor za notranje zadeve, javno upravo in lokalno samoupravo poziva Ministrstvo za notranje zadeve, da v roku štirinajstih dni odboru predstavi pravno podlago, kompetence in ostala relevantna dejstva na podlagi katerih je bila izvedena predčasna razrešitev direktorja NPU, Darka Muženiča.«</font><br/>
<font size="4">	Za zaključen samo še to. Jaz resnično, jaz sem na določenih točkah, ne vem zakaj se je minister tako razburil, želeli smo samo določena pojasnila, nekatera manjša smo dobili, večino pa ne in resnično se postavlja še vedno vprašanje ali se s takšnimi menjavami kot so se zgodile, želi vplivati na strokovnost, samostojnost in neodvisnost preiskovalnih organov. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala. </font><br/>
<font size="4">	Ugotavlja, da prijavljenih ni več in razpravo zaključujem. 	Prehajamo na odločanje. Glasovali bomo o vsakem sklepu posebej. Prehajamo torej na odločanje o prvem od prelaganih sklepov. Želi kdo obrazložiti svoj glas? Ugotavljam, da nihče. Glasujemo o prvem od predlaganih sklepov. Glasujemo. </font><br/>
<font size="4">	Kdo je za? (7 članov.) Kdo je proti? (10 članov.)</font><br/>
<font size="4">	Ugotavljam, da sklep ni izglasovan. </font><br/>
<font size="4">	Prehajamo na odločanje o drugem od predlaganih sklepov. Želi kdo obrazložiti svoj glas? Nihče. Glasujemo. </font><br/>
<font size="4">	Kdo je za? (7 članov.) Kdo je proti? (10 članov.)</font><br/>
<font size="4">	Ugotavljam, da tudi ta sklep z večino vseh glasov zavrnjen. </font><br/>
<font size="4">	To se pravi, s tem zaključujem to sejo in vas vse prav lepo pozdravljam in se vidimo zelo kmalu na naslednji seji, kot veste, je teh zahtev še cela vrsta. </font><br/>
<br/>
<b><font size="4">Seja se je končala 19. maja 2020 ob 18.08.</font></b><font size="4"> </font><b><font size="4"> </font></b>
</root>