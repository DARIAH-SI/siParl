<root>
<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR </b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>17. seja</b><br/>
<br/>
<b>(21. november 2018) </b><br/>
<br/>
</p></div><br/>
<b>Sejo je vodil mag. Dejan Židan, predsednik Državnega zbora.</b><br/>
<b>Seja se je začela ob 9.03.</b><br/>
<br/>
<b>1. TRAK: (SC) </b><br/>
<br/>
<b>	PREDSEDNIK MAG. DEJAN ŽIDAN: </b>Spoštovane gospe, spoštovani gospodje!<br/>
	Pričenjam 17. sejo Kolegija predsednika Državnega zbora. <br/>
	Vse lepo pozdravljam!<br/>
	Nimam nobenega obvestila o nadomeščanju. Pozdravljam tudi generalnega sekretarja Vlade - Stojan, pozdravljeni. <br/>
	Današnji dnevni red je <b>DOGOVOR O SKLICU IZREDNE SEJE DRŽAVNEGA ZBORA</b>. <br/>
	S sklicem seje kolegija ste kot gradivo k tej točki prejeli zahtevo skupine 36 poslank in poslancev s prvopodpisanim gospodom Zmagom Jelinčičem Plemenitim za sklic izredne seje Državnega zbora. V zvezi s sklicem 14. izredne seje Državnega zbora predlagam sledeče. A predlog dnevnega reda je določen z zahtevo, ki se glasi: »Predlog priporočila v zvezi z odgovornostjo Vlade Mira Cerarja kot skupščine SDH, ki so jo sestavljale politične stranke SMC, SD in Desus za škodo, ki je slovenskim davkoplačevalcem nastala, zaradi zamud od decembra 2016 do novembra 2018 pri prodaji večinskega deleža v Novi Ljubljanski banki. Kot datum seje četrtek, 29. 11. 2018, ob 12. uri do zaključka seje.« Tudi informiram, da me je včeraj gospod Jelinčič prosil in bo svoj predlog podal pod razpravo o spremembi tega termina. In c kot najava časa za razpravo. Za poslanske skupine ene točke po tretjem odstavku 67. člena Poslovnika zbora do 15 minut dopolnilno obrazložitev predlagatelja predloga priporočila, skupina poslancev s prvopodpisanim gospodom Zmagom Jelinčičem <br/>
<br/>
<b>2. TRAK: (SC) - 9.05</b><br/>
<br/>
<b>	</b>(nadaljevanje) Plemenitim in do 60 minut za razpravo predlagatelja ter do 15 minut za predstavitev mnenja Vlade in do 60 minut za razpravo Vlade. S tem odpiram razpravo. Kot prvo dajem besedo gospodu Jelinčiču. <br/>
	Izvolite. <br/>
<br/>
	<b>ZMAGO JELINČIČ PLEMENITI (PS SNS): </b>Hvala lepa. <br/>
	Najprej bi jaz prosil, če bi se lahko termin te seje premaknil. Namreč, jaz sem v Berlinu na eni konferenci in ne morem prisestvovati je pa že dogovorjeno s sovlagatelji to se pravi z NSi in pa s SDS tako, da se strinjajo s tem, da se seja prestavi na kasnejši datum. Predsednik, ti si že povedal, kateri datum bi bil za državni zbor najbolj ugoden in jaz se s tistim datumom strinjam. <br/>
<br/>
	<b>PREDSEDNIK MAG. DEJAN ŽIDAN: </b>Hvala. <br/>
	Želim samo informirati, da se lahko seja skliče tudi izven poslovniškega roka, v kolikor se predlagatelji s tem izrecno strinjajo. Predlagatelji te seje so tri stranke NSi, SNS, SDS in sedaj vsakega od vas posebej sprašujem se strinjate izrecno, da skličem sejo v sredo, 5. decembra, ob 14. uri. Gospod Jelinčič, najprej sprašujem vas. <br/>
<br/>
	<b>ZMAGO JELINČIČ PLEMENITI (PS SNS): </b>Se strinjam. <br/>
<br/>
	<b>PREDSEDNIK MAG. DEJAN ŽIDAN:</b> Vas, gospod Krivec? <br/>
<br/>
	<b>DANIJEL KRIVEC (PS SDS): </b>Da. <br/>
<br/>
	<b>PREDSEDNIK MAG. DEJAN ŽIDAN:</b> Še predstavnika Nove Slovenije? <br/>
<br/>
	<b>BLAŽ PAVLIN (PS NSi): </b>Se strinjamo. <br/>
<br/>
	<b>PREDSEDNIK MAG. DEJAN ŽIDAN:</b> V redu. S tem ugotavljam, da v skladu s poslovnikom imamo soglasje, da je seja sklicana izven poslovniškega roka z izrecnim soglasjem predlagateljev. To je, potem sedaj dogovorjeno. <br/>
	Na glasovanje dajem prvi sklep: »Poslanske skupine k eni točki dnevnega reda 14. izredne seje Državnega zbora najavijo čas v skladu s tretjim odstavkom 67. člena Poslovnika zbora.« <br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	Kot drugi sklep: »Za uvodno obrazložitev ima predlagatelj predloga priporočila to je skupina poslancev s prvopodpisanim gospodom Zmagom Jelinčičem Plemenitim na voljo do 15 minut za razpravo pa do 60 minut. Vlada ima za uvodno predstavitev mnenja k predlogu priporočila na voljo 15 minut in do 60 minut za razpravo.«<br/>
	Kdo je za? (Soglasno.) Kdo je proti? (Nihče.) <br/>
	S tem zaključujem to točko dnevnega reda. <br/>
<br/>
	Prehajamo na naslednjo točko dnevnega reda - <b>PREDLOG SKLEPA O DOPOLNITVI SKLEPOV O IMENOVANJU DELEGACIJ DRŽVNEGA ZBORA V MEDNARODNIH PARLAMENTARNIH INSTITUCIJAH TER MEDNARODNIH ORGANIZACIJAH IN MEDNARODNIH TELESIH.</b><br/>
<b>	</b>Odbor za zunanjo politiko je na 8. seji 14. novembra 2018 na podlagi 275. člena Poslovnika odločal o predlogih poslanskih skupin za sestavo stalne delegacije Državnega zbora in sprejel sklep o sestavi delegacij parlamentarnih skupščin OVSE. Na podlagi predloga odbora je pripravljen predlog sklepa, ki ste ga prejeli s sklicem seje kolegija. Želi kdo razpravljati? (Ne.) <br/>
	S tem prehajamo na naslednji sklep, ki se glasi: »Sprejme se predlog sklepa o dopolnitvi sklepa o imenovanju delegacij Državnega zbora o mednarodnih parlamentarnih institucijah ter mednarodnih parlamentarnih institucijah ter mednarodnih organizacijah in mednarodnih telesih.«<br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	S tem zaključujem to točko dnevnega reda in 17. sejo kolegija. <br/>
	Želim vam prijeten dan. <br/>
	Imam pa občutek, da se še kaj danes vidimo.<br/>
<br/>
<b>Seja se je končala 21. novembra 2018 ob 9.09.</b>
</root>