<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">12. seja</font></b><br/>
<br/>
<b><font size="4">(2. julij 2020)</font></b></p></div><br/>
<b><font size="4">Sejo je vodil predsednik Igor Peček.</font></b><br/>
<b><font size="4">Seja se je pričela ob 10.55.</font></b><br/>
<br/>
<b><font size="4">1. TRAK: (JJ) </font></b><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Spoštovane kolegice, spoštovani kolegi nadaljujemo s prekinjeno sejo. Seja je sedaj odprta za javnost. </font><br/>
<font size="4">	Kot predsednik komisije za nadzor javnih financ predlagam sprejem naslednjega sklepa: »Komisija za nadzor javnih financ ugotavlja, da je Banka Slovenije večino nepravilnosti, ki jih je v revizijskem poročilu Pravilnost poslovanja Banke Slovenije v letih 2017 in 2018 ugotovilo Računsko sodišče, že odpravila. </font><br/>
<font size="4">Komisija priporoča Banki Slovenije, da v najkrajšem možnem času odpravi še preostale ugotovljene nepravilnosti, ki jih je ugotovilo Računsko sodišče in o načinu ter rokih njihove odprave poroča komisiji v roku 30 dnih.«</font><br/>
<font size="4">Želi kdo razpravlja o tem sklepu? Postopkovno kolega Robert Pavšič, imate besedo. </font><br/>
<br/>
<b><font size="4">ROBERT PAVŠIČ (PS LMŠ):</font></b><font size="4"> Najlepša hvala predsednik. Mislim, da lahko tako zadevo ugotovi samo Računsko sodišče v nekem odzivnem poročilu, da Komisija za nadzor javnih financ ni pristojna za to, da bo ugotavljala ali je Banka Slovenije odpravila te nepravilnosti, ki so bile ugotovljene v reviziji. Zato predlagam, dopolnitev sklepa na način, da se glasi takole: »Komisija za nadzor javnih financ (Komisija ugotavlja, da je – tukaj pa dodatni tekst: po navedbah mag. Boštjana Vasleta guvernerja Banke Slovenije, Banka Slovenije večino nepravilnosti, ki jih je v revizijskem poročilu pravilnost poslovanja… naprej ostane vse isto.«</font><br/>
<font size="4">To bi bil moj predlog in upam, da bo komisija potrdila. Hvala lepa. </font><br/>
<br/>
<b><font size="4">PREDSEDNIK IGOR PEČEK:</font></b><font size="4"> Hvala lepa kolega Pavšič. Želi še kdo besedo? Ne. </font><br/>
<font size="4">Potem če ponovim predlagani sklep, bi se sedaj glasil takole: Komisija za nadzor javnih financ ugotavlja, da je po navedbah mag. Boštjana Vasleta guvernerja Banke Slovenije večino nepravilnosti, ki jih je v revizijskem poročilu Pravilnost poslovanja Banke Slovenije v letih 2017 in 2018 ugotovilo Računsko sodišče, že odpravila. </font><br/>
<font size="4">Komisija priporoča Banki Slovenije, da v najkrajšem možnem času odpravi še preostale ugotovljene nepravilnosti, ki jih je ugotovilo Računsko sodišče in o načinu ter rokih njihove odprave poroča komisiji v roku 30 dneh.«</font><br/>
<font size="4">S tem zaključujem razpravo in prehajamo na glasovanje o predlogu sklepa. Ali želi kdo obrazložiti svoj glas? Ugotavljam, da ne. Glasujemo. </font><br/>
<font size="4">Kdo je za? (12 članov.) Je kdo proti? (Nihče.) </font><br/>
<font size="4">Ugotavljam, da je predlagani sklep sprejet. </font><br/>
<br/>
<font size="4">S tem zaključujem to točko dnevnega reda in 12. sejo Komisije za nadzor javnih financ. Hvala lepa vsem. </font><br/>
<br/>
<b><font size="4">Seja je končana 2. julija 2020 ob 10.58.</font></b>
</root>