<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA POSLOVNIK</font></b><br/>
<b><font size="4">4. seja</font></b><br/>
<br/>
<b><font size="4">(3. julij 2019)</font></b></p></div><br/>
<b><font size="4">Sejo je vodila predsednica Karmen Furman.</font></b><br/>
<b><font size="4">Seja se je pričela ob 9.04.</font></b><br/>
<br/>
<b><font size="4">1. TRAK: (TB)</font></b><br/>
<br/>
<font size="4">	</font><b><font size="4">PREDSEDNICA KARMEN FURMAN:</font></b><font size="4"> Pričenjamo 4. sejo Komisije za poslovnik. Vse člane komisije, vabljene in ostale prisotne prav lepo pozdravljam in tako prehajamo na določitev dnevnega reda seje komisije. </font><br/>
<font size="4">Ker nisem prejela k predlogu za umik točk z dnevnega reda in predlogov za razširitev dnevnega reda seje, ugotavljam, da je dnevni red določen, kot je bil dne 19. 6. 2019 posredovan s sklicem.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA - POBUDA POSLANSKE SKUPINE SLOVENSKE NACIONALNE STRANKE ZA RAZLAGO POSLOVNIKA DRŽAVNEGA ZBORA.</font></b><br/>
<font size="4">K tej točki so bili vabljeni: Zmago Jelinčič Plemeniti; vodja Poslanske skupine SNS kot predlagatelj,</font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) mag. Dejan Židan; predsednik Državnega zbora, ki je podal opravičilo zaradi svoje današnje odsotnosti in sicer, zaradi službenih obveznosti v okviru mednarodne dejavnosti, Tina Heferle; podpredsednica Državnega zbora, Jože Tanko; podpredsednik Državnega zbora in Branko Simonovič, podpredsednik Državnega zbora. Obveščam vas, da sem prejela tudi pooblastilo in sicer, o nadomeščanju, da poslanca Tomaža Lisca nadomešča poslanec, mag. Andrej Šircelj.</font><br/>
<font size="4">Kot gradivo k obravnavi točki dnevnega reda ste prejeli dopis Poslanske skupine Slovenske nacionalne stranke, z dne 3. 4. 2019, ki je objavljen na spletnih straneh Državne zbora, s sklicem. Vodja Poslanske skupine SNS v omenjenem dopisu predlaga, naj se Komisija za poslovnik opredeli do ravnanja predsednika Državnega zbora - / oglašanje iz dvorane/ boste imeli potem besedo k dodatni obrazložitvi – v zvezi z pisnim poslanskim vprašanjem ministrici za pravosodje, z dne 22. 3. 2019, sprejme razlago 248. člena Poslovnika Državnega zbora ter sprejme vse potrebne ukrepe, da do takšnega ravnanja v prihodnje ne bi več prihajalo.</font><br/>
<font size="4">Kot predsednica Komisije za poslovnik, moram uvodoma najprej pojasniti, da v skladu z veljavnimi določbami Poslovnika, ki določajo pristojnosti komisije in sicer v 37. členu Poslovnika, opredelitev komisije do konkretnih dejanj in postopkov ni v pristojnosti komisije. V nasprotnem primeru bi komisija namreč sama prekoračila poslovniške določbe in svoje naloge ter pristojnosti. Komisija za poslovnik, v skladu z svojimi pristojnostmi lahko le spremlja uresničitev določb Poslovnika, obravnava pobude za njegove spremembe oziroma dopolnitve ali pa dalje, razlago njegovih določb. Na današnji seji lahko torej razpravljamo zgolj o tem, ali je morda treba spremeniti oziroma dopolniti določbo 248. člena Poslovnika in ali je morda potrebno sprejeti razlago omenjene poslovniške določbe.</font><br/>
<font size="4">Sedaj pa najprej dajem besedo vodji Poslanske skupine SNS, Zmagu Jelinčiču Plemenitemu, kot predlagatelju za dopolnilno obrazložitev. Izvolite.</font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Hvala lepa.</font><br/>
<font size="4">No, mi smo vložil to pritožbo oziroma željo, da se komisija opredeli do avtokratskega ravnanja predsednika Državnega zbora, ki je po svojem premisleku odločal, ali poslansko vprašanje bo posredovano naslovniku ali ne bo posredovano. Mislim da, gre za jemanje neke avtoritarne pozicije, ki ne pritiče nikomur, kajti, poslansko vprašanje je avtonomna pravica vsake poslanske skupine oziroma vsakega poslanca, da lahko postavi vprašanje, kakršno pač želi.</font><br/>
<font size="4">Nas zanima, od kod predsedniku Državnega zbora diskrecijska pravica, da odloča, kaj sme biti v vprašanju in česa ne sme biti v vprašanju? Mislim, da v Sloveniji prehudo posegamo v pravice, ne samo poslancev, ampak državljanov, da jim zdaj kar že diktiramo, katere besede se smejo uporabljat, katere besede se ne smejo uporabljat in kmalu bomo prišli do tega, da bomo dobili priročnike, o čem sploh smemo razmišljat in o čem ne smemo razmišljat. To, kar se dogaja na takem, na nivoju Državnega zbora, je grozljiv začetek popolne cenzure nad razmišljanjem in nad govorom državljanov Slovenije. Tukaj podlegamo nekim evropskim »kvazi« merilom, nekim »multi kulti« variantam, kjer se ne sme uporabljat besed, ki so v Slovarju slovenskega knjižnega jezika napisane kot slovenske besede, kot besede, ki so se uporabljale v Sloveniji več kot stoletja in stoletja, pa vendar zdaj niso več dovoljene.</font><br/>
<br/>
<b><font size="4">3. TRAK: (TB) – 9.10</font></b><br/>
<br/>
<font size="4">	(nadaljevanje) Zato je nedopustno, da predsednik Državnega zbora reče, tega poslanskega vprašanja ne bo posredoval naslovniku zaradi tega, ker je ena beseda neustrezna. Neustrezna po njegovem, po njegovem. Zato smo mi tole napisal. Res je, da komisija – kot ste že povedal – ne more zahtevat, ne vem česa, ampak dejstvo je, da v vseh aktih piše, da poslansko vprašanje je poslansko vprašanje in da nihče nima pravice posegat vanj in tudi predsednik Državnega zbora nima pravice posega vanj, čeprav mu to naročajo, ne vem od kod. To so delali nacisti, to so delali stalinisti, to se je delal tudi v nekdanji Jugoslaviji. Ne ves čas, ampak nekaj časa pa.</font><br/>
<font size="4">In zdaj, se mi vračamo nazaj v tiste čase, svinčene čase, kakor so nekateri rekli. A zdaj, dajmo potem v Poslovnik tudi kaznovanje, kajne, če bo kdo uporabil to besedo, bo, recimo, ne vem, bo izgubil plačo ali pa, mu bomo odvzeli mandat ali takega,… mislim, pa kaj se gremo mi tu, v tej državi? In kaj se gre predsednik Državnega zbora? Zato ker on misli tako in ker mu nekdo z leve ali z desne prišepetava, da določenih besed ne sme bit, bomo morali mi izbirat besednjak. Poslancu lahko sodi in odloča ali je prav rekel ali ne, samo volilno telo in nihče drug. Nihče drug. Še najmanj pa predsednik Državnega zbora, ki je pravzaprav prvi med enakimi. Tako on dostikrat reče, ampak, pozablja pa, da to reče. Ali pa ne razume, da to reče.</font><br/>
<font size="4">Zatorej, naj komisija ugotovi in naj pove predsedniku, da ne sme tega počet, ker to ni v skladu, tudi v skladu s Poslovnikom Državnega zbora ni, ni v skladu s slovensko Ustavo in še z marsičem. Tako da, mi smo to napisal, zato da lahko vsaj razpravljamo o tem in da se odpre debata o tem, da nima nihče pravice cenzurirati poslanskih vprašanj, ampak da mora poslansko vprašanje takoj posredovati naprej, ker mi bomo drugače šli tudi v javnost, saj smo že malo šli, ampak, to pa res nikamor ne pelje. Nikamor ne pelje. Pa bi prosil, da vsaj tukaj nekaj rečemo, vsaj da bomo, jaz upam, da bo prebral to, kar jaz govorim, čeprav, nisem prepričan, da bo prebral da to, kar tu govorim, ampak, mogoče pa bo, / nerazumljivo/ ampak bi bilo vseeno smiselno, da potem komisija pošlje eno pripombo, da, na čem mi vztrajamo in da od tega ne bomo odstopali.</font><br/>
<font size="4">Skratka, naša poslanska vprašanja bodo pisana tako, kot mi mislimo, da je prav, če pa volilno telo misli, da to ni prav, nam bo pa na naslednjih volitvah, ne bo več izkazalo zaupanja. Do zdaj, nam je volilno telo ravno zaradi direktnosti, eksaktnosti, pravičnosti, strokovnosti, nam je določilo ta poslanska mesta v Državnem zboru.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa, za vašo dodatno obrazložitev.</font><br/>
<font size="4">Sedaj pa sprašujem, če želi besedo še kdo od ostalih vabljenih? V kolikor ne, bi potem odprla splošno razpravo. Pred splošno razpravo pa bi želela še enkrat ponovno opozoriti, da lahko razpravljamo zgolj v mejah pristojnosti Komisije za poslovnik, torej, ali je potrebno spremeniti oziroma dopolniti določbo 248. člena Poslovnika in ali je morda potrebno sprejeti razlago omenjene poslovniške določbe. Torej, lahko tekom razprave se sprejmeta zgolj dva sklepa - torej, da je razlaga tega člena potrebna ali pa ni potrebna.</font><br/>
<font size="4">Sedaj pa odpiram splošno razpravo in sprašujem, ali želi kdo besedo od ostalih članov komisije?</font><br/>
<font size="4">Izvolite poslanec, Matjaž Han.</font><br/>
<br/>
<b><font size="4">MATJAŽ HAN (PS HD):</font></b><font size="4"> Ja, zdaj, hvala lepa predsednica.</font><br/>
<font size="4">Niti najmanj se ne bom oglasil zdajle kot odvetnik predsednika Državnega zbora, ampak, načelno bom vendarle nekaj misli delil z vami. Zdaj, nekih pravil iger se vendarle v tej državi, v tem Državnem zboru, pa ne glede na to, kdo so nas izvolil in kako so nas izvolil, moramo držat. </font><br/>
<br/>
<b><font size="4">4. TRAK: (TB) – 9.15</font></b><br/>
<br/>
<font size="4">	(nadaljevanje) Ker če temu ne bi bilo tako, ne bi rabili ne Poslovnika, ne bi rabili nobenih aktov in bi lahko delal vsak po svoje, kajne, lahko bi prišli, ne vem, v parlament nagi, ker bi, mogoče, in tako naprej in tako nazaj. V glavnem, vendarle moramo mi vsi skupaj skrbet tudi za neko verodostojnost, za neko integriteto tega Državnega zbora, te hiše in spoštovat neka pravila, ki smo jih na konec koncev ali naši predhodniki in verjetno, Zmago je bil dolgo zraven, tudi sprejel. Govorim o tem, da smo, imamo nek poslovnik.</font><br/>
<font size="4">	Zdaj, ne drži to, kar Zmago pravi, da je to vodenje neko avtokratsko, ker velikokrat so se že poslanska vprašanja zavračala, ker pač niso bili v skladu, vložena s Poslovnikom, saj menda vsi poznamo, da se nekatera poslanska vprašanja tudi ne morejo vložit, tudi velikokrat nismo mogli nekatere ministre vprašat, ker so bile nekatere teme vezane preveč lokalno in tako naprej in seveda, smo ga mogli dopolnit. Zdaj, pravijo, kajne, »svaki svojega boga moli«. Zdaj, zaradi mene, Zmago, dela kar hoče, ampak, jaz osebno, mi je vsebina bistveno boljše pomembna, kakor pa forma. Če zaradi ene besede cigan ali Rom, vsebino, ki je mogoče pomembna kot poslansko vprašanje, ne zamenjaš besede in dobiš odgovor od ministra, potem so za mene vprašljiv, ali je ta namen ta pravi, ali je samo ta beseda tista pomembna, ki bo, bom rekel, volivce nagovarjala.</font><br/>
<font size="4">Tako da, jaz mislim da na tej poslovniški skupini, za razliko od, mogoče Zmaga, mislim, da to ne moremo rešit. To lahko rešimo, ne vem, kje lahko to rešimo, ali je beseda cigan prava ali je beseda Rom prava in tako naprej. Jaz, zdaj ne vem, ali gre tu za žaljenje ali ne, tudi jaz tega ne vem, Zmago, in se na to ne bom opredelil, vem pa, da se da včasih v življenju bistveno kakšno stvar drugače povedat, bolj spoštljivo in dobiš, na nek način, spoštljiv odgovor.</font><br/>
<font size="4">Zdaj, jaz, predsednica, s tabo se absolutno strinjam – mi nismo tukaj, da bomo zdaj odločali o tem, ali je ta zadeva prav zapisana ali ni zapisana. Jaz zaupam, v tem primeru, na konec koncev predsedniku Državnega zbora – pa ne zato da, zato da tudi neko verodostojnost na konec koncev ohranimo, tega Državnega zbora. Jaz verjamem, da bo Zmago znal z svojim artikuliranim nastopom sigurno nagovarjat volivce tudi na drugačen način. Če gre pa v neke pisne zadeve, pa mislim, da je prav, da se na nek način držimo nekih pravil, če jih ugotovimo, da so pravilni. Tako da, jaz ne vem, kje, kateri forum bi bil za to da, ugotovimo, ali je temu tako ali temu ni tako, vem pa, da poslovniška komisija sigurno ni, tako da jaz bom tu zdaj nehal govorit, ker ne bi pa se rad spustil v politiziranje, ker nima smisla. Mi lahko rečemo, ali Poslovnik, ali je kršil Poslovnik predsednik Državnega zbora ali ni kršil Poslovnika? – to lahko mi ugotovimo.</font><br/>
<font size="4">Zdaj pa mislim da… / oglašanje iz dvorane/ ja? Ja. Še to ne, tako da… okej, potem imamo nek forum, kjer se bomo zdaj vsi malo izpovedal, bomo vsi povedal svoja mnenja, pa bomo šli ob desetih, pol enajstih na kak drug odbor. Hvala lepa.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Besedo želi predlagatelj, Zmago Jelinčič Plemeniti. Izvolite.</font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Hvala.</font><br/>
<font size="4">No, točno ta beseda je bila uporabljena – cigani. Namreč, v Poslanski skupini Slovenske nacionalne stranke točno vemo, kaj so cigani in kdo so cigani, za razliko od večine poslancev v Državnem zboru. Namreč, pri Slovenski nacionalni stranki nismo za segregacijo, kajti, uporaba besede Rom pomeni segregacijo. V Sloveniji so tri bistvena ciganska plemena – Romi, Sinti in pa Kale. To se pravi, v kolikor mi uporabljamo samo besedo Rom, se potem zadeva tiče samo enega segmenta ciganov. To je tako kot recimo, v Ameriki imamo Apače, imamo Komanče, imamo Suje in podobna plemena Indijancev, ampak zdaj, mi bi govoril samo o Apačih, ne smemo pa uporabit besede Indijanci.</font><br/>
<font size="4">Pa kje smo mi? Smo res taki bedaki v Sloveniji?</font><br/>
<br/>
<b><font size="4">5. TRAK: (TB) – 9.20</font></b><br/>
<br/>
<font size="4">	(nadaljevanje) Ali smo res taki osli, da podlegamo nekim čudnim zahtevam, ne vem koga, da se uporablja samo en segment, ki je pravzaprav protiustaven – segregacija je po naši Ustavi prepovedana. Ampak, tukaj v Državnem zboru se gremo segregacijo / oglašanje iz dvorane/ Kaj? Ja. In, kaj je zdaj to? Cigani sami sebe nazivajo cigani. Ko pridejo takole v parlament, začnejo z Romi, pa tudi ne vsi – pojdite malo okrog, po Sloveniji, pa boste videli. Še zadnjič smo imeli v parlamentu ciganski golaž. Ali zdaj bo to romski golaž ali kaj? Pa imamo opereto Cigan Baron, ki jo je napisal Strauss mlajši. Ali kaj bomo zdaj napisal, Rom Baron ali kaj? Cel svet govori o ciganih, Slovenci bomo govorili o Romih.</font><br/>
<font size="4">Evropska skupnost dopušča tudi uporabo besede Rom, ampak ve kdaj to besedo uporabljat – kadar se govori samo o enem segmentu, samo o enem plemenu, v Evropi je pa še bistveno več plemen, skoraj 10 plemen, različnih. Namreč, jaz sem bil zaradi besede cigan na sodišču, ker me je prijavila slovenska radio televizija in so hoteli iz tega procesa naredit ne vem kaj. Na sodišču so izgubili. Jaz sem imel tam traktat o tej zadevi, ki je trajal približno 2 uri pa pol. Mislim, da so vsi ljudje prvič slišal tista dejstva, ampak sodnica jih je sprejela in je rekla, ja, res je, gospod Jelinčič, oproščeni ste. To je bila ena od redkih zadev, ki sem bil oproščen. / smeh/</font><br/>
<font size="4">No ampak, to je bilo to in če že gremo po tem, potem dajmo uporabljat vsaj sodno prakso, če ne drugega in naj neha predsednik Državnega zbora zlorabljat svojo pravico in črtat in spreminjat besede. Konec koncev, ravno danes je on gor v Murski Soboti in bo tudi cigane obiskal in tisti cigani sebi govorijo cigani. Ja bo, seveda bo šel gor. S srbsko delegacijo gre gor. Mislim da, on je šel že včeraj, oni grejo pa danes. In kaj je tu narobe, če rečem ciganu cigan? Ne vem, ne vem.</font><br/>
<font size="4">Skratka, meni je do tega, da se predsednik Državnega zbora ne meša v poslanska vprašanja. Samo to, nič drugega. Naj da naprej, če komu ne bo všeč, mi bodo odgovorili tisti, na katere sem naslovil poslansko vprašanje. Je pa morda tudi to, kar je rekel gospod Han, da morda vsebina zadeve ni bila nekomu povšeči in so se potem obesil na eno besedo, zato da potem niso dali naprej poslanskega vprašanja.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Besedo ima poslanec Matjaž Han.</font><br/>
<br/>
<b><font size="4">MATJAŽ HAN (PS SD):</font></b><font size="4"> Mislim, saj sva midva z Zmagom ravno tako dolgo v tem parlamentu, da malo veva tudi te »finte«, vse, kajne? Zdaj o tej vsebini govorit, Zmago je tako izkušen, da bi dal pa ustno vprašanje in ga takrat noben »bog isus« na tem svetu ne bi ustavil. Tako da, to je zdaj, gre za točno malo, kajne, kdo bo koga in mislim, da to ni okej. Jaz mislim, da mu pa ravno Zmagu to izredno paše, bolj kot / nerazumljivo/ vsebina vprašanja, ker je on je zdaj, ima možnost govorit in nagovarjat svoje volilno telo, ki ga bo zaradi tega verjetno nagradilo. Tako da, jaz ne vem, kako iz te zagate ven priti, tako da, Zmago, jaz ti ne morem ta moment nič pomagat.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Želi besedo še kdo izmed navzočih članov komisije?</font><br/>
<font size="4">Izvolite, gospod Hršak.</font><br/>
<br/>
<b><font size="4">IVAN HRŠAK (PS DeSUS):</font></b><font size="4"> Hvala za besedo.</font><br/>
<font size="4">Zdaj se pogovarjamo o eni zadevi, o kateri nimamo vseh podatkov. Tako kot se dogajajo, bi rekel, razni dogodki in potem ne veš, točno kaj. Tukaj bi bilo zelo zanimivo, ja – kakšno je bilo celotno poslansko vprašanje? / oglašanje iz dvorane/ ne, tukaj ga ni. / oglašanje iz dvorane/ je noter? Potem se pa opravičujem, potem sem pa spregledal, ne, ne, sem spregledal no, ker potem bi videli točno, ja, dejansko je zdaj problem v eni besedi, zdaj, ali je problem v celotnem vprašanju.</font><br/>
<br/>
<b><font size="4">6. TRAK: (TB) – 9.25</font></b><br/>
<br/>
<font size="4">	(nadaljevanje) Potem sem pa spregledal, se opravičujem, okej.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa. Želi besedo še kdo?</font><br/>
<font size="4">	Izvolite, poslanec Jože Tanko. Pardon, se opravičujem. Gospod Starović.</font><br/>
<br/>
<font size="4">	</font><b><font size="4">VOJKO STAROVIĆ (PS SAB):</font></b><font size="4"> Vprašanje – hvala za besedo – vprašanje uporabljati izraze, ki bi rekli, ki se uporablja za njih, da so politično nekorektni, kajne, zdaj govorimo / oglašanje iz dvorane/ kaj? Ali sem te prekinjal, kolega? / oglašanje iz dvorane/ te nisem. Ti pač veš, kaj je neumno, kaj ni neumno, to za sebe govori. Gremo za… vprašanje ni to samo na naši sceni, ampak tudi drugače, v svetu, politično korektni izrazi, kateri so, kateri niso in je včasih to dejansko omejevanje svobode izražanja in če ne moreš izraze uporabit, ki izražajo tisto, kar hočeš povedat in zaobjamejo tiste pojme, dejansko slabimo možnost izražanja.</font><br/>
<font size="4">Samo na drugi strani, ko se o teh stvareh pogovarjamo. Mislim, da je pomembno, ni treba, da v medsebojnih razgovorih in debatah in vlečenju argumentov, uporabljamo slabšalne izraze, kakor smo ga prej slišal, da neumnosti govorim, kajne, ker pač eden lahko samo pametne govori in v Slovarju slovenskega jezika je za cigan – če je kdo uporabil, če pogledate – je uporabljeno, da je to slabšalna oblika za poimenovanje. Torej, nekje, v nekem slovarju, je nek napotek, ki se lahko je naslovil nanj predsednik Državnega zbora in to je to in jaz mislim, da se pridružujem predsednici komisije, da pač zdaj to odločamo, ali je potrebna še kaka dopolnitev k 248. členu ali ne in dajmo o tem odločat. Hvala lepa.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Besedo ima najprej predlagatelj, Zmago Jelinčič Plemeniti. Izvolite.</font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Čisto na kratko.</font><br/>
<font size="4">Te besede so slabšalne. Lahko se uporablja tudi slabšalno. Lahko rečeš nekomu pametnjakovič, seveda v narekovajih, pa naj bi bilo to slabšalno. Gre za bogastvo slovenskega jezika in če je pa to vse skupaj slabšalno, potem pa dajmo zažgat vse knjige od Janeza Trdine, on piše o ciganih, ne piše o Romih.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala.</font><br/>
<font size="4">Besedo ima poslanec Jože Tanko. Izvolite.</font><br/>
<br/>
<b><font size="4">JOŽE TANKO (PS SDS):</font></b><font size="4"> Ja, hvala lepa.</font><br/>
<font size="4">Zdaj, ta tema se nanaša tudi na nas tri, ki tukaj sedimo in smo podpredsedniki in pač v določenih situacijah smo zadolženi tudi za nadomeščanje in podpisovanje aktov, ki se vložijo v Državni zbor. Zdaj, kar zadeva vsebino predlogov, ki jih dobimo, je vse breme na predlagatelju. Zdaj, jaz razumem, da moja naloga, da takrat, ko nadomeščam, samo v tem, da poskrbim, da to teče skladno s Poslovnikom Državnega zbora in jaz sem do zdaj, kljub temu, da je bil eden ali dva primera, bom rekel, opozorila, da poslansko vprašanje, pisno, ni dobro, sem vse podpisal.</font><br/>
<font size="4">Takrat ko sem bil dežuren, ker menim, da vsebina ni moj problem – jaz sem dolžan zadevo sprocesirat, samo, skladno z določbami in takih omejitev, kdo kaj uporabi, kakšno terminologijo uporabi, mi te pristojnosti kot predsednik ali predsedujoči, nimamo za enkrat, kajne. Mi smo dolžni skrbet samo za izvajanje Poslovnika in pa skrbet, da to teče skladno z, ne vem, Ustavo in drugimi akti. Mi teh, bom rekel, vrednostnih kriterijev, enostavno nimamo. To je podobno, kot če bi nekdo napisal namesto milijardo, milijon, v poslanskem vprašanju, </font><br/>
<br/>
<b><font size="4">7. TRAK: (SB) – 9.30</font></b><br/>
<br/>
<font size="4">	(nadaljevanje) je tudi napaka kakorkoli gledamo je pač problem predlagatelja.</font><br/>
<font size="4">Zdaj, jaz v tem primeru, ko prihaja predvsem pri poslanskih vprašanjih do tega ali pa morda pri kakšni obrazložitvi zakona, ki je vložen, pri obrazložitvi zakona bodisi v tem uvodnem delu bodisi pri razlagi členov, to tu bom rekel mi kot podpisniki akta, ki se sprocesira pač nimamo te pristojnosti, razen, če ni zadeva pripravljena v skladu z akti ali je naslovnik napačen, tudi pri poslanskem vprašanju, to so pač dolžan opozoriti. Ali bo nekdo uporabil tak ali drugačen izraz, to pa je stvar predlagatelja, ker tudi odgovoren je za to navsezadnje.</font><br/>
<font size="4">Tako da, jaz v tem primeru mislim, da bi bilo treba te stvari sprocesirati v kolikor nimajo tehničnih napak, če vsebuje tehnično napako zadeva, to je pač eno vprašanje, če je pomanjkljiva v tem delu, to je treba pozvati na dopolnitev in to se tudi naredi vladne službe zakon, ki ni popoln vrnemo nazaj ali pa na predlog vladnih služb v dopolnitev predlagateljem bodisi posameznikom, poslanskim skupinam tudi vladi tudi to se je že zgodilo. Ne posegamo pa v vsebino te stvari, ker iz tega vidika, če bi si ti privoščili, potem bi, če pogledamo kakšno mnenje Zakonodajno-pravne službe mora zavrniti vsak zakon, ki vsebuje protiustavne določbe, recimo ZOFVI. Toliko daleč mi ne moremo iti, mi smo dolžni zadevo vzeti, jo podpisati, dati v postopek in potem se v postopku bodisi v odgovorih Vlade, bodisi v postopku v Državnem zboru zadeve urejajo v skladu z vsebinskimi priporočili ali mnenji in s politično voljo, ki o določeni rešitvi prevlada. To je pač, po moje, temelj teh stvari.</font><br/>
<font size="4">Tako da, jaz kakšnih zadržkov do zdaj kar zadeva vsebinska vprašanja ali pa te stvari nisem niti opazil niti jih nisem akceptiral, tudi če so bila predlagana. Hvala lepa.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa. Želi besedo še kdo?</font><br/>
<font size="4">Poslanec Ivan Hršak, izvolite.</font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Hvala.</font><br/>
<font size="4">Samo za tiste, ki bodo gledali to oddajo, ko sem prej rekel, da mislim, da sem očitno spregledal to poslansko vprašanje, pa moram reči, da ni priloženo poslansko vprašanje k tem gradivu, ampak je odgovor predsednika Državnega zbora v katerem je opisal za kaj gre, zdaj meni je sicer jasno zakaj ga je zavrnil zaradi besede »cigani«, tukaj piše, morali bi biti Romi, ni pa v bistvu vsebina poslanskega vprašanja, toliko samo, da bomo vedeli dejansko, ne da sem slabo gledal gradivo oziroma spregledal, ampak dejansko zdaj vidim v čem je pravzaprav problem, ne bom se pa do tega opredeljeval.</font><br/>
<font size="4">Hvala lepa.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Želi besedo še kdo? V kolikor ne, bi zaključila razpravo k tej točki dnevnega reda. In sicer iz te razprave krajše je bilo zaznati, da ste se predvsem opredeljevali do konkretnega ravnanja predsednika Državnega zbora, nisem pa zaznala potrebe po spremembi, dopolnitvi ali pa razlagi, potrebe po razlagi dodatni 248. člena Poslovnika, zato predlagam, da damo na glasovanje naslednji predlog sklepa. In sicer, »Razlaga 248. člena Poslovnika Državnega zbora ni potrebna.«</font><br/>
<font size="4">Ali želi kdo besedo v zvezi s predlaganim sklepom? V kolikor ne, naj povem, da bomo odločali z navadno večino. Ugotavljam, da smo sklepčni in zato odrejam glasovanje. /oglašanje iz klopi/ da razlaga ali pa sprememba dopolnitev člena ni potrebna. V redu. Potem odrejam glasovanje. 	</font><br/>
<font size="4">                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   </font><b><font size="4">8. TRAK: (SB) – 9.35</font></b><br/>
<br/>
<font size="4">	(nadaljevanje) Glasujemo.</font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je predlagan sklep sprejet.</font><br/>
<font size="4">S tem zaključujem 1. točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG SPREMEMB IN DOPOLNITEV POSLOVNIKA DRŽAVNEGA ZBORA V ZVEZI Z UREDITVIJO PROCESNE IMUNITETE POSLANCEV O DOGOVORU DELA. </font></b><br/>
<font size="4">K tej točki so bili vabljeni mag. Dejan Židan; predsednik Državnega zbora kot predlagatelj, kar sem že uvodoma povedala, da je podal svoje opravičilo zaradi službenih obveznosti, Tina Heferle; podpredsednica Državnega zbora Jože Tanko, podpredsednik Državnega zbora in Branko Simonovič; podpredsednik Državnega zbora.</font><br/>
<font size="4">S sklicem seje ste prejeli naslednje gradivo, ki je bilo objavljeno na spletnih straneh Državnega zbora s sklicem, in sicer, dopis predsednika Državnega zbora, mag. Dejana Židana z dne 14. 11. 2018, delovno gradivo z naslovom trenutna ureditev procesne imunitete poslancev in možne spremembe kadar se poslanec na imuniteto ne sklicuje z dne 12. 11. 2018 in dopis predsednika Državnega zbora mag. Dejana Židana z dne 28. 5. 2019. Z zadnjim dopisom je predsednik Državnega zbora Komisijo za poslovnik seznanil, da je glede na predlog komisije sprejet na prvem nadaljevanju druge seje dne 22. 5. 2019 sklical delovni posvet s podpredsednico in podpredsednikoma Državnega zbora vodje poslanskih skupin in poslancem narodnih skupnosti.</font><br/>
<font size="4">Predsednik zbora nas je obvestil, da je bilo po krajši razpravi mogoče zaključiti, da ustavna sprememba področja imunitete nima podpore ter da vodje poslanskih skupin podpirajo postopek predlagane spremembe Poslovnika Državnega zbora kot je bil komisiji že podan. Glede na povedano bi zato sedaj predlagala, da se na današnji seji v okviru te točke dnevnega reda dogovorimo o načinu nadaljnjega dela Komisije za poslovnik v zvezi z dopisom predsednika Državnega zbora glede priprave predloga novele Poslovnika Državnega zbora v zvezi s procesno imuniteto poslancev.</font><br/>
<font size="4">Predlagala bi, da se danes dogovorimo oziroma določimo rok v katerem bi poslanske skupine in strokovne službe Državnega zbora komisiji predložile pisne predloge za spremembe in dopolnitve Poslovnika v zvezi z vprašanjem procesne imunitete, ki bi jih potem tudi obravnavali. Da bi tako poslanska skupina, torej kot strokovne službe imele na razpolago dovolj časa za pripravo predlogov, predlagam okvirni rok 31. 10. 2019. Nadalje še predlagam, da prav tako do tega datuma, torej do 31. 10. 2019, poslanske skupine posredujejo imena predstavnikov poslanskih skupin, ki bodo sestavljale delovno skupino, ki bo pripravila končno besedilo predloga sprememb in dopolnitev Poslovnika Državnega zbora. predlagam, da bi delovno skupino sestavljali po en predstavnik vsake poslanske skupine Državnega zbora, in sicer po navadi je to bil član Komisije za poslovnik.</font><br/>
<font size="4">Sedaj pa odpiram razpravo in sprašujem, kdo je želi besedo k obravnavani točki? Se strinjate?</font><br/>
<font size="4">Izvolite, Jože Tanko.</font><br/>
<br/>
<b><font size="4">	JOŽE TANKO (PS SDS):</font></b><font size="4"> Hvala lepa.</font><br/>
<font size="4">Zdaj, sicer ne vem ali povsod odločajo posamezni odbori in komisije o vsebinah z delovnega področja? Zato ne vem, zakaj bi tukaj imenovali posebno delovno skupino, ki bo o tem odločala. Odbor za finance obdela proračun brez posebne delovne skupine, zakoni se obravnavajo v Državne zboru brez posebne delovne skupine in jaz mislim, da bi morala Komisija za poslovnik biti sposobna, da to obdela in to materijo povezano z imuniteto brez posebne delovne skupine. Tako da predlagam, da smo mi tisti, ki to naredimo. </font><br/>
<br/>
<b><font size="4">9. TRAK: (SB) – 9.40</font></b><br/>
<br/>
<font size="4">	(nadaljevanje) Jaz nisem pripravljen priti na sejo samo glasovati. Povem naprej. Ker če sem član komisije, želim sodelovati pri procesu in tudi odločati in mislim, da je tako prav. Hvala lepa.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala.</font><br/>
<font size="4">Besedo ima poslanec Matjaž Han. Izvolite. </font><br/>
<br/>
<b><font size="4">	MATJAŽ HAN (PS SD):</font></b><font size="4"> Jaz moram reči, da se strinjam z Jožetom, sploh tudi ker je predsednica že rekla, da je »fajn«, pa da smo v tej delovni skupini ti, ki smo člani Poslovnika, tako da si bomo delali dvakrat delo. Bolj pomembno je, da tisti, ki se uskladimo in uskladimo tukaj v poslovniški skupini, da imamo zato na nek način svoje glasove oziroma teh da pridemo do 60 glasov, to je ključno in se zdi meni predlog, ki ga je Jožef dal, sprejemljiv.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Gospod Ivan Hršak, imate besedo.</font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Hvala za besedo.</font><br/>
<font size="4">Tudi jaz se strinjam, da dejansko v poslanskih skupinah pripravljene predloge, tiste predloge pa bomo člani Komisije za poslovnik tukaj zagovarjali in na koncu dodelali tako, da bo sprejet takšen kakršen mora biti, skratka mi smo to sposobni narediti in podpiram ta predlog. Hvala. </font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Zdaj preden dam nadaljnjo besedo, jaz bi samo želela povedati, da predlog sklepa je bil oblikovan po praksi, ki so pripravile strokovne službe, ker je bilo rečeno, da so se do sedaj spremembe Poslovnika pripravljale delovne skupine, ki so potem pripravile besedilo o katerem so seveda potem odločali člani Komisije za poslovnik. Tako da, zaradi tega je bil predlog takšen kakršnega sem prebrala. Je pa delovna skupina samo pripravila besedilo, ničesar pa ne sprejema.</font><br/>
<font size="4">Sedaj pa predajam besedo poslanki Mateji Udovč. </font><br/>
<br/>
<b><font size="4">	MATEJA UDVOČ (PS SMC): </font></b><font size="4">Hvala lepa za besedo.</font><br/>
<font size="4">Jaz bi pa rada na tej točki samo še enkrat opozorila, da je res, da volje o spremembi Ustave ni, ampak pravica do imunitete je zapisana v ustavi,ki je najvišji pravni akt, prav tako je pravica o imuniteti razložena v Zakonu o poslancih, v Poslovniku je pa samo postopek, ki je vezan na ureditve, ki so določene v višjem pravnem aktu.</font><br/>
<font size="4">In če tukaj povzamem, dajmo si malo osvežit, zakaj nam pravzaprav imuniteta pripada. Imuniteta nam ne pripada zato, ker bi si mi želeli, da bi sami lahko odločali, kdaj se odločamo o imuniteti, konkretno v primeru, jaz se sama sicer imam pravico, da se odločam, da se odpovem imuniteti oziroma se nanjo ne sklicujem, ampak to ne pomeni, da mi jo Državni zbor ne more podeliti. Zakaj? Zato, ker se moram vprašati zakaj mi pripada, ne zato, ker bi bil to moj privilegij, pa zato, ker bi me Ustava oziroma imela tako rada, ampak zato, da država lahko funkcionira, zato, da lahko Državni zbor funkcionira. In če mi spreminjamo Poslovnik, potem je potrebna tudi sprememba Ustave. In jaz mislim, da je mogoče preuranjeno spreminjati Poslovnik, da še enkrat razmišljamo, če je to sploh potrebno, zato, ker trenutno je postopek v Poslovniku v skladu z Ustavo in v skladu z Zakonom o Poslancih. Hvala lepa.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala. </font><br/>
<font size="4">	Želi besedo še kdo? Poslanec Ivan Hršak, izvolite.</font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Hvala za besedo. Jaz sem mnenja, da je potrebno popraviti Poslovnik ravno zaradi tega, ker Mandatno-volilna komisija odloča o zadevi, to se pravi o imuniteti, na katero se poslanec ne sklicuje, to je že 10 let ali več je pravzaprav praksa, da se poslanci ne sklicujejo sami in tudi Državni zbor oziroma Mandatno-volilna komisija ne bi podelila, če bi se poslanec nanjo skliceval. In to je pač nepotrebno delo, za ta primer bi rekel, da bi se Poslovnik spremenil v tej smeri, da če se poslanec ne bo skliceval mandatna komisija o tem predlogu sploh ne bo glasovala.</font><br/>
<font size="4">Je pa potrebno, da se ohrani možnost podelitve imunitete kasneje, če bi Državni zbor videl potrebo, da se ta imuniteta podeli, to se pravi to bi moralo biti ohranjeno, medtem pa, ko to samo zato, da o eni stvari odločaš, ko se niti sam ne sklicuje, je nesmisel in jaz sem prepričan, da je potrebno ta Poslovnik spremeniti. </font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa. </font><br/>
<br/>
<b><font size="4">10. TRAK: (SB) – 9.45</font></b><br/>
<br/>
<font size="4">	(nadaljevanje) Besedo ima poslanec Jože Tanko. Izvolite.</font><br/>
<br/>
<b><font size="4">	JOŽE TANKO (PS SDS):</font></b><font size="4"> Hvala lepa.</font><br/>
<font size="4">Glejte, saj kar zadeva tehnično izpeljavo postopka glede imunitete, se poslovniško pogovarjamo, mi se ne pogovarjamo o ustavni ureditvi, ker za ta postopek ni soglasja. Tukaj imamo v bistvu dve stvari za na nek način za urediti ali pa za razmisliti, eno je to kar je Ivan omenil, to se pravi ali se tisti, ki je v postopku sklicuje ali ne sklicuje na imuniteto in postopek. In drugo je tudi ta problem, da na mandatni komisiji še to odloča na zaprti seji, na Državnem zboru pa na javni seji. To so pa postopkovne zadeve in jaz mislim, da bi morali, no, v tem primeru, se da določene stvari tudi izboljšati, ker ni smiselno, da tisti, ki se ne sklicuje na imuniteto, da se obravnava tako na zaprti seji Mandatno-volilne komisije kot na javni seji Državnega zbora. proti tistemu naj steče postopek normalno naprej. Tam je nek rok, lahko najbrž mu predpiše sodišče lahko, če se sklicuje ali ne in od tu naprej, če se ne sklicuje stečejo postopki avtomatsko lahko naprej. In jaz predlagam, da vseeno to materijo vzamemo v roke s tega procesnega vidika in da se dogovorimo in pripravimo tudi morebitno spremembo Poslovnika za en ali drug primer, ki so obravnavani na en ali na drugi način, da se vsaj postopek poenoti.</font><br/>
<font size="4">Tako da, v tem smislu je poslovniško možno poseči v obravnavo tega predloga, ne pa v tisti ustavni del, ki pa bi govoril o tem kaj in na kakšen način, kaj pade v imuniteto. Ta postopek pa mislim, da je treba urediti vseeno, ker je cel kup zapletov po nepotrebnem, cel kup stvari je povezanih tudi z javno diskreditacijo ljudi, ki pridejo na tak ali drugačen način v postopek, upravičeno ali neupravičeno, še to se pojavi in mislim, da lahko tukaj naredimo bistven korak k temu procesnemu izboljšanju na področju odločanja glede imunitete. Hvala lepa. </font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Besedo ima poslanka Mateja Udovč. Izvolite. </font><br/>
<br/>
<b><font size="4">	MATEJA UDOVČ (PS SMC):</font></b><font size="4"> Hvala za besedo. </font><br/>
<font size="4">	Jaz bi še enkrat rada opozorila, da je trenutno Poslovnik napisan v skladu z Ustavo in z vsemi višjimi pravnimi akti, ki urejajo poslansko imuniteto. Je že res, kolega Hršak, da je ogromno primerov, kjer je mogoče to za vas po vaših besedah izguba časa, da se MVK sestaja in da če se nekdo ne sklicuje na imuniteto in mu je ne priznava. Ampak jaz ne verjamem, da mi lahko zajamemo vse primere, to pomeni, da nikoli mi ne moremo vedeti, da se ne bo enkrat zgodil primer, ko pa bi Državni zbor moral podeliti imuniteto, pa ne verjamem, da bi mi lahko tako podrobno vse te primere napisali, da bi lahko vse skupaj zajeli.</font><br/>
<font size="4">Tako da, še enkrat poudarjam trenutno je Poslovnik napisan v skladu z Ustavo in z višjimi pravnimi akti, če pa bi bilo potrebno, da bi prišlo do te spremembe, potem je pa, tako kot smo že ugotovili na prejšnji seji, je potrebno urediti spremembo Ustave. Hvala lepa.</font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala.</font><br/>
<font size="4">Besedo ima poslanec Ivan Hršak. Izvolite. </font><br/>
<br/>
<b><font size="4">	IVAN HRŠAK (PS DeSUS):</font></b><font size="4"> Hvala za besedo. </font><br/>
<font size="4">	Kolegica Mateja, nisi me dobro poslušala. Jaz sem rekel, da kadar se poslanec ne sklicuje na imuniteto o tem je brezpredmetno, da Mandatno-volilna komisija odloča, moramo pa zadržati možnost, če bo Državni zbor naknadno, da bi bila potreba, da podeli, da ima možnost podeliti poslancem imuniteto. To sem rekel in v tej smeri bi potem oblikovali spremembe Poslovnika. Hvala. </font><br/>
<br/>
<b><font size="4">	PREDSEDNICA KARMEN FURMAN:</font></b><font size="4"> Hvala lepa. </font><br/>
<font size="4">	Besedo ima poslanec Jože Tanko. Izvolite. </font><br/>
<br/>
<b><font size="4">	JOŽE TANKO (PS SDS):</font></b><font size="4"> Hvala lepa. Glejte, ta postopek, ki, če se bomo tako odločili, ki bo stekel, bo tako ali tako potekal tudi najbrž z mnenji, ki jih bomo pridobili o tem postopku, recimo pravne službe, ZPS-a Državnega zbora. Tako da, jaz tu ne vidim nobene bojazni, </font><br/>
<br/>
<b><font size="4">11. TRAK: (TB) – 9.50</font></b><br/>
<br/>
<font size="4">	(nadaljevanje) da bi karkoli odločali, sploh ker je treba dobit dve tretjini prisotnih, da se ta sprememba ne bi naredila skladno z ustavno pravno podlagi. Se pa da, po moje in mislim, da je prav, da se določene korekture naredijo. Ta imuniteta, ki je določena v Ustavi, je imuniteta, ni pravica poslanca, ampak pravica Državnega zbora, da o tem se odloči, ampak lahko se tej pravici tudi izogne. Jaz mislim, da to ni v Ustavo toliko napisano, da se poslanec, ki pride v postopek, ne sme odpovedat, kajne, zahtevi za imuniteto. Zdaj, če bo prevladal, bom rekel, javni interes. To se pravi da, bi poslanec pa moral biti v Državnem zboru, lahko pa tudi v Državnem zboru odločamo drugače, tako kot je zdaj narejeno, saj ni nobenega problema. Toliko da…</font><br/>
<font size="4">	Še enkrat bi rad povedal no, da ta postopek, kajne, bo za ta postopek sprememb, ki bo potekal, bomo pač morali pridobiti tudi mnenja, ustrezna mnenja, ki so pravzaprav zaradi narave dela Državnega zbora, neizbežne. Saj Zakon o postopku oziroma mnenje Zakonodajno-pravne službe je pri kateremkoli aktu v Državnem zboru neizbežno in tudi tu se temu ne bomo mogli izognit. Hvala lepa.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala.</font><br/>
<font size="4">	Besedo ima poslanka Mateja Udovč. Izvoli.</font><br/>
<br/>
<b><font size="4">MATEJA UDOVČ (PS SMC):</font></b><font size="4"> Hvala.</font><br/>
<font size="4">Jaz se z vami ne strinjam, ki razlagate Ustavo da, se poslanec lahko sam odloča, kdaj mu imuniteta pripada in kdaj ne. Imuniteta je ustanovljena v javnem interesu, ker je neposredno namenjena zagotovitvi nemotenega delovanja parlamenta in njegovih članov. Imuniteta poslancev torej ni vzpostavljena zaradi interesa poslancev kot posameznikov, ampak gre za zagotavljanje nemotenega dela parlamenta, zato jaz, zato jaz na tej točki še enkrat poudarjam, da to ni pravica posameznika, posameznega poslanca, da se sam odloča, kdaj mu imuniteta pripada in kdaj ne.</font><br/>
<font size="4">O temu lahko odloča le Državni zbor in, glejte, ne verjamem, da bomo lahko, je res, še enkrat poudarjam, da je res, da v ogromnih primerih, ko se ni izkliceval poslanec na imuniteti, bom rekla, lahko je, nisem šla statistike gledat, lahko da je bilo v 99 procentih da, ni bilo potrebno in neupravičeno, ampak, nekoč, nekje, se bo zgodil primer, ko bo pa to potrebno. Tako da, še enkrat, če bomo posegal v popravek Poslovnika, jaz predlagam, da gre to skupaj vzporedno s popravkom Ustave. Hvala.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala.</font><br/>
<font size="4">Besedo še ima, pred vami, gospod Ivan Hršak. Izvolite.</font><br/>
<br/>
<b><font size="4">IVAN HRŠAK (PS DeSUS):</font></b><font size="4"> Hvala za besedo, predsednica.</font><br/>
<font size="4">Ja, še enkrat bi ponovil, saj govorimo, saj imuniteta ni pravica poslanca. Podelitev imunitete je pravica, bi rekel, Državnega zbora in to možnost bomo obdržali v primeru, seveda, da, če imuniteta mu ne bi bila podana, Državni zbor ne bi mogel normalno funkcionirati. Gre se za to, da se zagotovi normalno funkcioniranje Državnega zbora in mu v določenem momentu kasneje lahko Državni zbor, določenemu poslancu podeli imuniteto in to je v bistvu vse. Mi vemo, da ni to pravica poslanca, ampak poslanec pa lahko se sam odpove imuniteti – to smo pa zdaj že, da ne bom ponavljal, večkrat, je pa jasno.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Kolega Matjaž Han, izvolite.</font><br/>
<br/>
<b><font size="4">MATJAŽ HAN (PS SD):</font></b><font size="4"> Hvala, predsednica.</font><br/>
<font size="4">Zdaj, da gremo mogoče malo iz te vsebine ven, ker ste se eni zakopali noter in berete in »čitate« in ne znate ven priti. Mi imamo Poslovnik, ki ga na nek način uporabljamo že vrsto let in verjamem, da vsi ugotavljamo, da je kdaj ta Poslovnik, bom uporabil besedo - zastarel – da je kak člen nepotreben, da nas ovira pri delu in tako naprej in, v tem primeru, ko govorimo o imuniteti, smo videli, da je ta Poslovnik, ni okej, no, ni okej, in verjetno je še kak člen, ki nas ovira.</font><br/>
<font size="4">Mi zdaj danes lahko govorimo tudi o poslanskih vprašanjih, ki, vsi zahtevamo potem tretjo možnost, da bi razpravljali na naslednji seji o poslanskem vprašanju. Včasih smo imeli, da smo lahko »obrazlagal« ta glas, potem ko smo glasoval, zdaj ga ne »obrazlagamo« več glas. Meni se zdi pa to sploh »idiotizem« - se opravičujem – in sploh ne bi smel tega bit, bi mogli še to spremenit.</font><br/>
<br/>
<b><font size="4">12. TRAK: (TB) – 9.55</font></b><br/>
<br/>
<font size="4">	(nadaljevanje) Govorim, da bi lahko razpravljal naslednjo sejo, zato ker, v poslanskih vprašanjih, tudi če gre skozi sito, bom rekel, da glasujemo, na naslednji seji samo govorimo, nobenega sklepa ne sprejmemo in takih zadev je v Poslovniku še kar nekaj in zato Poslovnik spreminjamo in tudi pri tej imuniteti smo rekli, ne vem, bom zdaj zelo, pa ne zamerit, Luka, tvoj primer dal – veste, tisti nasprotniki, ki Luke ne marajo, aha, saj zdaj bo ta na sodišče prišel, zdaj je pa ne vem kaj na tem svetu naredil.</font><br/>
<font size="4">Mislim, ali se mora nekatere stvari, moramo avtomatsko dati iz mize na takšen in drugačen način, ker Luka Mesec, zato ker je zdaj v nekem sporu, na sodišču, še ni lump, absolutno ni lump, kajne? Ampak, ko se v parlamentu pogovarjamo o tem, ali sprejmeš imuniteto ali Luka Mesec ne sprejme imunitete, seveda oni na desni strani, aha, saj ta je pa na sodišču. Mislim, bodimo malo, bodimo majčkeno realni in malo včasih gremo izven teh besed, ki so zapisane, pa bodimo, pa spremenimo Poslovnik, da nam bo mogoče lažje delat in zato se mi zdi, da je prav, da gremo v to spremembo. Hvala.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Želi besedo še kdo od prisotnih članov komisije?</font><br/>
<font size="4">V kolikor… ja, izvolite, poslanka Mateja Udovč.</font><br/>
<br/>
<b><font size="4">MATEJA UDOVČ (PS SMC):</font></b><font size="4"> Ja, spoštovani kolega Han, jaz se z vami ne strinjam.</font><br/>
<font size="4">Jaz obžalujem primer Luke Meseca, pa se opravičujem, ampak dajmo pogledat, je res, kaj pa če se bo nekdo iz izvršilne ali pa sodne oblasti, bo stopil in onemogočil delo poslancem, da bo prišel primer, na katerega mi ne moremo vplivat, tako kot je se njemu zgodilo – nekdo, ki ga ne mara, ga je dal na sodišče in zdaj se o temu odloča. Nekje, glejte, nikoli ne veste, kdaj se lahko naredi zarota. Govorimo o abstraktnih primerih, ki se lahko zgodijo na državni ravni, lahko se zgodijo in on se ne bo skliceval v tisti situaciji na imuniteto in poglejte, Državni zbor o temu ne bo odločal, zato ker v Poslovniku potem tega ne bo navedeno.</font><br/>
<font size="4">Glejte, jaz se še enkrat pravim, ne bomo mogli zajet popolnoma vseh primerov, ki jih, ki se lahko zgodijo. Trenutno, hipotetično, ampak se lahko zgodijo in kasnejša generacija, ko mene, vas, in drugih mogoče tukaj ne bo, se bojo spraševal, kako so lahko o temu segmentu, pa tako trapast popravil Poslovnik, če Ustava in drugi zakoni, višji, to določajo. Hvala lepa.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Besedo ima poslanec Jože Tanko. Izvolite.</font><br/>
<br/>
<b><font size="4">JOŽE TANKO (PS SDS):</font></b><font size="4"> Ja, hvala lepa.</font><br/>
<font size="4">Zdaj jaz ne vem, jaz si tu pravzaprav tako suvereno ne bi drznil sodit, ali je to absolutno skladno z Ustavo ali ne. To vemo. Drugič vemo, da se stvari tudi spreminjajo, tudi dozorijo, na drug način, ker se pač skozi uporabo določenih stvari pokažejo določene slabosti. Tako ali tako povsod je potrebna, v vsakem tehnološkem postopku, kakšna novelacija, sicer ne bi bilo nobenega razvoja – ne družbe, ne tehnike – in mi zdaj govorimo samo o tem, da bi sprožili začetek postopka preverbe ali pa možnosti, se to morda uredi tudi na kakšen drug, postopkovno drug način, ne vsebinski, ampak postopkovno drug način in jaz mislim, da je naša odgovornost, da ta hip po, ne vem, od 2002 mislim to besedilo velja do zdaj, kajne, po sedemnajstih letih najbrž so kakšna spoznanja tudi na tem področju lahko drugačna, kot so bila takrat, ko se je to pisalo.</font><br/>
<font size="4">Nekaj sprememb smo uspeli že v preteklosti naredit, pa ni bilo nobene, kakšne posebne zamere. Vseh se ni dalo, ker pač ni bilo ustreznega soglasja, tu pa se odločamo ta hip samo o tem, ali sploh sprožimo postopek, kako bi mogoče to tehnično, postopkovno drugače uredili in to, na kakšen način bi se sploh lotili tega – ali bomo delali kot Komisija za poslovnik ali v kakšnem ožjem, bom rekel v narekovaju, v senatu. Samo o tem se odločamo.</font><br/>
<font size="4">Zdaj, kakšna bo vsebina na koncu, če bo sprejemljiva, če bo</font><br/>
<br/>
<b><font size="4">13. TRAK: (TB) - 10.00</font></b><br/>
<br/>
<font size="4">	(nadaljevanje) tam se odločamo.</font><br/>
<font size="4">Zdaj, kakšna bo vsebina na koncu, če bo sprejemljiva, če bo sploh kaj možno naredit, to se bo šele pokazalo na koncu postopka in jaz bom rekel takoj, apriori, da je pa zadeva nespremenljiva, na tem področju ne bi stvari postavil in jih ne bi zastavil. Ideje so različne, ljudje, tudi tisti, ki so bili v postopkih imunitetne, ne po svoji volji, ampak zaradi pravila, se pač predlagajo drugačne ureditve. Zdi se vsem smiselno, da je to drugače urejeno in bomo videli, ali to, se da naredit ali se ne da naredit, skladno z tudi stavo, navsezadnje. Zato bom pa tudi, sem že prej povedal, morali dobit stališča, mnenja službe, ki v tem Državnem zboru napotuje ali pa korigira akte, ki pridejo na način skladnosti z Ustavo.</font><br/>
<font size="4">Tako da, ne vidim jaz tukaj kakšnega posebnega, potrebne, oziroma strahu, da bi zdaj že preden se sploh lotimo tega, bi rekel, sejali kakšen strah ali pa postavljal kakšne blokade. Preverimo. Če bomo znali, bomo naredili, če ne bomo znali, bo ostalo. Zdaj tukaj kakšne, bom rekel, vnaprejšnje diskvalifikacije za, bom rekel, preverbo postopka, mislim, da ne bi smelo bit. Hvala lepa.</font><br/>
<br/>
<b><font size="4">PREDSEDNICA KARMEN FURMAN:</font></b><font size="4"> Hvala lepa.</font><br/>
<font size="4">Želi besedo še kdo izmed članov komisije? V kolikor ne, glede na vsebino vaše razprave, kolikor je bilo za razumet, potem predlagan sklep glede oblikovanja delovne skupine ni potreben in zato bi predlagala, da izglasujemo zgolj o naslednjem predlogu sklepa in sicer: »Komisija za poslovnik prosi poslanske skupine in strokovne službe Državnega zbora, da ji do 31. oktobra 2019 posredujejo pisne predloge za spremembe in dopolnitve Poslovnika Državnega zbora, v zvezi s procesno imuniteto poslancev, ki naj bodo v obliki členov in z obrazložitvijo.«</font><br/>
<font size="4">Ali morda želi kdo besedo k predlaganemu sklepu? V kolikor ne, prehajamo na odločanje. Tudi tokrat, z navadno večino, s pomočjo glasovalne naprave, ugotavljam, da smo sklepčni. Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Ugotavljam, da je predlagan sklep sprejet.</font><br/>
<font size="4">S tem zaključujem 2. točko dnevnega reda.</font><br/>
<br/>
<font size="4">Prehajamo na </font><b><font size="4">3. TOČKO DNEVNEGA REDA – RAZNO.</font></b><font size="4"> Želi kdo besedo k tej točki? V kolikor ne, hvala lepa za vašo udeležbo. Zaključujem 4. sejo Komisije za poslovnik in vam želim lep dan še naprej.</font><br/>
<br/>
<b><font size="4">Seja je bila končana 3. julija 2019 ob 10.03.</font></b>
</root>