<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">74. seja</font></b><br/>
<br/>
<b><font size="4">(24. februar 2021)</font></b><br/>
</p></div><br/>
<b><font size="4">Sejo je vodila Monika Gregorčič, predsednica Odbora za zunanjo politiko.</font></b><br/>
<b><font size="4">Seja se je začela ob 9.01.</font></b><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Dobro jutro. Spoštovane kolegice in kolegi.</font><br/>
<font size="4"> Začenjam 74. sejo Odbora za zunanjo politiko. Na začetku vas kot običajno vljudno prosim, da glede na zdravstvena napotila tekom celotne seje vzdržujete in spoštujete medsebojno predpisano razdaljo in nosite zaščitne maske. Članice in člane odbora tudi prosim, da preverite ali imate identifikacijsko kartico. </font><br/>
<font size="4">Obveščam vas, da sem prejela obvestilo o upravičeni odsotnosti z današnje seje za dr. Mateja Tašner Vatovca iz Poslanske skupine Levica. Danes pa so z nami na seji s pooblastili naslednje poslanke in poslanci: gospod Jože Lenart, Poslanska skupina LMŠ nadomešča gospoda Marjana Šarca; gospod Leon Merjasec, Poslanska skupina SDS nadomešča gospoda Marijana Pojbiča; gospod Andrej Černigoj, Poslanska skupina NSi, nadomešča gospoda Blaža Pavlina; mag. Andrej Rajh, Poslanska skupina SAB, nadomešča mag. Alenko Bratušek. Drugih pooblastil pa ni.</font><br/>
<font size="4">Lepo pozdravljam vse prisotne. Obveščam vas, da je z današnje seje upravičeno zaradi službene odsotnosti odsoten minister za zunanje zadeve dr. Anže Logar. Z nami pa je državni sekretar na Ministrstvu za zunanje zadeve gospod Gašper Dovžan. </font><br/>
<font size="4">Prehajam na določitev dnevnega reda seje Odbora. 19. februarja ste prejeli tudi predlog za širitev dnevnega reda s točko 1a. – pobuda za sklenitev Sporazuma o zračnih prevozih med Vlado Republike Slovenije in Vlado Federativne republike Brazilije. Glasovali bomo o predlogu za širitev s točko 1a. Pričenjam glasovanje.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Širitev je izglasovana. </font><br/>
<font size="4">Tako je določen dnevni red seje, kot je bil predlagan s sklicem in s to izglasovano širitvijo. </font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO. </font></b><font size="4">Za začetek samo, da ponovim smiselno uporabo Poslovnika, ustna predstavitev poslanskega vprašanja traja tri minute, dopolnilno vprašanje poslanca dve minuti in poslanec lahko na eni seji zastavi največ dve ustni vprašanji. Prvi za vprašanje dobi besedo gospod Nik Prebil. Izvolite. </font><br/>
<br/>
<b><font size="4">NIK PREBIL (PS LMŠ): </font></b><font size="4">Najlepša hvala spoštovana predsednica, državni sekretar in ekipa, kolegice in kolegi dobro jutro. </font><br/>
<font size="4">Moje vprašanje danes, v bistvu imam dve, ampak sta vsebinske narave, tako da jaz državni sekretar verjamem, da po pooblastilu ministra boste na to brez težav odgovorili. In sicer prvo se nanaša na imenovanja veleposlanikov. Namreč že nekaj časa krožijo informacije, da se pripravljajo menjave določenih veleposlanikov, nekaterim se izteka mandat. </font><br/>
<br/>
<b><font size="4">2. TRAK: (MK) – 9.05</font></b><br/>
<br/>
<font size="4">	(nadaljevanje) Zadnja informacija pa kaže na to, da se nekatere menjave vseeno ne bodo zgodile, kot so bile načrtovane oziroma kot jih je na začetku prevzema mandata obljubljal minister Logar. Zdaj, zadnja odločitev torej, da se mandat podaljša šestim veleposlanikom torej v Bruslju, Berlinu, Teheranu, Trstu in Haagu je pravzaprav kontradiktorna temu, kar je razlagal minister, ne glede na to, da je neka stalna praksa, da se v času pred predsedovanjem takšne menjave veleposlanikov ne storijo in se seveda podaljša mandat ravno iz razloga kontinuiranega delovanja. </font><br/>
<font size="4">Tako, da moje ključno vprašanje tukaj je predvsem torej: zakaj je torej mandat zgolj tem šestim veleposlanikom in ali se bodo menjave tistih, ki še ostajajo zgodile tudi pred predsedovanjem, po kakšni metodologiji je šlo za takšne menjave, torej da so izpostavljeni zgolj šesti in koliko imenovanj veleposlanikov lahko pričakujemo v kratkem? To je kar se tiče prvega vprašanja. </font><br/>
<font size="4">Moje drugo vprašanje pa je vezano na odnose Evropske unije s tretjimi državami, in sicer kar nekaj časa se že pogovarjamo o trajnostnem razvoju, o migracijah, o aktivni vloge Slovenije pri teh vprašanjih in pri vsem tem je velikokrat izpostavljena ponovna popolna vzpostavitev schengenskega območja, ki jo seveda sam kot tudi LMŠ zagovarjamo. Le to bo mogoče pa z nekim učinkovitim sodelovanjem z državami izvora. In ena od teh je vsekakor Sahel. S podnebnimi izzivi, ki se tudi soočamo tako v Evropski uniji kot z migracijami so vsekakor te države na tem območju izrednega pomena, nenazadnje vemo, da ravno nap področju Sahela prihaja do enih večjih podnebnih sprememb, zaradi širjenja puščave oziroma dezertifikacije. </font><br/>
<font size="4">Ker pa je strategija EU na tem področju že v bistvu zelo zastarela, namreč iz leta 2011 sem mnenja, da bi morali razviti novo strategijo za to območje, tako da je moje vprašanje naslednje: kakšni premiki na ravni Evropske unije, morda že sedaj s strani portugalskega predsedstva se dogaja, da bi se nova strategija Evropske unije za Sahel oblikovala in pa ali Republika Slovenija v času svojega predsedovanja temu območju namenja kakršnokoli pozornost oziroma naslavljanje tematike, da bi do oblikovanja strategij Evropske unije za Sahel tudi prišlo? Predsednica se opravičujem, če sem bil malce daljši. Hvala. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Naslednja na vrsti za postavitev vprašanja gospa Lidija Divjak Mirnik. Izvolite. </font><br/>
<br/>
<b><font size="4">LIDIJA DIVJAK MIRNIK (PS LMŠ): </font></b><font size="4">Dobro jutro. Hvala lepa za besedo. Jaz imam sicer vprašanje namenjeno ministru Logarju. Če boste lahko spoštovani gospod državni sekretar odgovorili, okej, če ne pa tudi ne bom jezna, ker ga bom tudi pisno postavila. </font><br/>
<font size="4">Namreč, glasi se pa takole: v strategiji v zunanji politiki Republike Slovenije je izpostavljeno naslednje, citiram: je zdaj v ospredju doseganje prepoznavnosti in ugleda Republike Slovenije kot države in pa dalje citat, hitra sposobnost prilagajanja spremembam v svetu omogoča krepitev prepoznavnosti in ugleda Republike Slovenije, kakor tudi uveljavljanje naših vrednot in interesov. V zadnjem času pa smo pravzaprav priča, da ne rečem neprestanim spodrsljajem, ki se dogajajo predsedniku Vlade na tem področju in seveda škodujejo ugledu Republike Slovenije, definitivno. To so seveda vsi tisti njegovi znameniti twitti. Zadnji primer se mu je zgodil ob komentiranju članka Politica Lili Bayer preko družbenega omrežja Twitter. Tam je gospod predsednik Vlade očital naslednje, citiram: očitno je bilo Lili Bayer naročeno, naj ne pove resnice, zato je citirala večinoma neznane vire ekstremne Levice in namerno ni upoštevala virov z imenom in integriteto, konec navedka. In to se mu je zgodilo, dobro še tisti »laying for living«, pa tiste znamenitosti, ki se mu dogajajo v zadnjem času, pa okej. </font><br/>
<br/>
<b><font size="4">3. TRAK: (MK) – 9.10</font></b><br/>
<br/>
<font size="4">	(nadaljevanje) To se mu dogaja namreč le nekaj mesecev pred predsedovanjem Slovenije Svetu EU, kar je pravzaprav zaskrbljujoče, zato ker imamo občutek, da želi predsednik Vlade seveda vplivati na medije in seveda pokazati, da ne spoštuje svobode izražanja novinarjev ter komentira mnenje, s katerimi se ne strinja. Zdaj seveda s tem lahko namiguje tudi na usmeritev Vlade Republike Slovenije, da bo komentirala čisto vse članke, ki seveda ne bodo v skladu z mnenjem predsednika Vlade. In to je zelo zaskrbljujoče, vsaj kar se tiče stranke LMŠ. </font><br/>
<font size="4">	Zato me zanima naslednje: kako bo Slovenija odprla poglavja vladavine prava ob tej očitni vojni zmedi, ki se jo gre predsednik Vlade in pa drugič, če bi bil seveda gospod Logar tukaj, bi ga vprašala, ali smo to vojno zdaj preselili že na mednarodno področje in ali zdaj samo se ne prepiramo slovenski mediji, zdaj še dodatno prepiramo tudi s tujimi mediji in kaj to seveda pomeni. In, če bi bil gospod Logar tukaj bi ga vprašala tudi ali se mora on zaradi tega kaj opravičevati, zaradi vseh teh spodrsljajev, ki si jih privošči naš predsednik Vlade. Ne bom pa dalje razvijala zadeve, ker kot rečeno ministra tukaj ni. Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Spoštovana poslanka vaše vprašanje se je le v manjši meri dotikalo zunanjepolitičnih tem, tako da tudi v odgovoru je možno in dopustno, da se bo državni sekretar omejil le na zunanjepolitično dimenzijo. Naslednji je na vrsti za vprašanje gospod Andrej Černigoj. Izvolite. </font><br/>
<br/>
<b><font size="4">ANDREJ ČERNIGOJ (PS NSi): </font></b><font size="4">Spoštovana gospa predsedujoča, hvala za besedo. Spoštovana državna sekretarja, kolegice in kolegi. Gospoda državnega sekretarja, gospoda Gašperja Dovžana, državnega sekretarja na Ministrstvu za zunanje zadeve imam v bistvu vprašanje: rad bi najprej uvodoma obvestil, da kot predsednik prijateljstva med Slovenijo in Armenijo smo imeli včeraj prvi sestanek z veleposlanikom in moram reči, tukaj iz tega sledi tudi moje vprašanje, da me zanima, ali zunanje ministrstvo podrobno spremlja dogajanje v Armeniji in v Gorskem Karabahu, predvsem v povezavi tudi z ohranjanjem kulturne dediščine? Hvala za odgovor. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Še mag. Andrej Rajh, izvolite. </font><br/>
<br/>
<b><font size="4">MAG. ANDREJ RAJH (PS SAB): </font></b><font size="4">Hvala lepa. Spoštovani državni sekretar moje vprašanje se pa predvsem nanaša na odnose s Kitajsko. Vemo, da je pred približno dvema tednoma potekalo virtualno srečanje iniciative 17+1 in običajno je, da se s strani vabljenih držav te iniciative udeležijo bodisi predsednik države ali predsednik Vlade. Tokrat se je prvič zgodilo, da na to srečanje predsednik Vlade ni prišel in ga je v bistvu predstavljal predsednik, torej minister za gospodarstvo. Mene zanima ali to pomeni, da se odnosi s Kitajsko, ki je velesila na nek način ohlajajo, da se postavljajo v drugi plan, če v tem smislu ne pride enakovreden sogovornik s strani naše države na razgovor. Vemo, da je zaradi epidemije to srečanje potekalo virtualno, tako da bi jaz zelo težko razumel, da si najvišji slovenski funkcionarji, torej bodisi predsednik Vlade, bodisi predsednik države, ne bi mogla najti časa za aktivno delovanje na tem srečanju. Imamo pa nekako občutek, da so pa manjkale predvsem države, ki so podpisale, ki so z Ameriko, torej z Združenimi državami Amerike podpisale določen sporazum o tehnologiji 5G in torej mene predvsem zanima, kako bomo mi tudi v prihodnje sodelovali s Kitajsko – ali jo razumemo kot en pomemben strateški partner tudi v luči tega, da je Slovenija z določenimi </font><br/>
<br/>
<b><font size="4">4. TRAK: (MK) – 9.15</font></b><br/>
<br/>
<font size="4">(nadaljevanje) protikoronskimi ukrepi in zakonodajo omejila dostop njihovih podjetij na naš trg. Predvsem pa me zanima ali bo taka omejitev pomenila tudi to, da naša podjetja na trg Ljudske republike, torej na trg Kitajske ne bodo več tako enako svobodno dostopala? Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Še gospod Jože Lenart, izvolite. </font><br/>
<br/>
<b><font size="4">JOŽE LENART (PS LMŠ): </font></b><font size="4">Hvala lepa. Zelo konkretno vprašanje, glede na deljenje twitta predsednika Vlade, ki je seveda dregnil v zelo občutljivo področje. Glejte, islamska skupnost v Sloveniji so izrazili zelo veliko presenečenje, ker je premier Janez Janša na družbenem omrežju delil twitt po katerem je Koran knjiga, ki je povzročila največ smrti, trpljenja, zatiranja, osiromašenja in družbene zaostalosti. Takšen način obravnavanja islamske knjige ostro obsoja in so prepričani, da mora države, ki bo predsedovala Evropski uniji skrbeti za spoštovanje drugih religij in kultur. </font><br/>
<font size="4">Seveda konkretno vprašanje, ali se moramo zdaj v Sloveniji bati za našo varnost ali je naša varnost sedaj ogrožena, glede na to, ker vemo, kaj je tudi v zgodovini, kakšne so bile posledice, če je kdo dregnil v tako področje in obsojal, poznamo tudi tisto knjigo, v Franciji, kaj se je potem dogajalo – kaj takšni načini pomenijo za Slovenijo in kot tudi osebno zelo obsojam, obsojam takšna dejanja predsednika Vlade, da potem ogroža našo varnost državljank in državljanov Slovenije?</font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Tudi vaše vprašanje je šlo daleč izven zunanjepolitičnih okvirov. Morda primerno, da tovrstno vprašanje zastavite na plenarni seji kot ustno ali pa pisno poslansko vprašanje. V odgovoru državnega sekretarja pa je odvisno, kakšno širino bo podal odgovor. Prosim? Postopkovno gospa Lidija Divjak Mirnik.</font><br/>
<br/>
<b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa spoštovana gospa predsednica. Jaz bi vas vljudno prosila, da si ne jemljete pravice ocenjevati vprašanj, ki jih postavljamo poslanci in odločati o tem, kaj nam lahko državni sekretar odgovori da ali ne. To ni vaša pravica in vas vljudno prosim, da pustite to svobodo poslancem, da vprašamo tukaj, kar nas pač zanima, seveda v skladu s tem, na katerem odboru smo. In jaz in kolega Jože sva postavila vprašanje, ki je zelo primerno za ta odbor. Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala za vaše opozorilo oziroma predlog. Bi pa želela samo pojasniti, da imamo v Državnem zboru sprejet in veljaven odlok o ustanovitvi delovnih teles, ki določa pristojnosti delovnih teles, tudi tega zunanjepolitičnega odbora, tako da moje opozorilo ali pa prošnja je šla v tej smeri, da se omejimo na zunanjepolitične teme. Besedo pa dajem za odgovore državnemu sekretarju gospodu Gašperju Dovžanu. Izvolite. </font><br/>
<br/>
<b><font size="4">GAŠPER DOVŽAN: </font></b><font size="4">Hvala lepa predsedujoča. Spoštovane poslanke in poslanci. </font><br/>
<font size="4">Najprej mi dovolite, da opravičim ministra dr. Anžeta Logarja, ki je danes na obisku v Luksemburgu in je prosil, da se tega zasedanja udeležim sam. </font><br/>
<font size="4">Kar zadeva vprašanj. Prvo vprašanj se nanaša na imenovanje veleposlanikov. Zdaj jaz te postopke težko komentiram, glede na to, da pravzaprav vsa ta imenovanja potekajo, so vsi dokumenti tudi označeni s stopnjo tajnosti, vsi vemo, zakaj je temu tako. Lahko pa na splošno rečem, da seveda samo predsedovanje ni takšna okoliščina, ki bi katerikoli akt ali pravilnik narekoval podaljšanje sistematično za vse. Imamo pa seveda možnost podaljševanja, če to narekujejo kadrovske oziroma delovne potrebe ali pa kakšni družinski razlogi: šolanje otrok in tako naprej. Tako da izjave ministra, na katere se je poslanec Prebil skliceval so se nanašale na to. </font><br/>
<br/>
<b><font size="4">5. TRAK: (MK) – 9.20</font></b><br/>
<br/>
<font size="4">(nadaljevanje) In kot vem je pač tudi v tem smislu so se odvrteli in se še vrtijo vsi ti postopki, ki pa jih konkretno kot rečeno ne morem komentirati. Tudi številke, ki ste jih omenjali mi niso znane in mislim, da je prezgodaj to zaradi zaupnosti teh postopkov komentirati. </font><br/>
<font size="4">Kar zadeva odnosov EU s tretjimi državami, vprašanje schengena in Sahela. To je seveda široko vprašanje, seveda Evropska unija se trudi, da okrepi svoje instrumente, ki jih ima na razpolago s tretjimi državami, ključni pri tem je torej evropski mirovni sklad, nekaj o tem poteka, torej razprava o tem je potekala denimo že včeraj na Odboru za obrambo, kaj to je, zakaj to je. Ampak ideja je seveda, da imamo še dodatna sredstva, ki pomagajo pri stabilizaciji držav, ki so iz takšnih ali drugačnih razlogov nekako varnostno v težavah in je to pomembno tudi za Evropsko unijo. </font><br/>
<font size="4">Kar zadeva vprašanje ugleda in twittov, to bi se res omejil na zunanjepolitično dimenzijo. Seveda, novinarji pišejo o Sloveniji, kar pišejo, ampak mi, kot zunanje ministrstvo seveda skrbimo za ugled Republike Slovenije, mislim, da vso to dogajanje kaže, da medijska svoboda v Sloveniji obstaja, da pravzaprav vsak lahko pove, kar si misli. Znotraj Evropske unije in tudi drugih mednarodnih organizacij so tudi jasni instrumenti in poti, ki omogočajo obravnavo teh vprašanj, tako da mi vsekakor o vseh teh mednarodnih organizacijah in tudi na osnovi instrumentov sodelujemo in si bomo še naprej prizadevali za ugled Republike Slovenije, ki mislim, da tudi, bom rekel s temi potezami, ki so bile omenjene, nekako ni bil poškodovan. Vsekakor pa referenca je bila tudi na vprašanje letnega poročila o vladavini prava. Mi kot rečeno, to je ustaljen oziroma v lanskem letu se je ta postopek ustalil in računamo, da bo tudi letos potekal maksimalno korektno in bomo pri tem sodelovali in tukaj ne vidimo tako kot seveda tudi druga ministrstva in drugi državni organi, ki so tudi avtonomni, torej neodvisni od Vlade, tako da tukaj ne vidimo nekih posebnih težav. Seveda pa bomo tudi aktivno branili in pojasnjevali razmere v Sloveniji, povsod tam, kjer bo to potrebno ali izpostavljeno kot neko posebno vprašanje. </font><br/>
<font size="4">Kar zadeva odnosov z Armenijo, lahko rečem, da seveda ti niso tako intenzivni, kot bi si želeli sami. Gospod poslanec Černigoj, ste omenili, da ste se srečali z veleposlanikom. Tudi sam imam v načrtu srečanje z njim v kratkem. Na zadnje sem z njim govoril v septembru, tako da te stiki seveda niso najbolj intenzivni. Z zanimanjem seveda spremljamo, kaj s tam dogaja. Seveda je to država, ki je že kar, lahko rečemo, stoletje neko torišče različnih interesov in to se je tudi pokazalo v teh zadnjih konfliktih, tako da z vidika zunanje političnih interesov Slovenije, pa tudi Evropske unije kot take seveda je, predvsem v tem območju, ki je tudi del evropske sosedske politike, ne prihaja do incidentov, da ne prihaja do destabilizacije in da ne prihaja do kršenja nekih temeljnih </font><br/>
<br/>
<b><font size="4">6. TRAK: (MK) – 9.25</font></b><br/>
<br/>
<font size="4">(nadaljevanje) principov / nerazumljivo/ Evrope in sveta kot so spoštovanje suverenosti držav in pa načelo nedotakljivosti meja. Seveda se pa zavedamo, da pač tam obstajajo še konflikti, tako imenovani zamrznjeni konflikti, ki še niso dokončno rešeni. Seveda si pa želimo, da bi reševanje teh vprašanj potekalo na miren način, skladno s pravili mednarodnega prava in brez uporabe sile. Se pa kot rečeno pogovarjamo in z vsemi mednarodnimi subjekti in si izmenjujemo mnenja glede tamkajšnjih razmer in pričakujemo, da bo to ali pa morda se bo torej vzhodno sosedstvo tudi eno izmed področij, na katerem se bo Slovenija tudi kot predsedujoča Svetu EU morala še dodatno angažirati. To je seveda odvisno od pandemije nadaljnjega vodenja postopkov, ki so potrebni v okviru te politike s strani portugalskega predsedstva, ki je trenutno za to področje odgovorno. </font><br/>
<font size="4">Tako, da, še kar zadeva odnose s Kitajsko je bilo vprašanje poslanca Rajha. Zdaj lahko samo povem, da ta vrh kot ste že sami omenili je potekel v avdio video konferenčni obliki. Udeležilo se ga je na strani 17-ih držav, torej evropskih, pet na ravni predsednikov držav, 6 na ravni predsednikov vlad ter 6 na ravni podpredsednikov vlad ali ministrov. Tako, da v tem smislu udeležba Slovenije nekako ni posebej izstopala. Udeležba na ravni podpredsednika Vlade, ki je zadolžen za gospodarski razvoj in za tehnologijo je pač, takšna je bila odločitev Vlade in ki kot rečeno ni odstopala od siceršnje udeležbe drugih držav. Seveda je v interesu Slovenije, da s Kitajsko še naprej razvija partnerske odnose, seveda v skladu tudi z našimi vrednotami in interesi. Mi kot je splošno znano imamo pravzaprav opravka z relativno precejšnjim neravnotežjem v teh odnosih. To seveda ni samo nekaj, kar zadeva Slovenijo, ampak tudi druge države. Tako, da si želimo, da pride do izravnave na gospodarskem področju, tako da to je nekaj, kar nas seveda še čaka in za kar si bo potrebno prizadevati ne le kot država Slovenija, ampak tudi v okviru Evropske unije. Seveda si želimo, da bi, ko gre za odnose s Kitajsko bilo tudi v Evropski uniji več enotnosti in več tesnejšega sodelovanja. Žal v preteklosti to ni bilo vedno takšne enotnosti, kot bi si jo želeli – razlogi so večplastni – ampak vsekakor upamo in računamo, da v bodoče, da bo v bodoče drugače. Je kar nekaj razlogov za to in tudi kot predsedujoča Svetu EU v naslednji polovici leta si bomo prizadevali za čim večjo enotnost, kajti zgolj enotni EU lahko v odnosih z veliko Kitajsko, ki je postala tudi največje gospodarstvo na svetu, lahko kaj doseže. </font><br/>
<font size="4">Vprašanje, mislim, da sem vsa ostala vprašanja, v glavnem kar zadeva zunanjepolitične dimenzije kolikor lahko tudi odgovoril. Hvala.</font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Prošnjo za dopolnitev odgovora ima gospod Nik Prebil. Izvolite. </font><br/>
<br/>
<b><font size="4">NIK PREBIL (PS LMŠ): </font></b><font size="4">Hvala lepa še enkrat. Moram se odzvati in nekaj pokomentirati in dopolniti. Spoštovani državni sekretar, dajva še enkrat. </font><br/>
<br/>
<b><font size="4">7. TRAK: (MK) – 9.30</font></b><br/>
<br/>
<font size="4">(nadaljevanje) Kar se tiče mandata veleposlanikov, jaz razumem, da gre za interne zadeve, ki jih na javni in odprti seji težko komentirate, a vendar zadeve, o katerih govorim so bile danes objavljene v Dnevniku. Torej mediji lahko dostopajo do informacij, poslanci ne moremo ali kako gre to? Jaz vas še enkrat sprašujem, niste mi odgovorili, koliko novih imenovanj lahko pričakujemo, po kakšni metodologiji se te stvari določajo – jaz razumem, da se novih veleposlanikov ne imenuje med predsedovanjem, to bi bilo nekoliko neobičajno, vendar se lahko tudi zgodi, to vam nihče ne oporeka, je pa to kontra temu, kar je govoril minister. </font><br/>
<font size="4">Me pa tudi morda še dopolnitev, kot dopolnitev zanima ali je mogoče in ali je to v tem mandatu tudi možno, da bi kdo od diplomatov torej isto veleposlaniško mesto zasedel dvakrat? To je, kar se tiče prvega dela. </font><br/>
<font size="4">Kar se pa tiče drugega dela sem vam pa spoštovani državni sekretar dal zelo jasno vprašanje: in sicer ali se na ravni EU v okviru strategije dogajajo kakšni premiki, kako je s portugalski predsedstvom, ali so se tega morda ministri na Svetu EU že dotaknili ali ne in ali Slovenija v času svojega predsedovanja načrtuje naslavljanje tematike oziroma strategije Evropske unije za Sahel? Jaz vam čisto nič ne zamerim, če odgovora na to vprašanje nimate. Tudi minister že kdaj ni imel odgovora na vprašanja poslancev, ampak je lepo povedal, da zadeve težko komentira, ker jih ne pozna in da bodo odgovorili pisno. Tako da, če pač odgovora ta trenutek nimate, mi brez težav na to vprašanje odgovorite pisno. Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Še gospod mag. Andrej Rajh, vi bi želeli tudi dopolnitev odgovora? Izvolite. </font><br/>
<br/>
<b><font size="4">MAG. ANDREJ RAJH (PS SAB): </font></b><font size="4">Spoštovani državni sekretar jaz vas vljudno prosim še za dopolnitev odgovora: na letošnjem tako srečanju so poleg slovenskega predsednika Vlade manjkali še bolgarski, romunski in predsedniki vlad Baltskih držav, torej o teh državah torej govorimo, da so bili prisotni predstavniki na nivoju podpredsednikov Vlad oziroma ministri in skupno vsem tem državam je, da so podpisale z Združenimi državami bilateralno izjavo o varnosti omrežja 5G, s ciljem določenih geopolitičnih, s ciljem doseganja določenih geopolitičnih interesov, bodisi je to Združenih držav Amerike, bodisi Slovenije, zdaj se v to smer ne bom spuščal. Na tokratnem srečanju je tudi kitajski predsednik Xi Jinping ponudil tudi kitajsko cepivo, za katero vemo, da je učinkovito. Ni pa bilo v bistvu na tem, vemo pa, da v Sloveniji tega cepiva ni dovolj, niti ga ni dovolj v celi Evropski uniji in se vse te dobave nekoliko zamikajo. Tudi Slovenija je z nastopom te Vlade pokazala en odnos do Ljudske republike Kitajske, spomnimo se v bistvu določenih omejitev za vstop njenih podjetij na naš trg, tu bom izpostavil podjetje torej pred drugi tir, kjer je Vlada z zakonom, s protikoronskimi ukrepi sprejela omejitve, ki njihovim podjetjem onemogoča nastop na našem drugem trgu. In še celo do tega je prišlo, da jim ni priznala sposobnosti referenc, čeprav gradijo vlake s 400 kilometrsko, ki dosegajo hitro 400 kilometrov ali več. Mene zanima v tem kontekstu, kakšni so pravzaprav ti odnosi? Mi vemo, da ima cela Evropska unija s Kitajsko zelo previdne odnose, ker pač gre za velesilo, ki ima tu seveda svoj ekonomski interes in tega se tudi Evropska unija verjetno Slovenija kot njen del boji, ampak vseeno me zanima ali vsi ti ukrepi, ki so bili sprejeti v Sloveniji in bom rekel nivo prisotnosti na tem srečanju pomeni, da se naši</font><br/>
<br/>
<b><font size="4">8. TRAK: (MK) – 9.35</font></b><br/>
<br/>
<font size="4">(nadaljevanje) odnosi s Kitajsko ohlajajo? Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. Ker ni drugih vprašanj, besedo dajem za odgovore še gospodu državnemu sekretarju. Gospod Dovžan, izvolite. </font><br/>
<br/>
<b><font size="4">GAŠPER DOVŽAN: </font></b><font size="4">Hvala lepa. Kar se zadeva postopkov imenovanja veleposlanikov, kot sem dejal težko komentiran objave, ki so v časopisih. Sam se zavezan Zakonu o tajnih podatkih, tako kot vsi. Jaz kot rečeno need to know niti nimam za te postopke, nisem se podpisal pod noben dokument, tako da tudi nihče me ni odvezal molčečnosti za odprte postopke in me tudi ne bi. Zakaj pa mediji objavljajo, to pa je treba pač vprašati njih. Težko, pa prevzemam odgovornosti za vse tiste, ki morda pri svojem delu pridejo v stik tudi s temi konkretnimi informacijami in jih potem v nasprotju z zakonom delijo z mediji. To seveda je praksa, ki je ne podpiramo, ne koristi delovanju države in seveda je tudi nezakonita. Imamo pa kot ministrstvo tudi svoje omejitve, mi spoštujemo pač zakonodajo in ne posegamo v zasebnost in tukaj nimamo možnosti nekega polnega nadzora nad temi, nad tokovi teh informacij. Si pa kot institucija vsekakor prizadevamo za kulturo spoštovanja zakonodaje, tudi tiste, ki ureja tajne podatke in temu namenjamo veliko pozornost, veliko izobražujemo vse diplomate o tem redno izobražujemo, vsako leto morajo opraviti izpit, obnoviti svoje znanje, tako da več kot toliko težko naredimo. Kot sem pa že poudaril je seveda pri vsakem imenovanju pač treba gledati konkreten primer, nekih pospeševanj ni, eno so delovne potrebe, ki omogočajo podaljševanje mandata, drugo so družinske razmere kot je šolanje otrok ali kakšne bolezni, ki zahtevajo zdravljene. To so postopki, ki so polni osebnih informacij, ki jih vodijo pristojne službe, na osnovi vseh teh informacij izdelajo neko mnenje in na osnovi tega mnenja oziroma potem tudi odločitev kadrovske komisije, minister sprejme odločitev in predlaga Vladi ustrezne odločitve. Postopki seveda vključujejo tudi Državni zbor, nihče, torej nobeno imenovanje se ne zgodi brez predstavitve kandidata za veleposlanika ali veleposlanico v Državnem zboru. Tako da v vsakem primeru boste tukaj še imeli možnosti tudi o vsakem konkretnem primeru razpravljati. </font><br/>
<font size="4">Kar zadeva Sahel, jaz sem dal splošen odgovor zaradi tega, ker vprašanje je relativno zahtevno in se povezuje tako kot sem dejal s tem mirovnim skladom, ki je v ustanavljanju in kjer bo na razpolago več sredstev, ki bodo omogočila Evropski uniji bolj proaktivno delovanje. Francija je že v lanskem letu predlagala poseben non paper, ki se je osredotočal na nadaljnje pogajanje v zvezi s paktom o migracijah in je tudi ta non paper predvideval angažma Evropske unije. Vendar kot rečeno, to ni dobilo neke splošne podpore posamezne države, ne vem Nemčija, Danska, Nizozemska, Belgija so to podprle, ne pa vse. Španija recimo je potem v februarju predstavila svoje predloge za celovit migracijski pristop do države Severne Afrike, Zahodne Afrike ter Sahela, tako da tudi ta gre v podobno smer. Predvideva, torej je ciljno usmerjen in predvideva uporabo različnih orodij </font><br/>
<br/>
<b><font size="4">9. TRAK: (MK) – 9.40</font></b><br/>
<br/>
<font size="4">(nadaljevanje) od razvojnega sodelovanja do humanitarne pomoči, operativnega sodelovanja, finančno pomoč, politični dialog, skratka več združevanja in povezovanja vseh instrumentov, ki bi bili na voljo za pomoč tej regiji. Tudi ta predlog ima podporo vrste držav, tudi že prej omenjene Francije, tako da hočem reči, razprava o tem je živahna in Slovenija seveda bo v teh razpravah sodelovala. Je pa potrebno poudariti, da skladno z Lizbonsko pogodbo Slovenija niti ne predseduje oziroma nobena država ne predseduje formaciji sveta za zunanje zadeve, tako da to je v rokah visokega predstavnika, ki je tisti, ki te pobude nekako najbolj učinkovito lahko koordinira. Vsekakor pa je v našem interesu, da ta razprava, da se nadaljuje in kot sem že omenil, računamo in verjamemo, da z oblikovanjem tega sklada, ki bo predvideval tudi precejšnja sredstva, tudi za Republiko Slovenijo, bodo nastale s temi obveznostmi, bo več možnosti za to in to je povsem skladno s stališčem Vlade, da je, torej težave, izzive na področju nezakonitih migracij potrebno reševati čim bližje njihovemu izvoru in Sahel je izvor. Imeli ste tudi že priliko tudi spraševati predstavnike Ministrstva za obrambo, kjer Slovenija nekako sodeluje v teh operacijah. Točnih podatkov nimam, ampak vsekakor tudi s tem nekako izkazujemo neko zanimanje, pozornost za to regijo, ki seveda je v varnostnih pa tudi razvojnih težavah. </font><br/>
<font size="4">Kar zadeva še udeležbe na vrhu 17+1, tu bi kot rečeno težko komentiral jaz udeležbo ali pa razloge, zakaj so se posamezne države odločile tako, kot so se odločile. Jaz sem nekako navedel statistiko, ki smo jo zabeležili z vidika Republike Slovenije oziroma Vlade Republike Slovenije je bla sprejeta takšna odločitev. Mi smo prepričani, da to ni nek negativen signal, ki bi kakorkoli ohlajal odnose s Kitajsko. Mi kot rečeno želimo razvijati partnerske odnose in v skladu z našimi interesi in pa tudi našimi vrednotami, pri tem pa želimo, da je znotraj Evropske unije čim višja enotnost. Kot sami verjetno veste je tudi v lanskem letu precej bilo pozornosti namenjene vprašanju investicijskega sporazuma med EU in Kitajsko, to vprašanje še tudi ni dokončno rešeno. Skratka pričakujemo, da bo tudi v času našega predsedovanja to precej občutljiva tema in prizadevali si bomo, da bo Evropske unija v tem strateškem smislu čim bolj enotna. Vemo, da se je v času, zlasti pandemije izkazala kot precej ranljiva. To smo videli, ko je šlo za vprašanje zaščitne opreme, to vidimo tudi, ko gre za vprašanje cepiv, zato želimo, da se tu Evropska unija okrepi, da ni odvisna od tretjih držav, še posebej pa je tisto, kar je najslabše se ne sme dogajati in v to nekako, to je najbolj zaznamovalo naš razmislek, kaj morajo biti prioritete Slovenije v času predsedovanja, ta izkušnje, da so pravzaprav članice Evropske unije bile v prvem valu krize potisnjene nekako med seboj konkurirati za naklonjenost neke tretje države, ki je lahko arbitrirala o tem, kdo in v kakšni meri bo dobil zaščitno opremo, ki je sam ni imel, jo je pa nujno potreboval za zaščito najbolj izpostavljenih delavcev v zdravstvu v prvi vrsti, pa seveda tudi drugih. </font><br/>
<br/>
<b><font size="4">10. TRAK: (MK) – 9.45</font></b><br/>
<br/>
<font size="4">(nadaljevanje) Tako, da to je neka izkušnja in pandemija tudi kot taka je nek nov moment, ampak kot rečeno, mi želimo s Kitajsko razvijati dobre partnerske odnose, želimo pa si, da bi bila EU kot celota bolj enakovreden partner, kot je bila to zdaj močnejši partner in tudi bolj neodvisen, ko gre za te najbolj izpostavljene bom rekel dobrine, zato si želimo, da bi bilo več proizvodnje zdravil in cepiv v Evropi, da bi bilo več zmogljivosti proizvodnje zaščitne opreme, da bi bilo več tudi zalog. Zato, saj ni skrivnost, da je bila to tudi ena izmed slovenskih pobud, da moramo začeti zagotavljati strateške zaloge in da zdaj v bistvu tudi Slovenija v tem nekako tudi sodeluje, da bo civilna zaščita lahko imela v prihodnje tudi zaloge za potrebe celotne Evropske unije. Seveda ta razvoj ni, ne gre čez noč, ampak stvari so se nekako po tej izkušnji prvih mesecev pandemije nekoč spremenile in gredo v to smer, da si pač prizadevamo za čim večjo avtonomijo Evropske unije, kar pa seveda ne pomeni, da si ne želimo partnerskega sodelovanja, gospodarskih odnosov, ampak na nekih enakovrednih osnovah z več ravnotežja. Hvala.</font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa. S tem zaključujem 1. točko dnevnega reda in se državnemu sekretarju gospodu Dovžanu zahvaljujem za vse podane odgovore. </font><br/>
<br/>
<font size="4">Prehajamo na </font><b><font size="4">1A. TOČKO DNEVNEGA REDA – POBUDA ZA SKLENITEV SPORAZUMA O ZRAČNIH PREVOZIH MED VLADO REPUBLIKE SLOVENIJE IN VLADO FEDERATIVNE REPUBLIKE BRAZILIJE. </font></b><font size="4">Gradivo k tej točki je objavljeno na spletnih straneh Državnega zbora od dne 18. februarja 2021. Besedo dajem predstavniku predlagatelja državnemu sekretarju z Ministrstva za infrastrukturo gospodu Alešu Miheliču. Izvolite. </font><br/>
<br/>
<b><font size="4">ALEŠ MIHELIČ: </font></b><font size="4">Hvala lepa predsedujoča za besedo. Spoštovane poslanke in poslanci Državnega zbora. </font><br/>
<font size="4">Pred vami je pobuda za sklenitev Sporazuma o zračnih prevozih med Vlado Republike Slovenije in Vlado Federativne republike Brazilije. Ker vzpostavitev rednega zračnega prevoza med državami zahteva sklenitev dvostranskega sporazuma o zračnih prevozih predlagana pobuda - natančneje predlagan sporazum – predstavlja pomemben korak pri vzpostavitvi vsestranskega sodelovanja med državama. Brazilija je sicer ključna politična in gospodarska partnerica Slovenije v Latinski Ameriki, blagovna menjava med državama namreč že sedaj predstavlja skoraj polovico celotne menjave Slovenije za regijo Latinske Amerike in Karibov. Državi sta v treh desetletjih razvili uspešno dvostransko sodelovanje. Po mnenju obeh strani pa še naprej obstajajo številni potenciali za njegovo nadaljnjo krepitev. Sklenitev dvostranskega sporazuma o zračnih prevozih med Republiko Slovenijo in Federativno republiko Brazilijo je potrebna tudi zato, ker so pogajanja za sklenitev celostnega sporazuma med Evropsko unijo in njenimi državami članicami na eni strani ter Federativno republiko Brazilijo na drugi strani neaktivna vse od leta 2018. Sporazum o zračnem prometu med Evropsko unijo in njenimi državami članicami na eni strani ter Federativno republiko Brazilijo je bil parafiran leta 2011, nato pa je brazilska stran odstopila od podpisa in predlagala dodatna pogajanja. Države članice EU so dale soglasje k nadaljevanju pogajanj, ki pa so od leta 2018 neaktivna. Zato na Ministrstvu za infrastrukturo predlagamo sklenitev dvostranskega sporazuma med Republiko Slovenijo in Federativno republiko Brazilijo. Predlagani sporazum je potrebno skleniti tudi v primeru, da redna letalska povezava med državama ni vzpostavljena, letalski prevozniki pa želijo med seboj skleniti poslovne dogovore, ki v svoji osnovi pomeni pridobivanje pravic, za katere je potreben dvostranski sporazum o zračnih prevozih med državama. Osnutek sporazuma vsebuje tudi posamezne določbe, ki morajo biti skladne s pravom Evropske unije. Glede slednjih bo Republika Slovenija v vsaki fazi pogajanj pridobila mnenja Evropske komisije skladno s predpisi EU. </font><br/>
<br/>
<b><font size="4">11. TRAK: (MK) – 9.50</font></b><br/>
<br/>
<font size="4">(nadaljevanje) Glede na prehodna mnenja Evropske komisije o skladnosti sporazumov z drugimi državami s pravnim redom EU pa prav tako ne pričakujemo zadržkov. Pristojni organ se bo s pristojnim organom Brazilije sestal v okviru tretjega zasedanja mešane komisije za gospodarsko sodelovanje med Slovenijo in Brazilijo, ki bo predvidoma potekalo med 10. in 11. marcem 2021 v Braziliji, s ciljem parafiranja sporazuma. </font><br/>
<font size="4">Glede na navedeno predlagamo, da kot člani Odbora za zunanje zadeve predlagano pobudo obravnavate in na seji Državnega zbora Republike Slovenije v obliki predlaganega sklepa tudi sprejmete, za kar se vam že vnaprej iskreno zahvaljujemo. Hvala lepa. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa za to predstavitev. Sedaj odpiram razpravo poslank in poslancev. Ugotavljam, da interesa ni, zato razpravo zaključujem in predlagam, da glasujemo o naslednjem predlogu sklepa: Odbor za zunanjo politiko potrjuje podano pobudo. Pričanjem z glasovanjem. </font><br/>
<font size="4">Kdo je za? (16 članov.) Kdo je proti? (Nihče.)</font><br/>
<font size="4">Ugotavljam, da je sklep sprejet. </font><br/>
<font size="4">S tem zaključujem 1a. točko dnevnega reda. </font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA – MEDNARODNA DEJAVNOST DRŽAVNEGA ZBORA. </font></b><font size="4">Pod to točko smo 11. februarja prejeli predlog za ustanovitev Skupine prijateljstva z Združenimi arabskimi emirati. V skladu s 15. členom Pravilnika o mednarodni dejavnosti Državnega zbora skupine prijateljstva ustanovi Odbor za zunanjo politiko na predlog poslancev ob pogoju, da bodoči člani skupine prijateljstva prihajajo iz vsaj polovice poslanskih skupin, in sicer tako koalicijskih kot opozicijskih. In ugotavljam, da je ta pogoj v predloženem predlogu tudi upoštevan. Tako predlagam, da glasujemo o naslednjem predlogu sklepa: Odbor se strinja se strinja z ustanovitvijo Skupine prijateljstva z Združenimi arabskimi emirati. Pričanjem glasovanje. </font><br/>
<font size="4">Kdo je za? (14 članov.) Kdo je proti? (Nihče.)</font><br/>
<font size="4">Ugotavljam, da je sklep sprejet. </font><br/>
<font size="4">S tem zaključujem to točko dnevnega reda. </font><br/>
<br/>
<font size="4">Prehajam še na </font><b><font size="4">3. TOČKO DNEVNEGA REDA – RAZNO. </font></b><font size="4">Želi morda kdo besedo? Ugotavljam, da ne, zato zaključujem tudi to zadnjo 3. točko in tudi 74. sejo Odbora za zunanjo politiko. Vsem sodelujočim se lepo zahvaljujem za sodelovanje in vam želim lep dan. </font><br/>
<br/>
<b><font size="4">Seja je bila končana 24. februarja 2021 ob 9.53.</font></b>
</root>