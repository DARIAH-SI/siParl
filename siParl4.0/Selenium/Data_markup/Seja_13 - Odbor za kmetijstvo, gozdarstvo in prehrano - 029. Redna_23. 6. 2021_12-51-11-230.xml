<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br/>
<b><font size="4">29. seja</font></b><br/>
<br/>
<b><font size="4">(23. junij 2021)</font></b></p></div><br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 9.02.</font></b><br/>
<br/>
<b><font size="4">1. TRAK: (DAG) </font></b><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Spoštovani! Začenjam 29. sejo odbora. Lepo pozdravljam vse prisotne in vse vabljene!</font><br/>
<font size="4">	Obveščam vas, da nimamo pooblastil za nadomeščanje. </font><br/>
<br/>
<font size="4">	Prehajamo na določitev dnevnega reda seje odbora. </font><br/>
<font size="4">	S sklicem seje ste prejeli naslednji predlog dnevnega reda: 1. Predlog zakona o spremembah in dopolnitvah Zakona o zadrugah, skrajšani postopek, </font><br/>
<font size="4">	2. Predlog zakona o spremembah in dopolnitvah Zakona o kmetijstvu, druga obravnava, </font><br/>
<font size="4">	3. pobude in vprašanja članov odbora.</font><br/>
<font size="4">	</font><br/>
<font size="4">	Po sklicu seje ste prejeli še predlog za razširitev dnevnega reda s točko Pobuda Društva Alpe Adria Green Jesenice za začetek postopka za oceno ustavnosti 9., 12. in 18. člena, 11. točke 21. člena, 9. točke 35. člena ter 36. in 54. člena Zakona o nujnih ukrepih zaradi afriške prašičje kuge pri divjih prašičih, s predlogom za začasno zadržanje izvrševanja 12. člena tega zakona. V zvezi s pobudo vas obveščam, da bomo na današnji seji razpravljali le o predlogu za začasno zadržanje izvrševanja 12. člena zakona, o navedbah v pobudi pa se bomo opredelili na eni izmed naslednjih sej odbora. </font><br/>
<font size="4">	Ali želi kdo od predstavnikov poslancev predstaviti svoje stališče o tem predlogu? (Ne želi.)</font><br/>
<font size="4">	Prehajamo na odločanje o predlogu za razširitev dnevnega reda s točko A1. Odločamo o širitvi dnevnega reda. Glasujemo.</font><br/>
<font size="4">	Kdo je za? (12 članov.) Kdo je prot? (Nihče.)</font><br/>
<font size="4">	Ugotavljam, da je predlog za razširitev sprejet. </font><br/>
<font size="4">	</font><br/>
<font size="4">	Prehajamo na </font><b><font size="4">A1 TOČKO DNEVNEGA REDA, </font></b><font size="4">ki jo bomo obravnavali na podlagi 265. člena Poslovnika Državnega zbora. </font><br/>
<font size="4">	Prejeli ste naslednje gradivo: pobudo Društva Alpe Adria Green Jesenice, mnenje Zakonodajno-pravne službe ter mnenje Vlade Republike Slovenije. </font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) K obravnavi te točke so vabljeni predstavnice in predstavniki Zakonodajno-pravne službe in pa Ministrstvo za kmetijstvo, gozdarstvo in prehrano.</font><br/>
<font size="4">	Najprej dajem besedo predstavnici Zakonodajno-pravne službe.</font><br/>
<font size="4">Mag. Saša Bricelj Podgornik, izvolite.</font><br/>
<br/>
<b><font size="4">MAG. SAŠA BRICELJ PODGORNIK:</font></b><font size="4"> Hvala lepa za besedo.</font><br/>
<font size="4">Pobudnik je vložil pobudo za začetek postopka za oceno ustavnosti nekaterih določb Zakona o nujnih ukrepih zaradi afriške prašičje kuge pri divjih prašičih in pa tudi predlog za začasno zadržanje izvrševanja 12. člena tega zakona. Na podlagi Zakona o ustavnem sodišču, sme Ustavno sodišče dokončne odločitve v celoti ali delno zadržati izvršitev zakona, če bi zaradi njegovega izvrševanja lahko nastale težko popravljive škodljive posledice.</font><br/>
<font size="4">Ustavno sodišče predlog s sklepom zavrne, če meni, da niso izpolnjeni pogoji za držanje, iz ustaljene ustavno sodne presoje pa izhaja, da mora predlagatelj navesti konkretne škodljive posledice, ki bi jih povzročilo izvrševanje izpodbijanega predpisa. Odločanje torej temelji na tehtanju škodljivih posledic, ki bi jih povzročilo izvrševanje morebiti protiustavnega predpisa na eni strani, na drugi strani pa škodljivih posledic, ki bi nastale, če se izpodbijan predpis ne bi izvrševal.</font><br/>
<font size="4">V nadaljevanju mnenja so navedeni razlogi, zaradi katerih Državni zbor meni, da predlog za zadržanje izvrševanja 12. člena zakona ni utemeljen.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala tudi vam.</font><br/>
<font size="4">Sprašujem, če želi besedo predstavnik ministrstva? (Da.)</font><br/>
<font size="4">Minister, dr. Podgoršek, izvolite.</font><br/>
<br/>
<b><font size="4">DR. JOŽE PODGORŠEK:</font></b><font size="4"> Hvala lepa.</font><br/>
<font size="4">Lep pozdrav tudi v mojem imenu!</font><br/>
<font size="4">Tudi Vlada Republike Slovenije ocenjuje, da je pobuda za začasno zadržanje izvajanja 12. člena interventnega zakona neutemeljena, kajti ukrep zmanjšanja populacije divjih prašičev je del strateškega pristopa k obvladovanju afriške prašičje kuge v celotni Evropski uniji, ki bo v razvid z namenom vzpostavitve usklajenih ukrepov kot odziv na epidemiološko situacijo oziroma razmere v EU. Strateški pristop je namenjen vsem državam članicam, namenjen je preprečevanju in nadzoru širjenja bolezni in sčasoma izkoreninjenju bolezni na prizadetih ozemljih Evropske unije. Ta cilj bi bilo treba doseči z uporabo sklenjenih ukrepov, prilagojenih posebnostim vsake države članice, med drugim tudi glede imetja(?) populacije divjih prašičev. In zmanjševanje populacije divjih prašičev in stabilizacija gostote populacije divjih prašičev še pred pojavom afriške prašičje kuge, so nujni, tako pri zmanjševanju verjetnosti izpostavljenosti populacije virusu afriške prašičje kuge, kot pri prizadevanjih, potrebnih za morebitne nujne ukrepe, na primer manjša prisotnost poginulih prašičev po vnosu afriške prašičje kuge v Sloveniji.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala tudi vam.</font><br/>
<font size="4">Odboru predlagam, da razpravlja in odloča o naslednjem predlogu mnenja: »Odbor za kmetijstvo, gozdarstvo in prehrano se strinja z mnenjem Zakonodajno-pravne službe z dne 21. 6. 2021 in mnenjem Vlade z dne 22. 6. 2021, ter Zakonodajno-pravni službi predlaga, da v skladu z 266. členom Poslovnika Državnega zbora, pripravi odgovor Ustavnemu sodišču.«</font><br/>
<font size="4">Odpiram razpravo o predlogu mnenja. Želi kdo besedo? (Ne.) Ugotavljam, da ne.</font><br/>
<font size="4">Prehajamo na glasovanje o predlogu. Glasujemo.</font><br/>
<font size="4">Kdo je za? (9 članov.) Kdo je proti? (1 član.)</font><br/>
<font size="4">Ugotavljam, da je mnenje sprejeto.</font><br/>
<br/>
<font size="4">S tem zaključujem to točko dnevnega reda.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O ZADRUGAH.</font></b><br/>
<font size="4">Odbor je matično delovno telo, predlagateljica predloga zakona pa je Vlada. K obravnavi te točke sem vabil Ministrstvo za kmetijstvo, gozdarstvo in prehrano, Državni svet, Zakonodajno-pravno službo, Kmetijsko gozdarsko zbornico Slovenije, Zadružno zvezo Slovenije in Sindikat kmetov Slovenije. S sklicem seje ste prejeli predlog zakona, mnenje Zakonodajno-pravne službe in mnenje Komisije Državnega sveta za kmetijstvo, gozdarstvo in prehrano.  Naknadno ste prejeli še amandmaje poslanskih skupin SDS, SMC in Nova Slovenija, pregled amandmajev, na podlagi katerega bomo delali in pa predlog za amandma odbora k 5. členu, ki ste ga prejeli danes na klopi.</font><br/>
<br/>
<b><font size="4">3. TRAK: (DAG) – 9.10</font></b><br/>
<br/>
<b><font size="4">	</font></b><font size="4">(nadaljevanje) Pričenjam </font><b><font size="4">drugo obravnavo </font></b><font size="4">predloga zakona v okviru skrajšanega postopka, v kateri bomo opravili razpravo in glasovanje o členih predloga zakona in vloženih amandmajih ter morebitnih predlogih za amandmaje odbora. </font><br/>
<font size="4">	Najprej vprašam gospoda ministra, ali želi uvodno besedo? (Da.) </font><br/>
<font size="4">Dr. Podgoršek, izvolite. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa. </font><br/>
<font size="4">	Naj uvodoma začnem z zahvalo zadružni zvezi, s katero smo pri pripravi tega zakona sodelovali na način, da smo praktično zakon pisali skupaj, ne zgolj se usklajevali, ampak ga pisali skupaj. In mislim, da je ta zakon nek tak dober odziv na aktualne razmere v slovenskem zadružništvu. S tem zakonom želimo odgovoriti na dve ključni vprašanji. Eno vprašanje je, kako povečati možnost nadzora v primeru, ko prihajajo nekatere zadruge v težave. Na drugi strani pa, da ne bomo vedno govorili samo o tistih zadrugah, ki jih je treba reševati, ta zakon odpira tudi drugo zelo pomembno poglavje, in sicer poglavje, ko govorimo o zadrugah s posebnim namenom. Ta del je pa namenjen tistim najboljšim zadrugam za spodbujanje tako zadružništva, za spodbujanje zadrug v smeri, da bodo opravljale tudi širšo funkcijo kot zgolj svojo prvotno v okviru zadružništva. </font><br/>
<font size="4">	Dovolite mi samo nekaj še bolj podrobnih pojasnil. Skratka, tudi epidemija covid nam je pokazala potrebo po tem, da tudi pri zadrugah in pri delovnih telesih zadrug omogočimo glasovanje po pošti oziroma s pomočjo elektronskih sredstev, kajti tudi v tem času smo bili nekajkrat pred zadrego, pa vendar smo že v protikoronskem paketu potem omogočili, da so nekatere zadruge lahko glasovale tudi na drugačen način. Poudarjam, lahko, še vedno ohranjamo star, klasičen način glasovanja z udeležbo vseh deležnikov oziroma članov na posameznih odborih, vendar pa v primeru kakšne podobne situacije, kot je bila sedaj, oziroma upam, da smo že na poti proti koncu te epidemije, pa vendar, da omogočimo tudi drugačen način. Torej, zakon predpisuje dodatne možnosti za glasovanje, po pošti, udeležbo na sejah občnega zbora, pa tudi sredstev elektronske identifikacije. Omogoča tudi podpis zapisnika s kvalificiranim elektronskim podpisom ter tudi članom upravnega ali nadzornega odbora omogoča sodelovanje na sejah s sredstvi elektronske identifikacije in podpis zapisnika s kvalificiranim elektronskim podpisom. </font><br/>
<font size="4">	Drugi sklop sprememb zakona je namenjen predvsem okrepitvi nadzornih in upravljavskih funkcij zadrug. Na žalost prepogosto ugotavljamo in tudi izkušnje preteklih let, desetletij ali pa zadnjih desetih let govorijo o tem, da so nekatere zadruge po nepotrebnem zašle v neke težave, tudi zaradi napačnih odločitev v zadrugah, o nekaterih investicijah in tako naprej, ki se na koncu niso izkazale za prave odločitve. In zato smo v tem zakonu predlagali dodatno okrepitev nadzornih in upravljavskih funkcij zadrug. Skratka, gre za zaščito premoženja in dejavnosti zadrug. In to je eden ključnih ciljev tega zakona. Zato na novo uvajamo revizijo posameznega pravnega posla v zadnjih treh letih. Revizorje lahko imenuje upravni odbor, predsednik zadruge ali občni zbor z večino glasov navzočih in zastopanih članov ali predstavnikov. Če pa občni zbor zavrne predlog za imenovanje revizorja, ga lahko imenuje sodišče na predlog najmanj ene desetine članov zadruge, poudarjam, najmanj ene desetine, to je skladno tudi z Zakonom o gospodarskih družbah, kjer lahko tudi neka manjšina zahteva revizijo posameznega pravnega posla, in tudi to dikcijo zdaj vnašamo v ta Zakon o zadrugah. Samo z enim dodatkom, ta desetina članov zadruge mora biti član najmanj tri leta. Zakaj najmanj tri leta – zato, ker ocenjujemo, da pa vendar ne bi bilo korektno, da bi se nekdo danes včlanil in jutri zahteval neke revizije, ker gre morda tudi za kakšen drugačen način sodelovanja, recimo, želimo se izogniti nekim nepoštenim interesom nekaterih, ki bi se v zadružništvo včlanili. </font><br/>
<font size="4">	Naslednje poglavje pa je pomembno, kot sem že omenil, za najboljše zadruge, torej za zadruge s posebnim pomenom. Na novo uvajamo inštitut zadrug s posebnim pomenom. To je novost v zakonu, torej ne gre samo za popravljanje nekaterih členov. In sicer gre za tiste zadruge, ki poleg svoje osnovne funkcije opravljajo tudi naloge povezovanja, zagotavljanja družbenih oziroma drugih storitev v svojem geografskem območju. </font><br/>
<br/>
<b><font size="4">4. TRAK: (SB) – 9.15</font></b><br/>
<br/>
<font size="4">	(nadaljevanje) O zadrugah s posebnim namenom oziroma o podelitvi statusa zadruge s posebnim namenom odloča ministrstvo, ki je pristojno za področje na katerem zadruge delajo, torej vemo, da zadruge v Sloveniji imamo tako s področja kmetijstva, socialne zadruge, avtomobilske zadruge in imamo številne različne zadruge tudi v Sloveniji in zato smo se tako dogovorili tudi na tem našem usklajevanju med resorji, da vsako pristojno ministrstvo za posamezno področje podeljuje te statuse. Mimogrede evidenco pa vodi naše kmetijsko ministrstvo za vse slovenske zadruge zato, da je enoten register zadrug s posebnim namenom. Torej, vsaka zadruga mora potem tudi pristojnemu ministrstvu predložiti dokaze, da tudi po podelitvi statusa tekom naslednjih let še vedno izpolnjuje pogoje za ohranitev tega statusa. Kje je pa v bistvu namen podelitve status zadrug s posebnim namenom? V bistvu gre lahko za eno od meril za pridobivanje sredstev na javnih razpisih tako našega resorja morda tudi občinskih razpisov in tako naprej, skratka te zadruge s tem statusom želimo nagraditi na način, da bodo lažje dostopale v nekaterih primerih do posameznih sredstev za nadaljnji razvoj za področje kmetijskih zadrug lahko rečem kmetijstva, na področju drugih zadrug pa iz tistih področij, ki jih zadruge pokrivajo. </font><br/>
<font size="4">Toliko na kratko. Če bo pa še kakšno vprašanje pa z veseljem s kolegi tudi odgovorimo.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Besedo dajem predstavnici Zakonodajno-pravne službe, mag. Saša Bricelj Podgornik. </font><br/>
<font size="4">Izvolite. </font><br/>
<br/>
<b><font size="4">	MAG. SAŠA BRICELJ PODGORNIK:</font></b><font size="4"> Hvala lepa za besedo.</font><br/>
<font size="4">Zakonodajno-pravna služba je k predlogu zakona pripravila pisno mnenje. Ugotovimo lahko, da so z vloženimi amandmaji naše pripombe upoštevane. Prav tako je ustrezen tudi predlog za amandma odbora k amandmaju k 5. členu.</font><br/>
<font size="4">Hvala lepa. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala tudi vam. </font><br/>
<font size="4">Želi besedo predstavnik Državnega sveta? (Da.)</font>
<ul>
<ul><font size="4">Gospod Zupančič, izvolite. </font></ul>
</ul>
<br/>
<b><font size="4">	CVETKO ZUPANČIČ:</font></b><font size="4"> Predsednik, hvala lepa za besedo. </font><br/>
<font size="4">Lep pozdrav poslankam, poslancem, ministru, vsem prisotnim na današnji seji!</font><br/>
<font size="4">	Komisija Državnega sveta je predlog zakona obravnavala na 29. seji 14. 5. in predlog zakona podprla. Kar se tiče razprave in vsebine pa tudi sklepov komisije pa bom podal kratko poročilo. Podobno kot je že predstavil gospod minister tudi komisija ugotavlja, da glede na situacijo, ki je bila v lanskem letu in pa v letošnjem glede bolezni je potrebna tudi zakonska rešitev, kajti kar nekaj upravnih odborov občih zborov se ni izvedlo in tudi posledica ne izvedbe občih zborov so tudi manjkajoči sklepi, ki bi morali biti pri potrditvah določenih dokumentov kot so zaključni računi in tako naprej, seveda treba je pa tukaj imeti na umu, da zakon to zdaj omogoča, ampak to je izhod v sili, tega se je treba čim bolj ogibati, kajti člani upravnega odbora občni zbor, člani zadruge so lastniki, se pravi upravljavci zadruge in odgovorni za poslovanje zadruge in ne moreš odločati samo na podlagi nekega sklepa, ki ga pošlješ po elektronski obliki, to je upravljanje, to mora biti živa stvar, ki jo je treba mesečno delati, tudi ko delaš programe, načrte moraš biti dogovorjen, usklajen, vedeti kaj delaš in zaradi tega je to res samo tista oblika, ki omogoča, da stvari ne stojijo ali pa da so nezakonite, drugače pa naj se to ne uporablja v normalnih razmerah, vsaj tako je bilo v razpravi razbrati.</font><br/>
<font size="4">Kar se tiče same revizije, seveda vsaka kontrola že iz tistega kar sem prej navajal, je pomembna, potrebna in nikoli je ni dovolj, včasih so rekli zaupanje je dobro, kontrola je pa boljša. In revizija, ki jo zadruga uvaja, je običajno ne glede, da gre za revizije katera bi bila nekako ustanovljena znotraj ali pa postavljena znotraj zadružnega sistema lastna revizija ali pa če je zunanja, je vedno roko na srce vedno malo naklonjena naročniku, vedno je na koncu koncev to le posel, ki si ga nekdo na koncu koncev na nek način želi in je običajno problem v tem, da je revizija dovolj kritična že takrat,</font><br/>
<br/>
<b><font size="4">5. TRAK: (DAG) – 9.20</font></b><br/>
<br/>
<b><font size="4">	</font></b><font size="4">(nadaljevanje) ko je res kritično. Se pravi, da ni v tistih rednih razmerah dovolj kritično revizijsko poročilo napisano. Zaradi tega pričakujem, da bo ta revizija, ki smo jo že včasih imeli, zadružna revizija ali pa lastna revizija, delovala predvsem v smislu tudi tega, da bo pravočasno svetovala, tudi če zadruga ne bo imela nekega razvojnega načrta, neke vizije, da bo revizija znala reči upravnim organom ali pa občnemu zboru, »pa dajte se zmigat, dajte tudi to malo razmišljat, kaj boste delali v prihodnje,« kjer pa mogoče ne bo prometa, tako kot je ta trenutek. Se pravi, da bo več iniciative prihajalo tudi s strani revizorske hiše do teh organov v zadrugah. Kajti človek ima občutek, da če nam dobro gre, kar malo zaspimo. Za zadruge moramo reči, da so bile ti dve leti ugodne, kajti zadruge so, predvsem poslovno govorim, v prometu, se pravi, repromaterial in drugo, normalno poslovale, celo bolje, kajti druge trgovske hiše so morale biti pri covidu zaprte, zadruge pa so lahko, tudi s pomočjo zakona, ki ga je Državni zbor sprejel, poslovale normalno. In v takih razmerah moramo imeti vizijo. Lahko bi se tudi vprašali, koliko smo v tem letu pripravili neke strategije zadružništva, investirali. Na koncu koncev smo v času, ko se kar da investirati, ko je denar na razpolago. In ko vse to združiš, nekako ugotoviš, da je potrebna taka revizija, predvsem tudi svetovalnega tipa, da je v tem zakonu dobrodošla. </font><br/>
<font size="4">	Za zadruge s posebnim namenom je minister lepo povedal. To je zelo dobrodošlo, zaradi tega, ker največkrat so zadruge izpadle pri določenih razpisih za gospodarske družbe. Se mi pa zdi, da je okrog tega še malo neznanke. Ko bereš zakon, premalo pove o tem, kaj se bo znotraj tega dogajalo. Je pa dobrodošlo v tem delu, da so tudi zadruge enakopravne z drugimi gospodarskimi družbami, ko govorimo o razpisih. </font><br/>
<font size="4">	K ostalemu pa ne bi ničesar dodajal. Na seji komisije je bilo govora tudi o tem, da smo mogoče pričakovali še več teh potrebnih nekih dikcij v zakonu, kjer bi bilo več napisanega ali predlaganega v smeri združevanja zadrug, odgovornosti članov do zadruge, kajti vedno se ugotavlja nekako, da kmetje smo zelo dobri gospodarji na svojih kmetijah, ko pa upravljamo s skupnim premoženjem, imamo pa odgovornost malo manjšo. In bi v tem smislu bilo zelo potrebno to odgovornost do lastne zadruge še pojačati tudi z nekimi zakonskimi zapisi. 	</font><br/>
<font size="4">	Komisija je zakon podprla, stališče sem pa tudi povedal. </font><br/>
<font size="4">Hvala lepa. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala tudi vam.</font><br/>
<font size="4">	Želi besedo predstavnik Kmetijsko-gozdarske zbornice? (Da.)</font><br/>
<font size="4">Gospod Žveglič, izvolite. </font><br/>
<br/>
<font size="4">	</font><b><font size="4">RUDI ŽVEGLIČ: </font></b><font size="4">Hvala za besedo. </font><br/>
<font size="4">	Zakon o zadrugah je seveda pomemben zakon. Osredotočil se bom bolj na kmetijski del. Ključna so razmerja znotraj zadruge, znotraj zadružnikov, to je le upravljanje, to je odgovornost. Včasih je to – navezal bi se na to, kar je rekel predsednik Komisije Državnega sveta za kmetijstvo, da včasih kmetje malenkostno kot člani zadrug zaspimo pri tem, tako nadzoru in upravljanju. Vendar vse to, če so ta razmerja v zadrugi dobra, če so v redu, če dobro grejo, potem seveda niso potrebne ne revizije ne ostale nadzorstvene zadeve. </font><br/>
<font size="4">	Mi določene spremembe podpiramo. Mislimo pa, da je tu ključno mnenje zadružne zveze, kajti ona je le krovni zakon, sploh to, kar se tiče kmetijstva. </font><br/>
<br/>
<b><font size="4">6. TRAK (VI) 9.25</font></b><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Želi besedo predstavnik Zadružne zveze Slovenije? (Da.)</font><br/>
<font size="4">Gospod Florjančič, izvolite. </font><br/>
<br/>
<b><font size="4">	BORUT FLORJANČIČ:</font></b><font size="4"> Spoštovani predsednik odbora, spoštovani poslanci, prisotni iz ministrstva, minister.</font><br/>
<font size="4">Hvala za besedo. </font><br/>
<font size="4">	Zakon o zadrugah, mislim, da je bila nujna zadeva, da se ga da, prevetri. Bi najprej začel, da glede kjer vsi opazimo mogoče malce premalo nedorečenosti, opažamo zgolj ko gledamo zadruge kmetijske, ki delujejo v tej dejavnosti. Na koncu koncev je to 95 % prometa. Vendar v uvidu kot ministrstvo, kot glavni pripravljavec smo morali imeti v uvidu še vse ostale gospodarske, kulturne oblike zadrug. Zato mogoče nekaj te nedorečenosti. Ni bila željena, smo želeli več specifičnosti. Želel bi pa to reči, da že sedaj velja zakon, ki govori o revizijah. Skratka, orodij je dovolj, pa vseeno se je zgodilo dostikrat v preteklosti, da sami člani, bi rekel, upravljavci teh zadrug niso znale poseči po teh orodjih, inštitutih, ki bi jih lahko uveljavili. In je zaradi tega prišlo do skrajno neljubih dogodkov, razprodaje premoženja, uničenje zadrug in tako naprej. Odkrito bom povedal, trenutno je dovolj orodij. Vendar zaradi same narave upravljanja zadrug, laičnosti, bom se tako izrazil, je bilo potrebno še bolj poudariti možnost upravnega, nadzornega občnega zbora in na koncu desetine članov, da posežejo na pravilen način in ustavijo ali določene posle kot tukaj pravimo, ali pa z vprašanji, ki jih lahko spravijo preko občnega zbora odprejo tudi druga področja. To obstaja. Seveda je stvar tudi Zadružne zveze, da osvesti članstvo katere so njihove pravice, da posegajo. </font><br/>
<font size="4">Absolutno pozdravljam to, da smo stopili tudi na področje zadrug posebnega pomena. Če imamo, po domače povedano, tu nekje palico, se pravi, da zaustavimo nepravilna dejanja ali delovanja ali pa neznanja v zadrugah se na drugi strani pojavita inštitut, pa ga ne bi več opisoval, ker ga je gospod minister in ostali so ga dobro opisali, bi dejal pa le to, mislim, da se vsi tu zavedamo, da zadruge smo izbrala področja, kjer je resnično lahko imenujem marginalna. Mislim, da smo po večini v OMD(?) delujemo, kjer je gostota prebivalstva in sama zmožnost biti gospodarsko uspešen veliko bolj, je okrnjena. Po drugi strani pa opravljamo funkcijo odkupovalca tudi tam, kjer to ni ekonomika. Pa vendar zmeraj odkupimo, odpeljemo iz vsake doline, iz vsakega hriba pridelek, plačamo redno in zato mislim, da je ena pravilna spodbuda za zadruge, ki skrbijo za to podeželje, da se to ohrani. </font><br/>
<font size="4">Mogoče samo še dva komentarja. Zadruge že sedaj imajo v samih svojih pravilnikih, statutih možnost, da si izberejo finančnega preglednika. Se pravi, profesionalnega, kot sem prej rekel, z zavedanjem, da nadzornik do večinoma primerov je neprofesionalna oseba. Zadružna zveza vsa ta leta in tudi sedaj nudi možnost izobraževanja in poziva zadruge, da se sami člani upravnega nadzornega izobrazijo kaj je njihova dolžnost in odgovornost. S tem inštitutom, da si izbere finančnega preglednika imajo pa spet eno močno orodje, ne vem, kvartalno pregled rezultata pooblaščena oseba opravi. Se pravi neka še revizija. Skratka, zadeve tudi glede članstva, in smo tudi to gledali, se pravi, zadruga je tako močna kolikor je članstvo zvesto in zadruga odgovorna do članstva. Ampak to mislim, da ne moremo dati v zakon, potem bi morali tudi gospodarske družbe tako posegati. To je stvar pravilnika. Na konec koncev poznam veliko zadrug, ki ima zavezo notri koliko mora biti promet in opisano kaj opredeljuje članstvo, vendar zaradi te tradicionalnosti in nedorečenosti se dostikrat ne uporabi to, pa tudi to, to je pa naša naloga Zadružne zveze, da opozarjamo. </font><br/>
<font size="4">To je z moje strani vse. Jaz se zahvaljujem za res kvalitetno sodelovanje na tem zakonu, kakor tudi na zakonu o kmetijstvu, ki je pri 2. točki. Pa bi si tule, ko že imam besedo, dovolil, da vas prosim, da ostanemo še pri drugi točki, kjer nismo navedeni, Zadružna zveza, ker smo izredno močno frekventno sodelovali z ministrom, z ministrstvom. Če vidite to kot ustrezno bi vas prosil, da ostanemo tu in sodelujemo in poslušamo. </font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Želi besedo predstavnik Sindikata kmetov Slovenije? (DA.)</font><br/>
<font size="4">Gospod Medved.</font><br/>
<br/>
<b><font size="4">7. TRAK: (NB) – 9.30</font></b><br/>
<br/>
<font size="4">	</font><b><font size="4">ANTON MEDVED:</font></b><font size="4"> Hvala lepa za besedo. </font><br/>
<font size="4">Vse skupaj lepo pozdravljam, gospoda ministra in poslance in vse ostale prisotne! </font><br/>
<font size="4">	V sindikatu menimo, da je predlog zakona sprejemljiv, vendar poudarjamo revizijo upravnega posla, da je to nujno potrebno, kajti vemo, nekatere zadruge pač ne delajo tega kar bi moralo poslanstvo kmetijstva. Potem zadruga s posebnim pomenom. Tukaj vidimo eno priložnost, da bodo zadruge s tem namenom tudi potem nekaj v dobrobit naredile za kmeta, ki je v tem trenutku v zelo slabem položaju oziroma cenovno zelo zelo izpodrinjen napram evropskim. Toliko. Drugače pa podpiramo spremembe in te dopolnitve. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">Zdaj prehajamo na razpravo članov odbora o posameznih členih in o vloženih amandmajih ter o predlogu za amandma odbora. </font><br/>
<font size="4">Predlog zakona ima štirinajst členov. Odboru predlagam, da po končanem glasovanju o amandmajih in o morebitnih predlogih za amandmaje odbora v skladu s tretjo alinejo 128. člena Poslovnika glasuje o vseh členih skupaj. Ugotavljam, da nihče temu ne nasprotuje. Delali bomo na podlagi pregleda vloženih amandmajev, ki jih imate tudi na klopeh. </font><br/>
<font size="4">V razpravo dajem 1. člen h kateremu ni vloženih amandmajev. Sprašujem, če želi kdo besedo? (Ne.) Ugotavljam, da ne. </font><br/>
<font size="4">	 V razpravo dajem 2. člen in amandma koalicijskih poslanskih skupin. Želi kdo besedo? Ugotavljam, da ne, tako da prehajamo na… / oglašanje iz ozadja/ </font><br/>
<font size="4">	Gospa Iva Dimic, izvolite imate besedo. </font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa. </font><br/>
<font size="4">Se mi zdi, da je prav, da se oglasimo. Sicer 1. člen je ponavadi razprava, ampak bom govorila o 2. členu, zagotovo bom 2. člen podprla, ker se mi zdi, da je pomembno, da se na področju zadružništva zadeve spremenijo. Na tem odboru smo velikokrat govorili, da je potrebno zadružništvo mogoče postaviti na neke nove, boljše temelje, da je to priložnost za slovensko kmetijstvo, so te povezave preko zadrug močnejše, boljše. Lahko rečem, da ko spremljam slovensko kmetijstvo in seveda tudi nenazadnje to spremembo v lastništvu, ko prihajamo mladi prevzemniki, zagotovo imam občutek, da seveda ti mladi prevzemniki vidijo v zadružništvu veliko večjo priložnost kot so jo videli 30 let nazaj, ker vemo kako so zadruge v Sloveniji obstajale in seveda ti mladi prevzemniki dan danes so izobraženi in imajo seveda željo biti aktivno vključeni v poslovanje, v nadzor zadružništva in s tem jaz upam, tudi s pomočjo današnjega zakona, tudi seveda boljši nadzor, boljši model in večje sodelovanje in seveda večje ali pa boljše upravljanje. </font><br/>
<font size="4">Tako, da se mi zdi, da zakon prinaša te spremembe, seveda pa spremembe prinaša tudi drugačna struktura, drugačen pogled na samo zadružništvo. Razmerje znotraj zadružnikov, upravljanje odgovornosti, ja, to nam je v preteklosti mogoče manjkalo. Vse se dobro spomnimo, jaz ne morem tega, da ne bi povedala primer zadruge Krpan v Cerknici, kako so kmetje potem po treh mesecih, ko ni bilo možnosti neke revizije, nekega nadzora, vpogleda kmetov, mogoče so bili tudi kmetje premalo aktivni ali pa so napačnim zaupali, ostali brez trimesečnega plačila za oddano mleko, za les, tudi za živino, za govejo živino, ki so jo oddajali preko zadruge in se mi zdi, da je ta možnost te revizije, finančnega preglednika, je rekel predstavnik zadruge, se mi zdi, da je to korak v pravo smer. Seveda tudi podpiram to, če lahko pri temu členu, da se ustanovijo zadruge posebnega pomena, ker le tako bomo lahko določenim zadrugam, ki že zdaj dobro delajo, omogočili da se bodo imele nenazadnje moč, možnost tudi razširiti na področje kjer delajo pa tukaj moram spet pohvaliti mogoče dve lokalni zadrugi, ki so meni blizu, to je Zadruga Sora-Žiri, ki je dobra zadruga in seveda tudi tolminska zadruga oziroma Planika ali kakorkoli, tudi na tistem področju mislim, da je to zelo velika pomoč lokalnim kmetom,</font><br/>
<br/>
<b><font size="4">8. TRAK: (TB) – 9.35</font></b><br/>
<br/>
<font size="4">	(nadaljevanje) da imajo zagotovljen stalni odvzem, bom rekla, svojih pridelkov, tudi mleka in živine, ne glede, kar se zgodi, ker v korona času, v prejšnjem letu, se je pokazalo, se je ta trg malo zanihal, ampak, bom rekla, ta zadruga je obdržala, bom rekla, vse kmete odkupila po istih cenah mleko in je dala neko zagotovilo stalnega dohodka, seveda tudi kmetom, kar pa je namen zadruge, seveda pa morajo ljudje, kmetje, se začet obnašat in jaz res želim in upam, da se bo to z mlado generacijo naredilo, da bomo lahko govorili o, bom rekla, o sosednjih državah, ki imajo vzoren primer zadružništva, kjer dejansko vse pridelke dajo zadrugi, nič ni, bom rekla, prodaje na dvorišču ali pod mizo ali kakorkoli in seveda, verjamem, da tako zadružna zveza, kot tudi kmetje, stremijo k temu, da bi seveda se zagotovilo cenovno ugoden odkup in potem lahko sledimo temu, da se dejansko vse dogaja preko zadrug, no. Mislim, da je to tisto, k čimer stremi tudi ta zakon in tudi, bom rekla, mladi prevzemniki in na kmetijah in tudi Zadružna zveza. </font><br/>
<font size="4">Tako da, jaz bom ta amandma k 2. členu podprla, kot tudi vse nadaljnje.</font><br/>
<font size="4">Hvala  lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Besedo ima Boris Doblekar.</font><br/>
<font size="4">Izvolite.</font><br/>
<br/>
<b><font size="4">BORIS DOBLEKAR (PS SDS):</font></b><font size="4"> Hvala lepa za besedo, predsednik.</font><br/>
<font size="4">Spoštovani minister, poslanke, poslanci!</font><br/>
<font size="4">Seveda bom tudi jaz podprl vse te dobrodošle spremembe, ki so danes pred nami in ki so tudi dobro usklajene, dogovorjene, med ministrstvom in pa vsemi ostalimi deležniki. Tukaj sem seveda tudi zelo pozorno poslušal predstavitve mnenj Državnega sveta, Kmetijsko gozdarske zbornice, Zadružne zveze in tako naprej, Sindikata kmetov. Predvsem bi mogoče izpostavil to, da je že doslej bila ta nadzorstvena funkcija nekako omogočena z zakonodajo, pa smo slišal da, včasih kmetje zaspijo pri nadzoru in upravljanju. Jaz se bojim, da ne bodo zaspal še naprej, kljub temu, da imamo še boljše rešitve na tem področju, predvsem pa bi opozoril na to, da kar se tiče tega, da bi kdo zaspal, jaz mislim, da imamo toliko teh inštitucij, različnih, od sindikatov, zbornic, združenj, zdaj še nekega združenja, nevladnih organizacij in tako naprej, skratka, tega je toliko, pa kmetijskih svetovalcev, da jaz mislim, da bi mogle te inštitucije kljub temu majčkeno bolj skupaj stopit, pa včasih tudi kaj več, bi rekel, dobrega, učinkovitega, kaj takega, oprijemljivega, tudi za kmeta naredit ali pa pomagat zadrugam. </font><br/>
<font size="4">Skratka, se mi zdi, da so vse te inštitucije premalo izkoriščene. Ne vem, ali jih zadruge ali pa kmetje ne znajo dovolj izkoristit ali so preveč, včasih je slišat na terenu tudi malo tako, no, same sebi namen, pa ne bi zdaj nič kritiziral, ampak, jaz mislim, da bi mogli res dejansko bolj skupaj stopit, pa bolj pomagat kmetom, ker, ministrstvo se že potrudi, naredi dobre predloge, danes imamo pred sabo odlične predloge in jaz ne verjamem, da je to vse tisto, kar bo pripomoglo k temu, da bo boljše na področju kmetijstva ali pa boljše za kmeta. Tako da, tukaj manjka mogoče kakšna ta stvar, kar sem prej povedal.</font><br/>
<font size="4">Tako da, seveda, rekel bi samo še to, no, da če pogledaš zadruge po Sloveniji, vsaka nekako po svoje posluje. Ene so res dobre, odlične, druge so malo slabše. Se pravi, da ni to vse odvisno samo od zakonodaje, pa od vseh teh inštitucij, ampak tudi odvisno od vodenja teh zadrug, kako se kakšna zadruga vodi, kakšen je interes kmetov, ali so zagnani ali niso zagnani. Tudi to je res, da ti mladi kmetje, mladi prevzemniki, ki prihajajo, so tudi bolj podučeni, se mogoče bolj zanimajo ali pa bolj želijo tudi izkoristit zadrugo za to, da bodo bolje delal, da si bodo zagotovil boljši statusm</font><br/>
<br/>
<b><font size="4">9. TRAK: (SB) – 9.40</font></b><br/>
<br/>
<font size="4">	(nadaljevanje) mogoče je le tukaj neka prednost. Jaz mislim, da bi mogli res bolj pomagati tem zadrugam, sploh tistim, ki se toliko ne znajdejo, ne vem kje je to problem, da so tako različna delovanja teh zadrug po Sloveniji in ta podelitev statusa s posebnim pomenom, torej nagrajevanje boljših zadrug, to pa pri pridobivanju pomoči oziroma pri razpisih bo vsekakor dobrodošla in mogoče bo tukaj tudi kakšna stimulacija za ostale, za tiste, ki niso tako dobre. Je pa prav, da so zadruge in seveda kmetje morajo to izkoristiti čim bolj. Še enkrat bi pa na koncu res poudaril to, da bi bilo treba bolj pomagati tem zadrugam, ker konec koncev s tem pomagamo tudi kmetu. Bom pa seveda vse podprl te predloge, ki so res pisani na kožo kmetijstvu, kmetom in zadrugam in pa tudi vse amandmaje, ki so pripravljeni tudi na osnovi pripomb Zakonodajno-pravne službe. </font><br/>
<font size="4">Hvala lepa. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Besedo ima Mojca Žnidarič. </font><br/>
<font size="4">Izvolite. </font><br/>
<br/>
<b><font size="4">	MOJCA ŽNIDARIČ (PS SMC):</font></b><font size="4"> Hvala za besedo. </font><br/>
<font size="4">Bom kratka, kot je kratek tudi zakon. </font><br/>
<font size="4">V SMC bomo spremembe in dopolnitve Zakona o zadrugah podprli tudi vse te amandmaje, ki so pripravljeni večinoma na podlagi mnenja Zakonodajno-pravne službe in tudi še nadaljnjih dodatnih usklajevanj med deležniki. Torej podpiramo tako dopolnitev možnost torej omogočanje sodelovanja in glasovanja članov zadruge tudi preko teh različnih elektronskih identifikacij. Potem zelo pomemben je ta institut revizije torej dodatnega nadzora, ja, vemo, nekateri ste že opozarjali, imamo tudi v vseh okoljih kakšne slabe izkušnje z zadrugami in pa tudi ta tretji cilj, torej da se pa zadruge, ki pa zelo dobro poslujejo oziroma ki v določenem geografskem območju predstavljajo res nek poseben pomen, da se jim dodeli ta status posebnega pomena in da imajo na podlagi tega tudi potem večje možnosti pri sodelovanju na različnih teh razpisih. </font><br/>
<font size="4">Tako da kot sem rekla zakon in pa tudi amandmaje bomo v SMC podprli. Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Naj še jaz povem v imenu LMŠ, da bomo tako predlog zakona kot tudi vse amandmaje podprli, da se ne bomo kasneje pri obrazložitvi glasu oglašali. Želi še kdo besedo? (Da.) </font><br/>
<font size="4">Branko Simonovič, izvolite. </font><br/>
<br/>
<b><font size="4">BRANKO SIMNOVIČ (PS DeSUS):</font></b><font size="4"> Hvala lepa za besedo. </font><br/>
<font size="4">Lep pozdrav vsem prisotnim! </font><br/>
<font size="4">Tudi v Desusu bomo zakon in vse amandmaje podprli, da bom kratek. </font><br/>
<font size="4">Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa.  </font><br/>
<font size="4">Jani Ivanuša, izvolite, imate besedo.</font><br/>
<br/>
<b><font size="4">	JANI IVANUŠA (PS SNS):</font></b><font size="4"> Hvala lepa. </font><br/>
<font size="4">Lep pozdrav vsem prisotnim, še posebej gostom!</font><br/>
<font size="4">	Nimam težav s tem, da ne bi podpiral teh amandmajev in predlaganega zakona. Bi samo toliko povedal v preteklosti smo imeli eno slabo izkušnjo tudi v Ormožu, kjer je šla v stečaj kmetijska zadruga Ormož zaradi napačnih odločitev in slabega nadzora nad kmetijsko zadrugo in ravno to je tisti moment, ki najbolj nese ravno, da se take stvari ne bi več dogajale kot so se v preteklosti žal tudi nam v Ormožu in enostavno so bili kmetje najbolj prikrajšani v tej zgodbi.</font><br/>
<font size="4">Toliko. Hvala lepa in se slišimo naprej.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Prehajamo na odločanje o amandmaju k 2. členu. Glasujemo.</font><br/>
<font size="4">	Kdo je za?(11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 3. člen in amandma koalicijskih poslanskih skupin. Želi kdo razpravljati? (Ne.)</font><br/>
<font size="4">Ugotavljam, da ne, tako da prehajamo na odločanje o amandmaju k 3. členu. </font><br/>
<br/>
<b><font size="4">10. TRAK: (VI) 9.45</font></b><br/>
<br/>
<font size="4">	(Nadaljevanje) Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	V razpravo dajem 4. člen, h kateremu ni vloženih amandmajev. </font><br/>
<br/>
<font size="4">	V razpravo dajem 5. člen in predlog za amandma odbora k amandmaju koalicijskih poslanskih skupin ter amandma koalicijskih poslanskih skupin. Želi kdo besedo? (Ne.) Ugotavljam, da ne. </font><br/>
<font size="4">Prehajamo na odločanje o predlogu za amandma odbora k amandmaju koalicijskih poslanskih skupin k 5. členu. Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Prehajamo še na odločanje o amandmaju koalicijskih poslanskih skupin k 5. členu. Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 6. člen in amandma koalicijskih poslanskih skupin k temu členu. Prehajamo na odločanje o amandmaju k 6. členu. Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	V razpravo dajem 7. člen in amandma koalicijskih poslanskih skupin k temu členu. Prehajamo na odločanje o amandmaju k 7. členu. Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 8. do 14. člen, h katerim ni vloženih amandmajev. Želi kdo besedo? (Ne.) Ugotavljam, da ne.</font><br/>
<font size="4">Zaključujem razpravo in glasovanje o amandmajih. </font><br/>
<br/>
<font size="4">	V skladu s prej sprejeto odločitvijo odbora prehajamo še na glasovanje o vseh členih predloga skupaj. Želi kdo besedo? (Ne.) Ne želi. Potem bomo prešli na glasovanje. Glasujemo o vseh členih skupaj. </font><br/>
<font size="4">	Kdo je za? (15 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<br/>
<font size="4">	S tem zaključujem drugo obravnavo predloga zakona o spremembah in dopolnitvah zakona o zadrugah na matičnem delovnem telesu. </font><br/>
<font size="4">	Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. </font><br/>
<font size="4">Potrebno je določiti še poročevalca odbora za sejo državnega zbora. Želi biti kdo poročevalec? Če ne, bom poročilo predstavil sam. </font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O KMETIJSTVU, DRUGA OBRAVNAVA.</font></b><font size="4">	</font><br/>
<font size="4">Predlagateljica predloga zakona je Vlada. K obravnavi te točke sem vabil Ministrstvo za kmetijstvi, gozdarstvo in prehrano, Državni svet, Zakonodajno-pravno službo, Kmetijsko-gozdarsko zbornico Slovenije, Zadružno zvezo Slovenije in Sindikat kmetov Slovenije. </font><br/>
<font size="4">S sklicem seje ste poleg predloga zakona prejeli še mnenje Zakonodajno-pravne službe in pa mnenje Združenja občin Slovenije. Naknadno pa ste prejeli še pojasnilo Ministrstva za kmetijstvo, gozdarstvo in prehrano glede nekateri pripomb Zakonodajno-pravne službe, mnenje Komisije Državnega sveta za kmetijstvo, gozdarstvo in prehrano, amandmaje poslanskih skupin SDS, SMC in Nova Slovenija, pregled amandmajev z dne 18. 6. 20201 ter predloge za amandmaje odbora, ki jih je pripravilo Ministrstvo za kmetijstvo, gozdarstvo in prehrano, povzel pa jih je član odbora Branko Simonovič.</font><br/>
<br/>
<b><font size="4">11. TRAK. (DAG) – 9.50</font></b><br/>
<br/>
<b><font size="4">	</font></b><font size="4">(nadaljevanje) Te predloge ste prejeli včeraj in niso vključeni v pregledu amandmajev. </font><br/>
<br/>
<font size="4">	Začenjam </font><b><font size="4">drugo obravnavo </font></b><font size="4">predloga zakona v okviru rednega postopka, v kateri bomo opravili razpravo in glasovanje o členih predloga zakona in vloženih amandmajih ter predlogih za amandmaje odbora. </font><br/>
<font size="4">	Na začetku dajem besedo gospodu ministru za uvodno predstavitev. Dr. Podgoršek. </font><br/>
<font size="4">izvolite. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa.</font><br/>
<font size="4">	Gre za enega od krovnih pomembnejših zakonov na področju kmetijstva. Govorimo o Zakonu o kmetijstvu. V tem zakonodajnem paketu prenašamo nekatere zakonodajne direktive v slovenski pravni red, ko govorimo o ekološkem kmetovanju, ko govorimo o nedovoljenih ravnanjih v verigi preskrbe s hrano. Pri nekaterih dopolnitvah oziroma pri eni od dopolnitev rešujemo težavo glede revizije Evropske komisije pri prenosu kmetijskih gospodarstev na druge nosilce kmetijskih gospodarstev. V nadaljevanju v zakonu dajemo podlago v končni fazi tudi za strategije, ki so danes v Evropski uniji pripravljene, govorimo o evropskem zelenem dogovoru, spremljanju organskih snovi v tleh, ponor CO2 oziroma LULUCF. V nekaterih primerih govorimo tudi o nekaterih spremembah pri administrativnih postopkih, za katere menimo, da bodo olajšale bremena tudi za kmetijska gospodarstva. Rešujemo nekatere odprte zadeve pri javnem naročanju. V majhnem delu spreminjamo tudi imenovanje varuha odnosov v verigi preskrbe s hrano. Uvajamo dodatne naloge Agencije za varstvo konkurence in tako naprej. Bom pa podrobneje kratko predstavil posamezne predloge. </font><br/>
<font size="4">	Dovolite mi še, da se uvodoma res zahvalim vsem našim sogovornikom, nevladnim organizacijam, s katerimi smo kar dolgo časa sedeli, usklajevali vsebine zakona. In z vloženimi amandmaji, torej že tudi po sprejetju zakona na Vladi, še vedno iskali nekatere rešitve za nekatera ključna vprašanja, ki so jih nevladne organizacije izpostavljale. In v tem delu res velja moja osebna zahvala za trud njim in tudi moji ekipi, ki je bila sposobna še vedno tega napora, da smo na koncu praktično prišli, kot sem že uvodoma dejal, z vloženimi amandmaji do usklajenega zakona, bolj kot ne z vsemi nevladnimi organizacijami. </font><br/>
<font size="4">	Edina odprta zadeva je še v zvezi z zadružno zvezo in odmikom. No, tudi o tem bom poskušal pojasniti, zakaj nismo mogli prisluhniti tej pobudi, ker je komisija bila zelo jasna in ni omogočala nobenih odstopov, v sodelovanju članov zadruge z zadrugami v primerjavi z drugimi deležniki. Torej, kar se je dalo, kar smo lahko v tem primeru. Ko govorim o zadružni zvezi, je zadeva vezana na prenos Direktive o nedovoljenih ravnanjih v slovenski pravni red, torej smo omejeni s to direktivo Evropske unije, ki jo moramo prenesti. In smo zato v komunikaciji s komisijo bili vsaj nekajkrat v navezi z njimi, ali lahko ta odmik naredimo, in je bil odgovor vedno negativen. Zato torej tej pobudi nismo mogli prisluhniti. </font><br/>
<font size="4">	Torej, grem zdaj po vrsti po posameznih točkah. Obljubil sem, da bom kratek, in bom res. Kljub temu, da gre za obsežnejšo spremembo zakona, pa vendar bom skušal na kratko. </font><br/>
<font size="4">	Torej, zakon ureja naslednje vsebinske sklope. Prvi sklop je vezan na revizijo Evropske komisije glede prenosa nosilcev kmetijskih gospodarstev. Gre za dodatno pojasnilo oziroma dodatno navedbo upravičenca za ukrepe kmetijske politike. Torej, definira se kot upravičenca do ukrepov kmetijske politike le nosilec kmetijskega gospodarstva in ne več celotno kmetijsko gospodarstvo, kot je bilo do sedaj. In ravno tako se ukinja samodejni prenos plačilnih pravic v primeru spremembe nosilca kmetijskega gospodarstva. To je praktično odgovor na revizijo, ki smo jo dobili ob pregledu med leti 2015 do 2018, mislim, da je nekaj takega. </font><br/>
<font size="4">	Naslednja zadeva je vezana na spremljanje stanja kmetijskih tal in gnojenja. Naj omenim, da v zvezi z emisijami in odvzemi toplogrednih plinov</font><br/>
<br/>
<b><font size="4">12. TRAK: (NB) – 9.55</font></b><br/>
<br/>
<font size="4">	(Nadaljevanje) bomo skladno z zakonom podelili javno pooblastilo za izvajanje spremljanja stanja organske snovi v tleh. Tukaj naj omenim, da smo se z nevladnimi organizacijami vendarle na koncu zelo korektno uskladili, torej da vsak kmet mora soglašati, da lahko izvajalec te javne službe jemlje vzorce na njegovem zemljišču, v zameno za to pa ta isti lastnik kmetijskega zemljišča, ki soglaša, poudarjam, ki soglaša, ne gre za nek posek v lastnino, ki soglaša, bo pa dobil brezplačno v uporabo torej tudi vzorce, analize tal, ki jih bo ta javna služba za izvajanje svojih nalog izvajala in naredila, kar pomeni, da bo lahko kmetijsko gospodarstvo pripravilo gnojilne načrte, gnojil na podlagi tega. </font><br/>
<font size="4">	Ravno tako pa vzpostavljamo sistematično spremljanje stanja kmetijskih tal, kjer bi se vsi podatki analiz, ki pa jih delamo tudi lastniki, torej brez javne službe, vodili v enotni podatkovni zbirki s katero opravlja ministrstvo ravno zaradi spremljanja lastnosti tal in pa predlog uvaja tudi ureditev gnojenja, ki do sedaj ni bilo urejeno s področja, jasno, zakonodaje, s strani zakonodaje iz področja kmetijstva. Naj omenim, da v tem delu urejamo tudi ali pa dovoljujemo tudi uporabo ostankov kmetijske pridelave in predelave ob ustreznih postopkih za gnojenje tal. Govorimo o ostankih pri pridobivanju oljčnega olja, vina, itn. Skratka, to bi bilo sedaj tako sivo področje. Ti ostanki se niso smeli uporabljati po spremembi tega zakona bodo ti ostanki lahko uporabni tudi za gnojenje. </font><br/>
<font size="4">	Potem govorimo tudi o nekaterih poenostavitvah administrativnih postopkov za izvajanje ukrepov kmetijske politike. Na eni strani vemo, da vsako leto obravnavamo zeleno poročilo, torej poročilo o stanju kmetijstva v prejšnjem letu. To do sedaj je vedno potekalo na način, da smo mi preko javnega razpisa izbrali izvajalca, vedno do sedaj je to delal kmetijski inštitut, zato sedaj to nalogo podelimo kmetijskemu inštitutu neposredno z zakonom s podelitvijo javnega pooblastila za izvajanje teh nalog. Ravno tako urejamo, da je elektronski podpis enakovreden lastnoročnemu. Uvajajo se pravne podlage, ki bi omogočale poenostavitev postopkov pri sklepanju zavarovalnih pravic, torej v navezavi tega našega sofinanciranja zavarovalnih premij za zavarovanje živali, rastlinske proizvodnje, itn. V nekaterih primerih tudi uvajamo pravne podlage, ki zmanjšujejo administrativno breme. Strankam v primeru dokazovanja o plačanih davkih in prispevkih pa dodam še eno alinejo, ki je zelo pomembna. S spremembo zakona uvajamo tudi možnost, da agencija za kmetijske trge in razvoj podeželja pozore prijavitelja na posamezne ukrepe v kolikor nima plačanih davkov in prispevkov k dopolnitvi vloge, torej k plačilu in dopolnitvi vloge, kajti tudi pri Covid ukrepih in pri izvajanju ostalih intervencij ali pa ukrepov, ki jih vodimo preko agencije za kmetijske trge in razvoj podeželja, je sedaj prihajalo do avtomatičnega zavračanja v kolikor je bil vlagatelj dolžnik več kot 50. evrov za davke in prispevke, sedaj uvajamo zakonsko podlago, da bo agencija sploh lahko izvajala to prvo dopolnitev, torej omogočamo tudi neke, recimo temu, ja, plačila in potem dokazovanje, da so davki in prispevki plačani in to ne bo več razlog za avtomatično zavrnitev nekaterih vlog. </font><br/>
<font size="4">Na novo določamo tudi obveznost naročnika po predpisih o javnem naročanju, predvsem o uredbi o zelenem javnem naročanju. Vemo, da je potrebno že sedaj v javnih prehranskih obratih kupiti najmanj 15 % ekoloških živil in 20 % drugih shem kakovosti. S spremembo zakona uvajamo tudi dodatno pooblastilo kmetijski inšpekciji, ki bo lahko po spremembi zakona izvajala nadzor v javnih prehranskih obratih, ampak zgolj nadzor nad izvajanjem te uredbe o zelenem javnem naročanju. Vsa ostala kontrola kvalitete, sledljivosti, itn., še vedno ostaja na Upravi za varno hrano, torej kmetijski inšpekciji pa dajemo samo nadzor in iz tega zornega kota sem prepričan, da bo tudi spoštovanje uredbe o zelenem javnem naročanju, ki je sicer zakonska norma in jo morajo javni zavodi spoštovati, jo bomo sedaj zagotovo spoštovali še bolj eksaktno, kajti prepogosto dobimo očitke, da jo na koncu marsikdo ne izpolnjuje. </font><br/>
<br/>
<b><font size="4">13. TRAK: (SB) – 10.00</font></b><br/>
<br/>
<font size="4">	(nadaljevanje) Ko govorimo o prodaji kmetijskih pridelkov in živil ter sledljivosti porekla določamo, da sme kmetija v okviru osnovne kmetijske dejavnosti, ponavljam osnovne kmetijske, pri dopolnilnih je lahko kaj več, končnemu potrošniku prodajati samo kmetijske pridelke, ki so pridelane na tej kmetiji, ravno tako predlog predvideva navajanje porekla živil na spremnih dokumentih oziroma računih, s čimer se omejuje nepoštene prakse zavajanja glede porekla živil in je to tudi pravna podlaga za uvedbo masnih bilanc o katerih že nekaj časa, že kar nekaj let govorimo pa vendarle smo sedaj sprejeli odločitev, da v uvedbo masnih bilanc gremo in zato uvajamo to prvo pravno podlago, ostalo bomo delali mislim, da s pravilniki, ko bomo govorili o navajanju porekla na teh spremnih dokumentih, pa vendarle zakonska podlaga je v tem zakonu. </font><br/>
<font size="4">	Ko govorimo o prenosu direktive o nepoštenih praksah v verigi preskrbe s hrano, vse spreminjajo plačilne roke, se skrajšujejo plačilni roki za hitro pokvarljivo blago iz zdajšnjih 45 na 30 dni, za ostala živila iz 90 na 60 dni. Ravno tako, ko smo že v zakonu pri spremembi 2018 napisali taksonomsko našteli nedovoljena ravnanja, od takrat je v zakonu 23 naštetih nedovoljenih ravnanj, sedaj na podlagi te direktive uvajamo še 4 nova, torej jih bo zdaj 27 nedovoljenih ravnanj taksonomsko naštetih. Ravno tako se tudi dodatno ali pa na novo definira znatna tržna moč, ki je odvisna od letnega prometa tako dobavitelja kot kupca. Pri varuhu odnosu pri verigi preskrbe s hrano dodatno uvajamo tudi trimesečna redna poročila, ker si želim tudi s tem na nek način pridobiti ali pa animirati tudi vsakokratnega varuha tudi k rednemu trimesečnemu poročanju in pa dopolnjujejo se tudi pogoji za imenovanje in razrešitev varuha in naj omenim samo, da v tem delu dodajamo, da varuh tudi ne sme biti nosilec kmetijskega gospodarstva, mimogrede vsi veste, da sem bil tudi sam varuh odnosov v verigi preskrbe s hrano in ob imenovanju leta 2015 sem takratnemu ministru kmetijskemu pred imenovanjem v varuha tudi podal pisno podpisano, lastnoročno podpisano izjavo, da prekinjam s tržno pridelavo takrat zelenjave na domači kmetiji, kar je v bistvu, če sem zelo iskren, ena logična poteza. Pri javni agenciji za varstvo konkurence, uvajamo dodatne naloge. Že sedaj agencija za varstvo konkurence ima dve dodatni zaposlitvi za namen zgolj spremljanja verige preskrbe s hrano tudi mi kot kmetijsko ministrstvo zagotavljamo finančna sredstva za delovanje teh dveh dodatnih zaposlitev na agenciji, zato s temi dodatnimi nalogami želimo in tudi z letnimi poročili želimo povečati aktivnost teh dveh zaposlenih v verigi preskrbe s hrano. Potem dodatno določamo pristojni organ za kontrolo in certifikacijo hmelja in hmeljevih proizvodov. </font><br/>
<font size="4">Naprej. Potem na področju javnih služb na področju rastlinske pridelave imamo že sedaj dokaj dobro v zakonu urejen sistem za podelitev, način izbire izvajanja javne službe, sedaj pa v zakon vnašamo še podoben način, ki se je res pokazal kot zelo dobrodošel in poenostavljen v primerjavi s prejšnjim tudi na področju živinoreje, torej sedaj v zakonu bomo poenotili način izbire izvajanje javnih služb tako na rastlinskem kot na živinorejskem delu in pa programih dela, ki jih mi financiramo. Uvajamo tudi nekatere evidence s področja kmetijstva, predvsem uvajamo evidence standardnega prihodka kmetijskih gospodarstev, to je odziv na mnogo pobud, ki smo jih prejeli pri vstopnem pogoju nekaterih kmetijskih gospodarstev na nekatere ukrepe, ki jih financiramo iz skupne kmetijske politike kot na primer za vstop v shemo mladih kmetov, tam je pogoj 6 hektarjev primerljivih kmetijskih površin, včasih kakšna kmetija tega ne doseže, sedaj pa uvajamo drugo, ki po našem mnenju bolj logično ali pa tudi bolj pošteno, pošten vstopni pogoj, ki ga bomo uveljavili z novim programskim obdobjem in to je standardni prihodek, kar pomeni lahko neka manjša kmetija z manj kot 6 hektarji doseže bistveno </font><br/>
<br/>
<b><font size="4">14. TRAK: (DAG) – 10.05</font></b><br/>
<br/>
<b><font size="4">	</font></b><font size="4">(nadaljevanje) ali pa večji standardni prihodek kot pa neka kmetija, ki ima 6 hektarjev oprijemljivih kmetijskih zemljišč. Torej gremo na nek nov standard za vstopne pogoje za ukrepe kmetijske politike, ki se ravno zdaj pripravljajo zelo intenzivno. </font><br/>
<font size="4">	Ravno tako se uvaja evidenca pridelovalcev zelišč in zelenjave. Zbiramo tudi podatke rastlinske genske banke in tako naprej. </font><br/>
<font size="4">	Ureja se tudi področje ekološkega kmetovanja. Govorimo o prenosu vsebin nove Uredbe o ekološkem kmetovanju v slovenski pravni red. Torej tu govorimo o novih proizvodih, ki se bodo lahko uporabljali pri ekološkem kmetovanju, in tako naprej.</font><br/>
<font size="4">	Dovolite mi še nekaj misli. V zakonu smo bili prvotno morda malo bolj ambiciozni, zlasti pri urejanju tako imenovane obcestne prodaje. Vendar smo skupaj z našimi nevladnimi organizacijami objavili številne razprave tudi na to temo in se na koncu odločili, da ta del urejanja obcestne prodaje sadja in zelenjave umaknemo iz Zakona o kmetijstvu. In smo se z Ministrstvom za gospodarstvo dogovorili, da bodo ob prvi spremembi Zakona o trgovini to urejali v tem pristojnem ali pa resornem ali pa v tisti zakonodaji, ki ureja to področje. Torej, tega dela zdaj ni v tem zakonu, in to umikamo z amandmaji. </font><br/>
<font size="4">	Ravno tako smo se odločili – v zakon smo najprej napisali tudi javnost, povsem javnost podatkov o KMG-MID. Seveda so podatki že zdaj v obliki informacij javnega značaja dostopni praktično komurkoli. Ampak zdaj vseeno z amandmaji tudi predlagamo nek tak umik te javnosti podatkov. Seveda pa še vedno ostaja, na podlagi tudi usklajevanja z informacijsko pooblaščenko, javnost podatkov kot informacija javnega značaja. Ampak predlagamo ta umik popolne javnosti kar v vsakem trenutku. </font><br/>
<font size="4">	Pri pridelovalcih zelenjave in zelišč smo ravno tako spremenili po usklajevanju velikost površin, pri kateri se morajo pridelovalci zelenjave in zelišč vpisati v evidenco zelenjave in zelišč. Zdaj je to spremenjeno na 0,1 hektar na prostem ter na 0,02 hektarja v rastlinjaku. In črtali smo tisti del, ki se je navezoval na obvezno izdajo dobavnic oziroma drugih knjigovodskih listin, kajti vemo, da kmetije so vendar obdavčene po KD, in tu smo potem, sicer na zahtevo ene nevladne organizacije, v fazi usklajevanja z vsemi ostalimi prišli do tega usklajenega predloga. </font><br/>
<font size="4">	O dostopnosti do evidenc in analiz v primeru izvajanja javne službe spremljanja lastnosti tal sem pa že prej pri zakonu omenil.</font><br/>
<font size="4">	Menim, da s temi dopolnitvami in tudi z vloženimi amandmaji praktično danes prihajamo do vas, lahko rečem, s kar usklajeno vsebino tega zakona, z vsemi našimi ključnimi nevladnimi organizacijami, sogovorniki. In sem za to, še enkrat, res hvaležen za vse napore, ki smo jih vložili, tudi svojim kolegom, ko smo vendar vlagali vedno znova napore v iskanje kompromisa. In mislim, da smo danes lahko ponosni na to, da nam je v glavnem uspelo. </font><br/>
<font size="4">	Tudi na mnenje Zakonodajno-pravne službe, ki ga bo predstavnica službe zagotovo podala, naj odgovorim, da smo v večini primerov prisluhnili pobudam in z amandmaji urejamo nekatere, kako naj rečem, taksonomske, logične zadeve v zakonu. In se tudi zahvaljujem Zakonodajno-pravni službi za ta skrben pregled. V nekaterih primerih pa vendar menimo, da gre za nekatere že ustaljene zadeve, in smo potem tudi s pojasnili poskušali pojasniti, zakaj menimo, da je v zakonu zadeva ustrezno navedena.</font><br/>
<font size="4">	Toliko na kratko. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa, minister.</font><br/>
<font size="4">	Besedo dajem predstavnici Zakonodajno-pravne službe mag. Bricelj Podgornik. </font><br/>
<br/>
<font size="4">	</font><b><font size="4">MAG. SAŠA BRICELJ PODGORNIK: </font></b><font size="4">Hvala lepa.</font><br/>
<font size="4">	K temu predlogu zakona smo pripravili pisno mnenje. Uvodoma bi izpostavila, da gre res za obsežne spremembe in dopolnitve in da zaradi dodajanja posameznih sklopov členov ne gre zgolj za novelo s 76 členi, temveč za novelo, ki presega 90 členov. In glede na takšen obseg bi bilo treba, skladno z nomotehničnimi smernicami, oblikovati nov zakon. In tudi sicer bi bil nov zakon dobrodošel, saj je v bistvu zaradi že preteklih</font><br/>
<br/>
<b><font size="4">15. TRAK: (TB) – 10.10</font></b><br/>
<br/>
<font size="4">	(nadaljevanje) in zdajšnjih številnih sprememb, že precej nepregleden in težje berljiv. Glede na obseg je tudi veliko število pripomb k posameznim členom. Res je, nekatere pripombe so upoštevane z vloženimi amandmaji, na nekatere pa se je predlagatelj odzval z dodatnimi pojasnili in obrazložitvami.</font><br/>
<font size="4">	Toliko za uvod, hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Besedo dajem predstavniku Državnega sveta.</font><br/>
<font size="4">Gospod Zupančič, izvolite.</font><br/>
<br/>
<b><font size="4">CVETKO ZUPANČIČ:</font></b><font size="4"> Hvala lepa, predsednik, za besedo.</font><br/>
<font size="4">Predlog zakona o kmetijstvu se je pripravljal že dlje časa. Dejansko, kot vemo, že najmanj od takrat, ko smo dobili od lovske(?) komisije, kazen zaradi neusklajene dokumentacije v zvezi z plačili in od takrat naprej se je tudi nekako širše zbiralo potrebe po spremembi tega zakona in moram reči, da v tem predlogu, ki je bil že v prejšnji sestavi Vlade pripravljen, pa potem dopolnjen, je bil tudi že večkrat usklajen in je kar nekaj stvari, ko so bile zdajle s strani ministra zelo natančno, širše, predstavljene, dobrih in res že večkrat s strani zbornice in drugih nevladnih organizacij, predlagane kot potrebne, da se spremenijo, kot / nerazumljivo/, ne vem, javno naročanje, se pravi, pravne podlage za uvedbo nadzora masnih(?) bilanc, te masne(?) bilance so vedno tisto srž, preko katere bi želel ugotavljat, koliko hrane, ki se pojavi na trgu, je domače, domače pridelane in koliko je uvožene. In tako naprej… </font><br/>
<font size="4">Komisija je ta predlog zakona obravnavala dvakrat, na 28. seji 26. 4. in drugič, na 30. seji 17. 6. Ugotovil se je na tej prvi seji komisije, da niso usklajene vsebine, kot je obcestna prodaja, področje javnih podatkov, evidenca prebivalcev zelenjave in zelišč in pa spremljanje stanja kmetijskih tal in gnojenja. In zaradi tega smo takrat nekako, lahko bi rekel, kar malo naložili nevladnim organizacijam in pa ministrstvu, da te vsebine uskladijo in kot usklajene, jih potem, se predlaga z amandmaji tudi naprej, da se sprejmejo. </font><br/>
<font size="4">Zdaj vidimo, da uskladitev je šla v tej smeri, da kjer ni bilo možno doseči nekega konsenza, da se je stvar umaknila. Predvsem bi tukaj izpostavil to obcestno prodajo, o tem smo veliko govoril. Glejte, letos to ni problem, zato, ker je pozeba že slovensko pridelavo uničila in ni češenj, ni špargljev, ni jagod bilo toliko, kot bi jih moralo bit in zato je bila ta obcestna prodaja res kar včasih kje zaželena, ampak, ni pa bilo zmeraj tako. Ko pa bo Slovenija imela dovolj češenj, ko bo pa imela dovolj svojega lastnega, takrat bo pa ta obcestna prodaja še kako moteča za naše kmete.</font><br/>
<font size="4">Zaradi tega, še enkrat pravim, to trenutno naj se umakne, vendar v prihodnje, dajmo se enkrat zmenit in znat ločit zrno od plevela, kaj je doma pridelano pri našemu kmetu in kaj je špekulativna prodaja ali pa tuja prodaja. Če se je treba uskladit z Ministrstvom za gospodarstvo, dogovorimo se, uskladimo se, ampak to bo, drugo leto pričakujemo ali pa naslednje, bo leto obilja pridelave, se pravi, češenj in tako naprej in takrat bo pa to problem, ko naš kmet ne bo imel pod svojim, goriške češnje, jih ne bo mogel prodajat. Tako da, to trenutno prelagamo, ampak to bo problem, ki ga bo treba v prihodnje rešit. Javnost podatkov, seveda, tukaj je nekako bilo pričakovano, da bodo nevladne organizacije na strani, da se to umakne. </font><br/>
<font size="4">Evidenca prebivalcev, zelišč in zelenjave, je podobna zadeva. Kot sem že prej govoril o tem, se pravi, o mastnih bilancah. Podobno je tukaj. Registrirana pridelava, jo lahko spremljaš.</font><br/>
<br/>
<b><font size="4">16. TRAK: (SB) – 10.15</font></b><br/>
<br/>
<font size="4">	(nadaljevanje) Če jaz registriram en hektar pa pol neke zelenjave, da jo pridelujem, lahko računam o predvideni pridelavi. Če pa te registracije nimam se pa lahko samo na trgu pojavim ali se ne pojavim tako ali drugače s svojim ali z nekim drugim. Zaradi tega so tudi te zahteve, da bi se mogli ti pridelovalci te površine registrirati in mislim, da je ta dogovor, ki ste ga dogovorili, tudi ustrezen ta trenutek. In spremljanje stanja kmetijskih tav je pa res tukaj ta usklajenost, ki ste jo dogovarjali tudi prišla do ustrezne rešitve. Tako, da je komisija na koncu brez kakšnih velikih razprav zakon podprla. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala tudi vam. </font><br/>
<font size="4">Želi besedo predstavnik Kmetijsko-gozdarske zbornice gospod Žveglič? (Da.)</font><br/>
<font size="4">Izvolite. </font><br/>
<br/>
<b><font size="4">	ROMAN ŽVEGLIČ:</font></b><font size="4"> Hvala za besedo, spoštovani predsednik.</font><br/>
<font size="4">Lep pozdrav še enkrat vsem skupaj!</font><br/>
<font size="4">	Minister je zelo obširno predstavil spremembe in tudi določbe zakona, naj omenim samo to, da je Zakon o kmetijstvu krovni kmetijski zakon, kmetijci mu večkrat rečemo tudi kmetijska ustava, zato je bilo tudi potrebno precej veliko tega usklajevanja med vsemi nevladnimi organizacijami tudi jaz bi se zahvalil Ministrstvu za kmetijstvo, njegovi ekipi in tudi ostalim nevladnim organizacijam, ki delujejo na področju kmetijstva, da smo to stvar na koncu uskladili, mogoče na začetku malo premalo resno stopil v to, potem pa bili kar relativno uspešni.</font><br/>
<font size="4">	Naj na začetku povem, da bo verjetno, ker so kmetijstvo in razmere relativno živa zadeva, da bodo v prihodnje potrebne še določene uskladitve, tudi rešitve, ki bodo poenostavile določene postopke in omogočale razvoj kmetijske dejavnosti, saj je slovenska hrana ali pa obdelana hrana naš širši družbeni interes.</font><br/>
<font size="4">	Kar se tiče samih določb v zakonu moram poudariti predvsem to pomembno spremembo okoli določitev določb, ki je za vlagatelje za določene razpise, da povem primer kako je to izgledalo, vlagatelj je oddal potrdilo o plačanih davkih, ampak na dan v vsej dokumentaciji v tisti ihti na dan oddaje vloge pa je lahko prišla kakšna položnica zapadla in jo ni poravnal in če je bilo več kot 50 evrov davčnega dolga je bil avtomatsko zavrnjen, to mislim, da je zdaj res ključna faza tudi sledi ostalim določenim postopkom, da državni organ pozove tega vlagatelja in da to naredi. To se nam zdi zelo ključno, kar se tiče javnosti podatkov smatramo, da službe inšpekcijske, ministrstvo, agencija morajo zbirati podatke, da pa čisto vse ne more biti javno, predvsem ta mit, glejte, povemo na primer ti si napišeš, ko prodajaš na tržnici mit, nekdo ga fotografira ali ga prepiše, potem gre v pregledovalnico gerkov vtipka in pride drugič k tebi in ti govori ja, tam imaš pa še to, pa tisto, pa tako naprej, do provokacij. Smatramo, da je prav, da ta KMG mit, se pravi ta številka ni javna in je to v redu. </font><br/>
<font size="4">Kar se tiče pa spremljanja tav, to bo zdaj v bodoče zelo pomembna zadeva, tukaj nas čaka pa še eno usklajevanje okoli podzakonskih aktov, pa mislim, da bomo tudi to uspešno usklajevali, seveda bo Kmetijsko-gozdarska zbornica ščitila interese svojih članov. </font><br/>
<font size="4">Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Želi besedo predstavnik Zadružne Zveze Slovenije gospod Florjančič? (Da.)</font><br/>
<font size="4">Izvolite.</font><br/>
<br/>
<b><font size="4">	BORUT FLORJANČIČ:</font></b><font size="4"> Hvala. </font><br/>
<font size="4">	Najprej bi se zahvalil za res izredno kvalitetno konstruktivno sodelovanje z ministrstvom. Mi smo tukaj sodelovali na številnih točkah, mislim, da smo koristno doprinesli in tudi povečali v bistvu kvaliteto teh stvari, govorim predvsem o plačilnih rokih in teh zadevah, vendar tu smo pa pri uvajanju nedovoljenih trgovinskih praks smo želeli, da se za odnos član zadruga izvzame.</font><br/>
<b><font size="4">	</font></b><br/>
<b><font size="4">17. TRAK: (NB) – 10.20</font></b><br/>
<br/>
<font size="4">	(Nadaljevanje) Zakaj tako razmišljamo? Se pravi, absolutno zadruge in podobne stanovske organizacije so že desetletja nazaj v Evropi začele kampanjo, da se napiše nedovoljene trgovinske prakse, ker je bil prvi to nek napisan inštitut, da so varuhi v regiji s prehrano hrane in ostali varovalci pravičnosti, pravilnosti, imeli tudi zakonske podlage. Nikakor pa ne vidimo smisla, da se ta inštitut uveljavlja med članom in zadrugo. Zakaj je tako? Da čisto povzamem na kratko, član zadrugo ustanovi, jo opravlja, nadzoruje in ima vse možne inštitute, da član za sebe lahko v samem delovanju zadruge preverja ustreznosti in skladnosti z zakonodajo. Skratka, nismo videli te potrebe. Pa še enkrat rečem, absolutno je to izredno velik doprinos, da imamo te nedovoljene trgovinske prakse napisane. Pozvali smo tudi ministrstvo, izredno korektno je tudi tukaj prišlo nasproti, pozvalo komisijo. Mi smo sami tudi nastopali do stanovskih organizacij v Evropi, vendar žal v tem času nismo dobili trdnega zagotovila za ostale države, ker so istočasno sprovajale te zakone. Nekje je prišlo do tega, da se to trgovanje drugače formulira, da v bistvu gre bolj za posredovanje, ker velikokrat v primeru zadrug tudi je, odkupiš mleko, posreduješ mlekarni, mlekarna določi vsa pravila kvalitete in cene. Ravno tako pri mesu, itn. In mislim, da v naslednjih obdobjih bomo to v okviru možnosti nadaljevali, da v bistvu tudi člana zaščitimo, kajti le tako bo potem član videl nek smisel, tudi poleg ostalega, da je v zadružništvu. </font><br/>
<font size="4">	Še nekaj komentarjev žal mislim, da tudi na ministrstvu. Ministrstvo glede obcestne prodaje opaža, da mogoče nismo pravočasno zaznali tudi ostalih zakonov. Zakon o trgovini ima prvo mesto. Mislim, da je tudi kot Zakon o zadrugah, je Zakon o gospodarskih družbah kroven kateri tudi za zadruge velja, ravno tako tukaj. Mislim, da nas tukaj še čaka kar eno krepko delo, da damo našim kmetom tisto zagotovilo, da bo in tudi na koncu kupcem, da bo lahko kupoval na pravilen način. Tukaj pa vzpostavljam še nekaj, da se vedno znova, če se vprašamo kaj je varna hrana. Varna hrana je / nerazumljivo/ hrana. Če velja za prodajo sadja, zelenjave v trgovini, na tržnicah določena pravila, morajo tudi v teh oblikah obcestne prodaje in tako naprej, ravno ta isti standardi veljati, se pravi, da zagotavljamo varnost za našega kupca. </font><br/>
<font size="4">	Pri mastnih bilancah se pa ravno tako pridružujem. Kar je prijavljeno, kaj pisano na kmetijo, zelo enostavno zavzamemo in tudi pozdravljam to kar je minister začel s svojim mandatom početi, izboljševati evidence, da bomo lahko bolje ocenjevali kaj se dogaja, vendar v odprti trgovinski coni Evrope pa nam ostane ena velika praznina, kjer mastnih bilanc nikakor pa ne moreš v gospodarski družbah ugotavljati v njihovih skladiščih. Lahko ugotavljaš skladno iz njihovih smeh kakovosti, itn., vendar v skladišče pač ne moreš priti in ugotoviti, da je, ne vem, bom povedal, 5 šleparjev paradižnika, ki mogoče potem bo dobil drugo ime. Toliko z moje strani. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">Kot zadnji dobi besedo, če seveda želi, predstavnik Sindikata kmetov Slovenije.</font><br/>
<font size="4">Gospod Medved. </font><br/>
<br/>
<b><font size="4">	ANTON MEDVED:</font></b><font size="4"> Hvala lepa za besedo. </font><br/>
<font size="4">Tudi tukaj bi jaz moram pohvaliti ministrstvo, ki je vložilo izredne napore, da smo prišli do teh predlogov. Začeli smo se poslušati in se tudi slišali na koncu, da smo prišli do teh rešitev. Vsekakor moram poudariti, ohranitev prodaje na nepremičnih stojnicah. Tukaj bi želel poudariti, da bi morala biti možnost prodaje izključno za kmete, ne pa za razne deooje, in pa espeje, kajti kmetje nekateri na teh obcestnih prodajah rešujejo tudi svoje majhno kmetijo, ki v Sloveniji vemo, da ima velikokrat povprečno samo slabih 7 hektarjev. Pomembna je tudi uskladitev na področju javnih podatkov glede KMGMID. Nekateri podatki vemo, da so lahko tudi poslovna skrivnost in ni dobro, da bi bili potem vsi javni. </font><br/>
<font size="4">	Nadalje je pomembna uskladitev področja spremljanja stanja kmetijskih tal, da se soglasje lastnika tukaj upošteva, ne pa, da nekdo kar hodi po nekaterih zemljiščih in jemlje vzorce in potem ti vzorci lahko tudi so skregani. </font><br/>
<br/>
<b><font size="4">18. TRAK (VI) 10.25</font></b><br/>
<br/>
<font size="4">	(Nadaljevanje) Predvsem bi poudaril, dodatno po ZOE Agencija za kmetijske trge za poplačilo dolga. Kajti vemo, 50 evrov, če je kmet bil dolžan je potem izpadel iz vseh raznoraznih razpisov in to je nesprejemljivo. In tu so se nekatere anomalije dogajale.</font><br/>
<font size="4">	Dotaknil bi se varuha v prehranski verigi. Želja sindikata je bila, da bi ta varuh deloval profesionalno 5 dni v tednu. Kajti, na trgu se dogajajo raznorazne stvari. Vendar tu, kot smo dobili odgovor, ni možno. Vendar še vedno vztrajamo, da v Sloveniji bi rabili profesionalnega varuha. </font><br/>
<font size="4">	Glede debirokratizacije kmetijstva, se vedno govori tudi v drugih sektorjih. Ampak z vsemi temi ukrepi se kmetu zopet nekaj nalaga. Vemo pa, da kmet je tisti, ki mora delati na polju, v hlevu in še kaj drugega zraven. In je zopet neka obremenitev za njega za vedno manj denarja. </font><br/>
<font size="4">Glede / nerazumljivo/ je minister omenil, da se pač uvaja nek dodatni inštrument, da ga bomo lahko peljali. Vsekakor to podpiramo, da bo /nerazumljivo/ balanc prišlo, kjer bo pisalo na računu rojeno, vzrejeno, zaklano v Sloveniji, da bo potrošnik osveščen, ne pa, da bo samo napisano gori rejeno v EU. To pa je premalo. To je zavajanje potrošnika. </font><br/>
<font size="4">Hvala. </font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Prehajamo na razpravo članov odbora o posameznih členih in o vloženih amandmajih. Predlog zakona ima 76 členov in odboru predlagam, da po končanem glasovanju o amandmajih in predlogih za amandmaje odbora v skladu s tretjo alinejo 128. člena Poslovnika glasuje o vseh členih skupaj. </font><br/>
<br/>
<font size="4">V razpravo dajem 1. do 6. člen, h katerim ni vloženih amandmajev. Želi kdo razpravljati? (Da.)</font><br/>
<font size="4">Gospod Baković, izvolite. </font><br/>
<br/>
<b><font size="4">PREDRAG BAKOVIĆ (PS SD):</font></b><font size="4"> Hvala lepa, predsednik, za besedo. </font><br/>
<font size="4">Spoštovani kolegice, kolegi! Spoštovani minister, ostali vabljeni! </font><br/>
<font size="4">Jaz bom razpravljal malo širše, kot je praksa do sedaj bila. Nenazadnje je prav, da se o celoti pogovorimo. Nenazadnje je prav tudi, da še enkrat izpostavimo tisto, kar je že Zakonodajno-pravna služba izpostavila, da gre za, torej kar obširno novelo tega zakona in zaradi tega ker je obširna je tudi manj pregledna, seveda je precej delala da se čez ta zakon ali to novelo prebiješ in da pravzaprav morda res ne bi bilo slabo, če bi se takrat odločili in pripravili nov zakon, ker seveda v skladu z nomotehničnimi smernicami bi bilo to pravzaprav tudi edino pravilno. </font><br/>
<font size="4">Pa vendarle imamo novelo pred seboj, takšno kakršno imamo. Pozdravljam na nek način, da se uredi tisto, kar je Evropska komisija ugotovila glede prenos plačilnih pravic v primeru spremembe nosilca kmetijskega gospodarstva. To pač seveda moramo urediti. To se ureja in tukaj pravzaprav sam ne vidim nekih večjih težav. Je pa morda tudi dobra rešitev, ki zadeva spremljanje stanja kmetijskih tal in gnojenja. Gre za to, da do sedaj je bilo to tako narejeno, da je pač vzorce jemal kmet sam, saj nekako logično bo vedno, če mu je v interesu bo vzel tam, kjer ve da nekih nitratov ali drugih slabih stvari ni. Torej, in da se predlaga kot prvi korak vzpostavitev sistematičnega spremljanja kmetijskih tal je za pozdraviti. Tako da tudi to, da se na nek način poskuša ali pa se pripravlja ureditev gnojenja, ki do sedaj s področja kmetijstva na nek način ni bila urejena. Torej, 28.b člen govori o tem v tretjem odstavku, da načine gnojenja predpiše vlada. Seveda smo mi v, bom rekel, v javnosti precej občutljiva zaradi gnojenja in tudi nenazadnje zaradi zadnjih dogodkov, ko smo videli kako so odložili te komunalne odpadke na Štajerskem. Moram reči, da tudi na Kočevskem, od koder prihajam, je kar pogosto problematično to gnojenje z gnojevko, ki jo pač tam poliva po travnikih in po njihovih ali pa kmetijskih površinah, podjetje, ki se ukvarja s prašičjerejo. In sami veste, da se je pred kratkim ali pa, bom rekel, nekaj mesecev nazaj kar precej vnela žolčna razprava in pa tudi protesti krajanov glede teh polivanj in sem in tja.</font><br/>
<br/>
<b><font size="4">19. TRAK: (DAG) – 10.30</font></b><br/>
<br/>
<b><font size="4">	</font></b><font size="4">(nadaljevanje) In pravzaprav je prav, da na nek način Vlada poskuša to urediti, seveda v neki simbiozi tako z lokalnim prebivalstvom kot z okoljevarstvenimi organizacijami, pa tudi s stroko samo, ki mora imeti roko nad tem, koliko gnojila lahko prenese določena zemlja in kaj je koristno in kaj je na nek način še tudi škodljivo. Tako tu, kar se tega tiče, skratka, gnojenja, je prihajalo ves čas do težav, tako glede ravnanja z živinskimi gnojili kot tudi s skladiščenjem le-teh, pa tudi, kako se z njimi ravna. 	</font><br/>
<font size="4">	Ker se kasneje ne bom oglašal, bi še malo pokomentiral podatke, glede na izjave mojih predhodnikov glede podatka KMG-MID, ali javen ali tajen. Moram reči, da argumenti, ki jih je navedel gospod, da prihaja do nekih provokacij, jaz tega ne morem kupiti, da nekdo slika v KMID, potem preveri na spletu, kaj še proizvaja, in potem pride do nekih provokacij, ko pride naslednjič tja. Glejte, veste, kaj je provokacija, vam bom povedal. Provokacija je, ko vsakomesečno minister za notranje zadeve objavlja plače policistov in so potem sledile provokacije na terenu teh policistov pri radarskih kontrolah. To so neke provokacije. Pa kljub temu se to mesečno dogaja. In da bi zdaj tu šli v to, da KMID nekako ne bi bil javen podatek, se mi zdi nesprejemljivo. Nenazadnje je tudi Vlada v zakonu k 9. členu zapisala, da je KMID podatek, ki pripada kmetijskemu gospodarstvu objektov in je javen. »KMG-MID je enotna in neponovljiva identifikacijska številka kmetijskega gospodarstva, katere uporaba je obvezna v vseh zbirkah podatkov ministrstva v zvezi s kmetijskim gospodarstvom. Določi se ob vpisu v register kmetijskih gospodarstev. Javnost KMG-MID bo omogočila sledljivost hrane skladno s strategijo EU Od vil do vilic. Na številki KMG-MID temelji vsa sledljivost pridelave hrane oziroma vseh proizvodnih enot kmetijskega gospodarstva, z njo so povezana zemljišča, živali, lokacije obratov, varstvo rastlin. Potrošnik lahko na podlagi vpisa številke KMG-MID, ki jo dobi od kmeta na spletnem pregledovalniku, preveri, na katerih zemljiščih je pridelana hrana, ki jo kmet trži.« In seveda tudi s tem lahko, če ostane KMG-MID javen, preprečimo možnost špekulativne prodaje, kot je prej govoril spoštovani kolega svetnik iz Državnega sveta. </font><br/>
<font size="4">	Tako enostavno jaz teh amandmajev ne bom mogel podpreti. In če bodo sprejeti, se mi postavlja tudi vprašanje, ali bom podprl zakon. Treba je razmisliti. Predlagatelja pozivam, da dobro razmisli o tem. Nenazadnje tudi Vlada, kot vidim, ni na tem stališču, da bi KMG-MID bil tajen ali pa ne bi bil javen podatek. In zato predlagam, da te amandmaje umaknete. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Hvala lepa.</font><br/>
<font size="4">	Želi še kdo besedo? (Ne.) Ugotavljam, da ne. </font><br/>
<br/>
<font size="4">	V razpravo dajem 7. člen in amandma koalicijskih poslanskih skupin. Želi kdo besedo? (Ne.) Glasujemo. </font><br/>
<font size="4">	Kdo je za? (7 članov.) Kdo je proti? (2 člana.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 8. člen in predlog za amandma odbora k amandmaju koalicijskih poslanskih skupin ter amandma koalicijskih poslanskih skupin. Želi kdo besedo? (Ne.)</font><br/>
<font size="4">Glasovali bomo o dveh amandmajih. Najprej glasujemo o predlogu za amandma odbora k amandmaju koalicijskih poslanskih skupin. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma odbora sprejet. </font><br/>
<br/>
<b><font size="4">20. TRAK: (TB) – 10.35</font></b><br/>
<br/>
<font size="4">	(nadaljevanje) Glasujemo še o amandmaju koalicijskih poslanskih skupin. Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 9. člen in pa predlog za amandma odbora k 9. členu, ki ga je povzel kolega Simonovič. Želi kdo razpravljati? (Da.)</font><br/>
<font size="4">Kolega Simonovič, izvolite.</font><br/>
<br/>
<b><font size="4">BRANKO SIMONOVIČ (PS DeSUS):</font></b><font size="4"> Hvala lepa za besedo, predsednik.</font><br/>
<font size="4">Naj na kratko povzamem ta amandma kot predlog. Je tako naravnan, da v principu se vračamo v osnovno besedilo 29. člena tega zakona, ki je veljaven in ki ga s to novelo zakona spreminjamo in da se ne bom kasneje tudi oglašal, seveda na eventualno sprejem tega člena, tega amandmaja, potem so, sledijo tudi spremembe k 42. členu, 44. členu, 56. členu in 58. členu novele zakona, ki ga obravnavamo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Želi še kdo besedo? (Ne.) Ne želi. </font><br/>
<br/>
<font size="4">Prešli bomo torej na glasovanje, vas pa opominjam, da v kolikor ta predlog za amandma odbora ne bo sprejet, postanejo predlogi za amandmaje odbora k 42., 44., 56. in pa 58. členu brezpredmetni. Glasujemo.</font><br/>
<font size="4">Kdo je za? (8 članov.) Kdo je proti? (4 člani.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 10. do 13. člen, h katerim ni vloženih amandmajev. Želi kdo besedo? (Ne.) Ne želi.</font><br/>
<br/>
<font size="4">V razpravo dajem 14. člen in amandma koalicijskih poslanskih skupin.</font><br/>
<font size="4">Prehajamo na glasovanje o amandmaju koalicijskih poslanskih skupin k 14. členu. Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 15. do 21. člen, h katerim ni vloženih amandmajev.</font><br/>
<br/>
<font size="4">V razpravo dajem 22. člen in pa amandma koalicijskih poslanskih skupin.</font><br/>
<font size="4">Prehajamo na glasovanje o amandmaju k temu členu. Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 23. člen, h kateremu ni vloženih amandmajev.</font><br/>
<br/>
<font size="4">V razpravo dajem 24. člen in pa amandma koalicijskih poslanskih skupin.</font><br/>
<font size="4">Prehajamo na glasovanje o amandmaju. Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 25. do 29. člen, h katerim ni vloženih amandmajev.</font><br/>
<br/>
<font size="4">V razpravo dajem 30. člen in amandma koalicijskih poslanskih skupin.</font><br/>
<font size="4">Prehajamo na glasovanje o amandmaju. Glasujemo.</font><br/>
<font size="4">Kdo je za? (89 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 31. do 32. člen, h katerima ni vloženih amandmajev.</font><br/>
<br/>
<b><font size="4">21. TRAK (VI) 10.40</font></b><br/>
<br/>
<font size="4">	(Nadaljevanje) V razpravo dajem 33. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 34. do 39. člen, h katerim ni vloženih amandmajev.</font><br/>
<br/>
<font size="4">	V razpravo dajem 40. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 41. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 42. člen in predlog za amandma odbora k amandmaju koalicijskih poslanskih skupin. Nihče ne želi razpravljati, tako da prehajamo na glasovanje o predlogu za amandma odbora. Glasujemo. </font><br/>
<font size="4">	Kdo je za? (8 članov.) Je kdo proti? (4 člani.)</font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	Glasovali bomo še o amandmaju koalicijskih poslanskih skupin k temu členu. Glasujemo. </font><br/>
<font size="4">	Kdo je za? (9 članov.) Je kdo proti? (Eden.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 43. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 44. člen in pa predlog za amandma odbora k amandmaju koalicijskih poslanskih skupin.</font><br/>
<font size="4">Prehajamo na glasovanje o predlogu za amandma odbora. Glasujemo. </font><br/>
<font size="4">	Kdo je za? (9 članov.) Je kdo proti? (4 člani.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	Prehajamo še na odločanje o amandmaju koalicijskih poslanskih skupin k temu členu. Glasujemo. </font><br/>
<font size="4">	Kdo je za? (8 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 45. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4"> </font><br/>
<font size="4">	V razpravo dajem 46. člen in amandma koalicijskih poslanskih skupin. </font><br/>
<font size="4">Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 47. člen in amandma koalicijskih poslanskih skupin.</font><br/>
<br/>
<b><font size="4">22. TRAK: (DAG) – 10.45</font></b><br/>
<br/>
<b><font size="4">	</font></b><font size="4">(nadaljevanje) Prehajamo na glasovanje o amandmaju. Glasujemo. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 48. do 53. člen, h katerim ni vloženih amandmajev. </font><br/>
<br/>
<font size="4">	V razpravo dajem 54. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 55. člen, h kateremu ni vloženih amandmajev. </font><br/>
<br/>
<font size="4">	V razpravo dajem 56. člen in predlog za amandma odbora. Glasujemo.	</font><br/>
<font size="4">	Kdo je za? (9 članov.) Kdo je proti? (4 člani.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 57. člen, h kateremu ni vloženih amandmajev. </font><br/>
<br/>
<font size="4">	V razpravo dajem 58. člen in predlog za amandma odbora. Glasujemo.	</font><br/>
<font size="4">	Kdo je za? (9 članov.) Kdo je proti? (4 člani.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 59. in 60. člen, h katerima ni vloženih amandmajev. </font><br/>
<br/>
<font size="4">	V razpravo dajem 61. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 62. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 63. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4"> 	</font><br/>
<font size="4">	V razpravo dajem 64. do 66. člen, h katerim ni vloženih amandmajev. </font><br/>
<br/>
<font size="4">	V razpravo dajem 67. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 68. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 69. in 70. člen, h katerima ni vloženih amandmajev. </font><br/>
<br/>
<font size="4">	V razpravo dajem 71. člen in amandma koalicijskih poslanskih skupin. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 72. člen, h kateremu ni vloženih amandmajev. </font><br/>
<br/>
<b><font size="4">23. TRAK: (SB) – 10.50</font></b><br/>
<br/>
<font size="4">	(nadaljevanje) </font><br/>
<font size="4">V razpravo dajem 73 člen in pa amandma koalicijskih poslanskih skupin. </font><br/>
<font size="4">Prehajamo na odločanje o amandmaju. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Zaključujem razpravo in pa glasovanje o amandmajih. </font><br/>
<br/>
<font size="4">V skladu s prej sprejeto odločitvijo odbora prehajamo še na glasovanje o vseh členih skupaj. Želi kdo razpravljati oziroma obrazložiti glas? (Da.)</font><br/>
<font size="4">Gospod Doblekar, izvolite.</font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, predsednik.</font><br/>
<font size="4">Jaz bom vsekakor z velikim veseljem podprl te spremembe in dopolnitve Zakona o kmetijstvu, predvsem tudi zato, ker sem se kar nekaj časa v tem mandatu veliko hodil tudi med kmetij po terenu, po kmetijah tako hribovskih kot majhnih kmetijah pa tudi večje kmetije sem obiskoval in dostikrat je bilo slišati mnogokatere pripombe predvsem te, ki so danes tukaj notri v teh spremembah in jaz verjamem, da bodo kmetje po večini zadovoljni, da so se naredile te spremembe končno in bi si ob tej priložnosti tudi sam zahvalil ministrstvu za kmetijstvu, predvsem angažmaju ministra za kmetijstvo dr. Jožetu Podgoršku, predvsem tudi iz tega stališča, ker je bilo opravljeno veliko dela kar se tiče usklajevanja z različnimi deležniki in verjamem, da je bilo delo težko, ampak očitno se je splačalo in bom z velikim veseljem podprl ta predlog Zakona o kmetijstvu.</font><br/>
<font size="4">Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Kolegica Žnidarič, izvolite. </font><br/>
<br/>
<b><font size="4">	MOJCA ŽNIDARIČ (PS SMC):</font></b><font size="4"> Hvala za besedo. </font><br/>
<font size="4">Tudi sama in v imenu SMC bom predlog zakona podprla, najbolj pri vsem tem me veselijo tisti uvodni nagovori vseh govornikov tako gospoda Žvegliča, potem gospoda Florjančiča iz Zadružne zveze Slovenije, predstavnika kmetov Slovenije in tudi ministra, ki so povedali kako tvorno so sodelovali, kako so res v zelo veliki meri uskladili vsa pričakovanja tu pa tam je še nekaj kar bo treba rešiti predvsem glede te prodaje ob cestah, ampak kot smo rekli nikakor ne želimo še bolj zaostriti pogojev za kmete, če drugim to dopušča Zakon o trgovinah, tako da jaz mislim, da ste res vsi skupaj opravili zelo veliko delo, da nismo rabili mi tukaj polemizirati o določenih členih, amandmajih, ker to je tudi sama razprava pokazala, ker ste se res uskladili, tako da čestitam vsem deležnikom tudi nekaj dilem je bilo glede te javnosti številke KGM mit. </font><br/>
<font size="4">Podprla sem tako kot ste dejansko se uskladili, kot je želela večina, kot ste se uskladili tako, da to mi je najbolj pomembno in tudi zakon bom v imenu SMC podprla.</font><br/>
<font size="4">Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Kolegica Iva Dimic, izvolite.</font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa. </font><br/>
<font size="4">Tudi sama bom podprla zakon. Moram reči, da gledam na zakon kot neko osnovo na kateri se bo zagotovo gradila skupna prihodna kmetijska politika tudi za Slovenijo, za naše kmete, seveda skupna kmetijska politika bo dala možnost nacionalnim vladam oziroma članicam več pristojnosti pri izvedbi na nacionalni ravni, zato res mislim, da je to tista osnova na kateri se bo dobro naredilo za prihodnjo finančno perspektivo, ker Zakon o kmetijstvu je krovni zakon za kmete. Naj povem tudi da tudi sama sem podprla amandmaje predlagane s strani kolegov iz Desusa, tako da tudi kar se tiče KGM mit tudi sem podprla in bom tudi celoten zakon. Tako, da želim, da bi res slovensko kmetijstvo v prihodnje bilo samozadostno in če bo potrebno spremeniti še kakšen zakon zagotovo bomo delali v tej smeri. </font><br/>
<font size="4">Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">Ugotavljam, da prijav ni več, tako da prehajamo na glasovanje o vseh členih predloga skupaj. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<br/>
<b><font size="4">24. TRAK (VI) 10.55</font></b><br/>
<br/>
<font size="4">	(Nadaljevanje) S tem zaključujem drugo obravnavo predloga zakona o spremembah in dopolnitvah Zakona o kmetijstvu. </font><br/>
<font size="4">	Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. </font><br/>
<font size="4">Potrebno je določiti še poročevalca odbora za sejo državnega zbora. Sprašujem, če želi kdo biti poročevalec? Ne želi. Potem bom poročilo predstavil sam. </font><br/>
<br/>
<font size="4">Prehajamo na </font><b><font size="4">3. TOČKO DNEVNEGA REDA – POBUDE IN VPRAŠANJA ČLANOV ODBORA.</font></b><font size="4">	 </font><br/>
<font size="4">K obravnavi te točke sem vabil Ministrstvo za kmetijstvo, gozdarstvo in prehrano. V razpravo pa dajem predlog, da bi v mesecu avgustu organizirali sejo odbora v času kmetijskega sejma v Gornji Radgoni. Kot se spomnite, lansko leto seje nismo imeli zaradi Covida. Letošnji sejem bo potekal od 21. do 26. avgusta. Sejo pa bi realizirali, v kolikor bomo seveda to izglasovali, predvidoma v torek 24. avgusta. O temi, ki bi jo obravnavali na seji bi se dogovorili naknadno, razen če ima kdo že danes kakšen predlog. </font><br/>
<font size="4">Dajem pa seveda predlog za sklic seje v razpravo oziroma v mnenje članom in pa članicam odbora. Če ni želje, potem bom dal ta predlog, da skličemo sejo odbora v času parlamentarnih počitnic, se pravi 24. avgusta, predvidoma, na glasovanje. Glasujemo o tem predlogu. </font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<br/>
<font size="4">	Če želi še kdo besedo pod kakšno drugo temo, pod točko razno seveda? (Ne.) Če ne želi, zaključujem sejo in pa se vsem prisotnim prav lepo zahvaljujem za udeležbo in za razpravo. </font><br/>
<font size="4">	Lepo popoldne želim!</font><br/>
<br/>
<b><font size="4">Seja je bila končana 23. junija 2021 ob 10.58.</font></b>
</root>