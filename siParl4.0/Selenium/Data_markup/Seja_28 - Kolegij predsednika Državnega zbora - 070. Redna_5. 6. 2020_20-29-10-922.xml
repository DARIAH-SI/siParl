<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>70. seja</b><br/>
<br/>
<b>(5. junij 2020) </b><br/>
</p></div><br/>
<b>Sejo je vodil Igor Zorčič, predsednik Državnega zbora.</b><br/>
<b>Seja se je začela ob 10.01.</b><br/>
<br/>
<b>1. TRAK: (TB)</b><br/>
<br/>
<b>	PREDSEDNIK IGOR ZORČIČ: </b>Spoštovani kolegice, kolegi, pričenjam 70. sejo Kolegija predsednika Državnega zbora.<br/>
	Obveščam vas, da ste bili obveščeni, da bo na dnevni red uvrščena tudi A1. točka - Dogovor o sklicu izredne seje Državnega zbora. Hkrati vam je bilo posredovano gradivo k 3., 4. in 5. točki dnevnega reda.<br/>
	Obveščam vas, da kolega Jožefa Horvata po pooblastilu nadomešča kolega Blaž Pavlin.<br/>
<br/>
	Prehajamo na <b>A1. TOČKO - DOGOVOR O SKLICU IZREDNE SEJE DRŽAVNEGA ZBORA.</b><br/>
	Gradivo, to je zahtevo za sklic izredne seje, ste prejeli včeraj z obvestilom o širitvi današnje seje. V zvezi s sklicem 40. izredne seje Državnega zbora predlagam sledeče: a. Predlog dnevnega reda je določen z zahtevo in se glasi Interpelacija o delu in odgovornosti ministra za gospodarski razvoj in tehnologijo Zdravka Počivalška. Datum seje četrtek, 11. 6. 2020 ob 9. uri do zaključka seje, najava časa za razpravo: za poslanske skupine ena točka po tretjem odstavku 67. člena Poslovnika zbora, do 30 minut za dopolnilno obrazložitev predlagatelja interpelacije (skupina poslancev prvopodpisani Brane Golubović) in do 120 minut za razpravo predlagatelja, ter, do 30 minut za obrazložitev pisnega odgovora ministra na interpelacijo ter do 120 minut za razpravo ministra.<br/>
	Odpiram razpravo, želi kdo besedo? (Ne.) Zaključujem.<br/>
	Na glasovanje dajem naslednji sklep: »Poslanske skupine k eni točki dnevnega reda 40. izredne seje Državnega zbora, najavijo čas, v skladu s tretjim odstavkom 67. člena Poslovnika zbora.«<br/>
	Kdo je za? (Soglasno sprejeto.) Kdo je proti? (Nihče.) <br/>
	Ugotavljam, da je sklep soglasno sprejet. <br/>
	Na glasovanje dajem naslednji sklep: »Za dopolnilno obrazložitev ima predlagatelj interpelacija (skupina poslancev prvopodpisani Brane Golubović), na voljo do 30 minut za razpravo, do 120 minut, minister ima za obrazložitev odgovora na interpelacijo na voljo do 30 minut za razpravo, do 120 minut.«<br/>
	Kdo je za? (Soglasno sprejeto.) Kdo je proti? (Nihče.) <br/>
	Ugotavljam, da je sklep soglasno sprejet.<br/>
	S tem zaključujem to točko dnevnega reda.<br/>
<br/>
	Prehajamo na <b>1. TOČKO - PREDLOG ZA OBRAVNAVO PREDLOGA ZAKONA PO NUJNEM POSTOPKU.</b><br/>
	Predlog ste prejeli s sklicem seje kolegija. Kolegij v okviru te točke razpravlja in glasuje o predlogu Vlade, da Državni zbor Predlog zakona o spremembah in dopolnitvah Zakona o preprečevanju pranja denarja in financiranja terorizma, obravnava po nujnem postopku.<br/>
	Želi besedo predstavnik Vlade? (Da.)<br/>
	Generalni sekretar, dr. Božo Predalič, imate besedo.<br/>
	<br/>
	<b>DR. BOŽO PREDALIČ:</b> Hvala za besedo, gospod predsednik. Spoštovani poslanke in poslanci.<br/>
	Pri navedenem zakonu gre za implementacijo evropske direktive v slovenski pravni red. Republika Slovenija z implementacijo že močno zamuja. Uvedena bi morala biti že leta 2018, zaradi česar Sloveniji grozijo kazni in ravno zato se je Vlada potrudila in kljub delu, borbi s pandemijo, v rekordnem času, praktično v dveh mesecih, zakon oblikovala do konca tako, da ga lahko predloži Državnemu zboru, zato, da ne bi nastajale še večja škoda za državo, da ne bi prišlo do nepopravljivih posledic, kajti, če plačujemo kazni po nepotrebnem, je brez dvoma težko, nepopravljiva posledica in neodgovorno ravnanje, zato prosim poslance, da sprejmejo predlog, da se ta zakon obravnava po nujnem postopku.<br/>
<br/>
	<b>PREDSEDNIK IGOR ZORČIČ: </b>Hvala lepa.<br/>
	Odpiram razpravo. Želi kdo besedo? (Ne.) Ne. Zaključujem.<br/>
	Na glasovanje dajem naslednji sklep: »Predlog zakona o spremembah in dopolnitvah Zakona o preprečevanju pranja denarja in financiranja terorizma se obravnava po nujnem postopku.«<br/>
	Kdo je za? (SDS, SNS, NSi, SMC, SD, Desus.)<br/>
<br/>
<b>2. TRAK (VI) 10.05</b><br/>
<br/>
	(Nadaljevanje) Je kdo proti? Vzdržani? Levica, LMŠ, SABM.<br/>
	Ugotavljam, da je sklep sprejet. <br/>
	S tem zaključujem to točko dnevnega reda. <br/>
<br/>
	Prehajamo na <b>2. TOČKO DNEVNEGA REDA – PREDLOG ZA DOPOLNITEV ZAHTEVE ZA ODREDITEV PARLAMENTARNE PREISKAVE PREISKOVALNE SKUPINE POSLANK IN POSLANCEV S PRVOPODPISANIM DANIJELOM KRIVCEM. </b> <br/>
	Na današnjo sejo sem povabil predstavnika dveh zahtev za odreditev parlamentarne preiskave Danijela Krivca in Braneta Goluboviča z namenom, da se opravi usklajevanje na podlagi drugega in tretjega odstavka 4. člena Poslovnika o parlamentarni preiskavi, saj se zahtevi po vsebini delno prekrivata. V času od 5. maja, ko sta bili zahtevi vloženi sta obe skupini poslancev že predložili čistopise zahtev. Obveščen sem, da se prav tako pripravlja še en nov čistopis prvo vložene zahteve. Ker slednjega še nismo uspeli proučiti in ker še nimamo mnenja Zakonodajno-pravne službe k navedenim čistopisom ocenjujem, da tega usklajevanja danes ne moremo uspešno opraviti in bom to točko zaključil. Če pa želi kdo še kaj dodatnega povedati ima besedo, sicer bomo pa to predvidoma naslednji teden obravnavali na naslednji seji Kolegija. Kolega Brane Golubović.<br/>
<br/>
<b>	BRANE GOLUBOVIĆ (PS LMŠ):</b> Hvala, predsednik. V bistvu sem vseeno malo razočaran, da danes ne bomo odločali o tem, ker obe zahtevi za preiskovalno komisijo sta bili vloženi 5. maja, danes je en mesec od vložitve. Strokovne službe Državnega zbora, vključno z vami, ste zelo hitro odreagirali, dali zahtevo vašo, tako ZPS je tudi ocenila kaj je treba popraviti. Oba predlagatelja, tako koalicijska preiskovalka kot opozicijska sta dala svoje čistopise. In jaz verjamem, da smo vsi zelo resno se lotili tega dela. Jaz ne bom, ker ne bo razprava sedaj, ocenjeval kako resno se je koalicija lotila svojega čistopisa. Ampak jaz bi resnično želel, da se to zavlačevanje ne dogaja več in da to resnično julija, ne glede kakšna bo vaša odločitev, na koncu se vi odločite o tem katero boste dali na Državni zbor in Državni zbor niti o tem ne glasuje, ampak ta preiskovalna komisija je ustanovljena, da se to pospeši. Ker ni na strani LMŠ, pa sopodpisnikov problem, ampak je problem na strani prvopodpisanega, ki je zelo slabo in zelo na splošno opredelil predmet, namen in pa obseg preiskovalne komisije, kljub tradiciji, ki jo ima in dolgoletnih izkušnjah. <br/>
<br/>
<b>	PREDSEDNIK IGOR ZORČIČ:</b> Hvala lepa. Preden dam besedo Mateju, naj povem, da si bom prizadeval, da bo to naslednji teden na seji in da bomo potem tudi eventualno širili junijsko sejo. Jaz si bom prizadeval, da bo to še na junijski seji. <br/>
	Kolega Matej. <br/>
<br/>
<b>	DR. MATEJ TAŠNER VATOVEC (PS Levica):</b> Najlepša hvala, predsednik. Mislim, da je to predvsem neresno s strani predlagateljev ta druge preiskovalke oziroma prve pod EPO 1137. Mnenje Zakonodajno-pravne službe je prišlo sredi maja, sedaj je že 20 dni od takrat. Predlagatelji druge preiskovalke smo dopolnili skladno z mnenje ZPS vsebino, jo uskladili. Med tem ko je pač ta koalicijska preiskovalka bila na dveh mestih zelo pavšalno popravljena in bi težko govorili o čistopisu, ampak predvsem o dveh redakcijskih popravkih, ki ne naslavljajo vprašanj, ki jih je odprla ZPS. Jaz mislim, da tu potem, ko so hiteli ali pa ste hiteli v koaliciji prehiteti opozicijski preiskovalno komisijo, je pač neodgovorno to, da se sedaj skuša ta postopek zavlačevati. Jaz se tu strinjam s kolegom Goluboviće, da je to pomembna zadeva, ki se mora zgoditi čim prej. Če povem čisto iskreno, jaz mislim, da ena od teh dveh preiskovalk ima danes pogoje za to, da gre na junijsko sejo brez kakršnih dodatnih usklajevanj.<br/>
<br/>
 	<b>PREDSEDNIK IGOR ZORČIČ:</b> Težava je, da imata na svoj način obedve… Imamo pa tudi mnenje ZPS, da se ena prekriva z drugo in da je smotrno, da se to uskladi. Tako da jaz upam, da bomo to do naslednjega tedna razčistili in da bomo še na tej junijski seji zadevo obravnavali. <br/>
	Zaključujem to točko dnevnega reda. <br/>
<br/>
	Prehajamo na <b>3. TOČKO DNEVNEGA REDA – DOGOVOR O PRIPRAVI SKLICA 18. SEJE DRŽAVNEGA ZBORA, KI SE BO PRIČELA V PONEDELJEK, 15. JUNIJA 2020.</b><br/>
<br/>
<b>3. TRAK: (NB) – 10.10</b><br/>
<br/>
	(Nadaljevanje) Novo gradivo k tej točki ste prejeli včeraj. Želi kdo besedo? (Ne.) Zaključujem razpravo. <br/>
	V skladu s dogovorom bom pripravil sklic 18. seje Državnega zbora. <br/>
	S tem zaključujem to točko dnevnega reda. <br/>
	<br/>
	Prehajamo na <b>4. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA JULIJ 2020. </b><br/>
<b>	</b>Novo gradivo k tej točki ste prejeli včeraj. Želi kdo razpravljati, terminski plan, program? (Ne.) Če ne, prehajamo na glasovanje. Odločamo. »Sprejme se terminski program Državnega zbora za julij 2020.« Glasujemo.<br/>
	Kdo je za? (Soglasno sprejeto.)<br/>
	Ugotavljam, da je terminski program sprejet. <br/>
	S tem zaključujem to točko dnevnega reda. <br/>
<br/>
	Prehajamo na <b>5. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA ZBORA ZA SEPTEMBDR 2020. </b><br/>
<b>	</b>Novo gradivo k tej točki ste prejeli včeraj. Želi kdo besedo? (Ne.) Zaključujem. <br/>
	Prehajamo na glasovanje. Na glasovanje dajem naslednji sklep: »Sprejme se okvirni terminski program Državnega zbora za september 2020.«<br/>
	Kdo je za? (Soglasno sprejeto.)<br/>
	Ugotavljam, da je okvirni terminski program sprejet. <br/>
	S tem zaključujem to točko dnevnega reda. <br/>
<br/>
	Prehajamo na <b>6. TOČKO DNEVNEGA REDA – RAZNO. </b><br/>
	Želi kdo besedo? Kolega Matej T. Vatovec. <br/>
<br/>
<b>	DR. MATEJ TAŠNER VATOVEC (PS Levica):</b> Hvala še enkrat. Imam bolj kot ne eno pobudo za vas, predsednik. Po nekaterih prestopih poslancev med poslanskimi skupinami so se porušila razmerja v delovnih telesih med koalicijo in opozicijo. Kar nekaj časa je od tega, kar se je to zgodilo, pomeni pa to tudi neko porušenje razmerij pri delu delovnih teles in nenazadnje tudi pri samem vodenju oziroma funkcijah, ki pripadajo koaliciji in opoziciji pri tem. Zato vas naprošam, da skušate čim prej pripraviti nov razrez, ki bo upošteval ta razmerja, nenazadnje prihaja do teh nihanj med tem koliko predstavnikov ima koalicija v določenih odborih in mislim, da je prav, da se to čim prej popravi. Matična delovna telesa za julijsko sejo so bolj kot ne končala delo, nekaj jih še bo, ampak za julijsko sejo bi bilo prav, da imamo delovna telesa, ki bodo odražala dejansko razmerje med koalicijo in opozicijo. <br/>
<br/>
<b>	PRESEDNIK IGOR ZORČIČ:</b> Hvala lepa. Se pridružujem tem mnenju. <br/>
	Kolegica Maša Kociper. <br/>
<br/>
<b>	MAŠA KOCIPER (PS SAB):</b> Jaz bi samo ponovila eno pobudo, ki se jo vsake toliko časa itak tukaj izpostavi in sicer, bi prisili, da Vlada oziroma posamezni ministri spoštujejo roke za odgovore na poslanska vprašanja. Govorim o pisnih poslanskih vprašanjih poslancev. To je eno orodje, ki ga poslanci imamo in vsake toliko časa se očitno je treba tukaj spomniti na Kolegiju, da se naj ti roki spoštujejo in to je zopet taka prilika. <br/>
	Hvala. <br/>
<br/>
<b>	PRESEDNIK IGOR ZORČIČ:</b> Kolegica Kociper, še mogoče kakšno ministrstvo posebej izpostavljeno? <br/>
<br/>
<b>	MAŠA KOCIPER (PS SAB): </b>Ja, prav eno so mi dali, evo, za primer, 16. 4., je bilo posredovano poslansko vprašanje Ministrstvo za zdravje, rok 16. 5., odgovora še ni. <br/>
<br/>
<b>	PRESEDNIK IGOR ZORČIČ:</b> Bo gospod Predalič to prenesel naprej na Vlado. <br/>
	Hvala lepa. <br/>
	Zaključujem to točko in 70. sejo Kolegija. <br/>
<br/>
<b>Seja se je končala 5. junija 2020 ob 10.14.</b>
</root>