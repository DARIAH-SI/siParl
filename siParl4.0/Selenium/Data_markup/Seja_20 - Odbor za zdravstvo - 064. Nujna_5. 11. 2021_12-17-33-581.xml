<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR </font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">64. nujna seja</font></b><br/>
<br/>
<b><font size="4">(5. november 2021)</font></b><br/>
</p></div><br/>
<br/>
<b><font size="4">Sejo je vodila Anja Bah Žibert, predsednica odbora. </font></b><br/>
<b><font size="4">Seja se je začela ob 19.00.</font></b><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Spoštovane kolegice poslanke in kolegi poslanci ter vsi vabljeni in prisotni na današnji seji odbora prav lepo pozdravljeni!</font><br/>
<font size="4">	Tokrat pričenjamo s 64. nujno sejo Odbora za zdravstvo. </font><br/>
<font size="4">	Imamo nekaj opravičil in tudi nekaj nadomeščanj tako, da dovolite, da najprej opravimo to. In sicer so službeno oziroma zaradi drugih razlogov zadržani Dejan Židan, mag. Bojana Muršič in naš kolega poslanec Simonovič. Na seji imajo pa tudi nekaj nadomestil in sicer našega člana Vojka Starovića bo nadomeščala Maša Kociper, ki jo lepo pozdravljam v naši družbi in pa Ivo Dimic bo nadomeščala Tadeja Šuštar Zalar, ki jo prav tako lepo pozdravljam. </font><br/>
<font size="4">	Prehajamo na določitev dnevnega reda seje odbora. Poleg dnevnega reda določenega s sklicem seje odbora sem včeraj predlagala tudi razširitev z naslednjo točko dnevnega reda »Pobuda za začetek postopka za oceno ustavnosti Zakona o nalezljivih boleznih«, gradivo ste tudi prejeli. Na podlagi smiselne uporabe desetega odstavka 64. člena Poslovnika Državnega zbora razpravo o predlogu za razširitev dnevnega reda seveda ni mogoča lahko pa o tem predlogu odboru sporočijo stališča predstavniki poslanskih skupin. Želi v ta namen razširitve kdo podati svoje stališče? (Ne.) Prehajamo na glasovanje in vas prosim, da pač glasujemo o razširitvi dnevnega reda. Skratka, glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je predlog sprejet. </font><br/>
<font size="4">	Tako bomo to točko uvrstili kot drugo v vrstnem redu prva pa ostaja tista, ki je bila tudi predlagana. Ta trenutek sem dobila še eno pooblastilo in sicer našega člana Roberta Pavšiča nadomešča Lidija Divjak Mirnik, ki jo prav tako lepo pozdravljam. </font><br/>
<br/>
<font size="4">	Torej prehajamo na </font><b><font size="4">1. TOČKO DNEVNEGA REDA – ZAHTEVA DRŽAVNEGA SVETA ZA PONOVONO ODLOČANJE O ZAKONU O SPREMEMBAH IN DOPOLNITVAH ZAKONA O LEKARNIŠKI DEJAVNOSTI. </font></b><br/>
<font size="4">	Na voljo ste imeli tudi kar nekaj gradiv, ki ste jih prejeli. Na sejo so bili vabljeni tudi predstavniki Državnega sveta, ki pa jih danes z nami ni, zato dovolite naslednje obvestilo. Državni svet je na 27. izredni seji 27. 10. 2021 ob obravnavi navedenega zakona na podlagi tretje alineje prvega odstavka 97. člena Ustave Republike Slovenije sprejel zahtevo, da Državni zbor ponovno odloča o Zakonu o spremembah in dopolnitvah Zakona o lekarniški dejavnosti. Uvodno besedo bom dala kar predstavnici Zakonodajno-pravne službe, ki bo tokrat prva na vrsti tako, da beseda je vaša. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. SONJA BIEN KARLOVŠEK: </font></b><font size="4">Hvala za besedo. </font><br/>
<font size="4">	Zakonodajno-pravna služba je v skladu z določbami 147. člena Poslovnika Državnega zbora preučila zahtevo Državnega sveta o ponovnem odločanju o Zakonu o spremembi in dopolnitvi Zakon o lekarniški dejavnosti, ki ga je Državni zbor sprejel na 26. redni seji dne 20. 10. 2021. ZPS ugotavlja, da se navedbe Državnega sveta o zahtevi za ponovno odločanje v zvezi z neenakostjo in svobodno gospodarsko pobudo nanašajo na vprašanja, ki so bila že izpostavljena v zakonodajnem postopku. Med drugim so bila nekatera izpostavljena tudi v pisnem mnenju ZPS predvsem k 6. členu predloga zakona, ki </font><br/>
<br/>
<b><font size="4">2. TRAK: (SC) – 19.05</font></b><br/>
<br/>
<b><font size="4">	</font></b><font size="4">(nadaljevanje) spreminja in dopolnjuje 26. člen Zakona o lekarniški dejavnosti. S sprejetim amandmajem k 6. členu te pripombe niso bile odpravljene. V zvezi s skladnostjo spremembe in dopolnitve 26. člena ZLD z Zakonom o zdravilih, ki v pravni red prinaša tudi direktivo 2001/83 Zakonodajno-pravna služba ocenjuje, da ne posega v ureditev veljavnega Zakona o zdravilih. Poleg tega Državni svet izpostavlja tudi dejansko neenakost med lokalnimi skupnostmi in s tem odpira vprašanja, ki se nanašajo na primernost ureditve. Ti očitki pa presegajo okvir nalog, ki so določene v 13. členu Zakon o Državnem zboru in 27. členu Poslovnika Državnega zbora, zato se do tega dela utemeljitve zahteve za ponovno odločanje ZPS ni opredelila. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Najlepša hvala tudi vam. </font><br/>
<font size="4">	Sedaj pa dajem besedo seveda dajem besedo, če jo želite, če pa jo kdo ne želi pa lahko to tudi pove predstavniku predlagatelja zakona poslancu mag. Dušanu Verbiču. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa za besedo, predsednica. </font><br/>
<font size="4">	Vsem skupaj prav lep pozdrav.</font><br/>
<font size="4">	Se uvodoma vam zahvaljujem, ker ste popravila napako glede na to, da v sklicu za to sejo preprosto razumem, da je bil lapsus in sem bil izpuščen pod vabljenim, ampak ste sedaj s tem tudi odpravila, ker ste ravnokar tudi omenila. </font><br/>
<font size="4">	Sedaj za uvod kot predlagatelji zakona predlagamo temu odboru, da se sprejme mnenje, da je sprejeti zakon ustrezen. Glede na to, da je vsebina danes razprava o zahtevi s strani Državnega sveta in njeno obrazložitev bom poskušal v kratki besedi ali obrazložitvi tudi izpostaviti svoje mnenje in stališče. Uvodoma pa vseeno moram začeti z naslednjimi. Odločitev Državnega sveta, ki je odločil tako kot je odločil sprejemam v celoti kar se tiče samega veta k temu zakonu in tukaj ni nobene dileme. Moram pa izraziti veliko razočaranje nad dano obrazložitvijo, ki jo utemeljujejo in bistvo pri tem je, da polovico te obrazložitve je odraz ne razprave na to temo. Več o tem bom, potem šel skozi samo obrazložitvijo. Dejstvo je, da sam Zakon o zdravilih, ki se zelo podrobno sklicuje v tej obrazložitvi in v drugem delu nas nekako kot temu primerno rečem predlagatelja in člana odbora poučujejo kako se zgodi, če se na trgu z dobavo zdravili pojavi neki pravni subjekt, ki bi želel delovati na trgu dobave zdravil in tisto, kar je uvodoma potrebno reči, da je izredno kako bi človek rekel nekako neverjetno, da tisti, ki je sestavljal to obrazložitev negira neko pomembno dejstvo in to dejstvo je, da 6. člen Zakona o lekarniški dejavnosti, ki je edini člen veljavnega zakona je namenjen predvsem, da se ohrani na trgu zdravil v Republiki Sloveniji dva lastna dobavitelja in to mariborski Farmadent, ki praktično posluje že 50 let in drugi Grosist, ki posluje že 11 let. V tem obrazložitvi Državnega sveta praktično se utemeljuje, če se slučajno bo ali ne bo ustanovilo. Mislim, da je to skoraj ponižujoče do oba pomembna lastna dobavitelja v Republiki Sloveniji za dobavo zdravil ali pripomočkov za zdravljenje bolečin, ki zelo uspešno in kot smo že velikokrat rekli imata v Republiki Sloveniji 30 odstotni tržni delež. Tisto, kar je potrebno reči pred samo vsebino pa naslednje. Zelo spoštujem, da je prišlo do pobude za  </font><br/>
<br/>
<b><font size="4">3. TRAK: (SC) – 19.10</font></b><br/>
<br/>
<b><font size="4">	</font></b><font size="4">(nadaljevanje) veto na ta zakon. Zanimivo pa je, da ga je vložila interesna skupina delodajalcev v strukturi Državnega sveta, katerega član je te interesne skupine delodajalcev in je svetnik Državnega sveta in kjer preprosto tudi v tem Državnem zboru igramo z odprtimi kartami ne vidim razloga, da se pogovarjam tudi o imenih. To je državni svetnik gospod Ladislav Rožič. Kdo je ta svetnik Državnega sveta? Zaposlen je v eni od družb, ki nista lastna dobavitelja v Republiki Sloveniji to pomeni družbi s 100 % tujo lastnino ali pa v družbi, ki je lastninsko urejena s skritimi lastniki in morda je celo tudi on tisti, ki je skriti lastnik ene od družbe. Zakaj je ravno interesna skupina delodajalcev sprožila pobudo za veto na 6. člen Zakona o lekarniški dejavnosti? Menim, da je odgovor na dlani. Mislim, da ne bom presegel neke etike v razpravi, če zelo jasno rečem, da je to čista lobistična aktivnost interesne skupine delodajalcev Državnega sveta, ker želijo na trgu dobave zdravil dobesedno izriniti oba slovenska dobavitelja, ki dobičke namenjata lekarnam v Republiki Sloveniji in želja očitno je v tem primeru bila, da bi v Republiki Sloveniji ostala zgolj dva tuja dobavitelja se pravi Kemofarmacija in Salus. Kot že omenjeno eden v 100 % tuji lasti drugi pa s skritimi lastniki, kar to pomeni imajo lastništvo urejeno s tako imenovanimi delnicami na prinosnika. Torej ostaja verjetnost, da imenovani svetnik je najverjetneje tudi skriti lastnik. Spoštovani člani odbora, samo po sebi je umevno, da dobičkonosni posli vezani za dobavo zdravil v tem primeru se izkazujejo z dobički naj ne bi ostajali v lekarnah v Republiki Sloveniji, ki so ustvarjani v slovenskih javnih lekarniških zavodih, ampak če lahko malce grobo rečem naj gredo v tako imenovane davčne oaze ali osebam zasebnega prava. 	</font><br/>
<font size="4">	Da se še nekoliko zadržim, kar se tiče same obrazložitve Državne sveta, za katere mene kot sem tudi uvodoma omenil moram priznati veliko razočaranje. Že v uvodu navedeno, da se krši ustavno določeno svobodo gospodarsko pobudo moram tukaj zelo jasno povedati, da tisti, ki je to zapisal preprosto ne pozna, da je Ustavno sodišče v zvezi že s podobno zadevo zelo jasno odločila, da svobodna gospodarska pobuda ni sama po sebi umevna in dopustna z vsako stvarjo in izjema je prav gotovo za tako imenovani javni interes, ki veljajo določene omejitve v tem primeru se s strani zapisa obrazložitve Državnega sveta absolutno to nič ne dotika. </font><br/>
<font size="4">	Naslednja zadeva, ki prav bode v oči je sklicevanje na tako imenovano nasprotovanje temu 6. členu Zakona o lekarniški dejavnosti in se sklicuje na tako imenovano Agencijo za varstvo konkurence. Ali veste težko razumem, da je lahko potem zapisano kot je kajti to je močno zavajajoče in tisto, kar je zaskrbljujoče in pomembno za sprejemanje tako pomembne odločitve kot je zagotavljanje zdravil za Republiko Slovenijo, da se dobesedno prikazujejo v popolnoma drugačni luči kot je bistvo. </font><br/>
<br/>
<b><font size="4">4. TRAK: (SC) – 19.15</font></b><br/>
<br/>
<b><font size="4">	</font></b><font size="4">(nadaljevanje) Zadeva, ki je še kako v nebo vpijajoča je in v dosedanjih razpravah in tudi v Državnem svetu sem zelo jasno izpostavil in jim tudi predstavil. Agencija za varstvo konkurence je že v letu 2013 začela postopek zoper obeh dobaviteljev, za katero tako imenovana odločitev Državnega sveta in za katero močno stoji Ministrstvo za zdravje kot tudi Lekarniška zbornica, da naj edina ostaneta dobavitelja v Republiki Sloveniji in če se ponovim zoper Kemofarmacijo in Salusa je Agencija za varstvo konkurence v letu 2013 sprožila postopek in ugotovila v ugotovitvenem postopku, da so v letu 2007 do 2013 praktično zlorabljali na slovenskem trgu kar se tiče dobave zdravil. Da bom še bolj točen in razumljiv kaj je ugotovila Agencija za varstvo konkurence? Ugotovila je, da ste Kemofarmacija in Salus praktično pri prodaji zdravil javnim lekarniškim zavodom se dogovarjala in usklajeno ravnala glede naslednjega. Prvič, določanje cen zdravil za uporabo zdravil na debelo. Drugič, delitev trga za dobavo zdravil javnim lekarniškim zavodom. Tretjič, oddaja prikrojenih ponudb v postopku javnega naročanja naročnikov javnih lekarniških zavodov. Tisto, kar je zanimivo zoper oba navedenega pa še vedno danes poteka prekrškovni postopek pred Agencijo za varstvo konkurence. Veste kaj je zaskrbljujoče pa mislim, da bi morala biti za cel Državni zbor zaskrbljujoče naslednje dejstvo? Kemofarmacija je leta 2019 enostransko odstopila od dogovora s podjetjem Farmadentom glede dobave zdravil, za katero imajo oni ekskluzivno na slovenskem trgu. Dejanje Kemofarmacije je to pomenilo zlorabo prevladujočega položaja na trgu veletrgovine z dobavi zdravil. To enostransko početje poznamo pod pravnim, strokovnim izrazom iztisnitev konkurence in po evropski zakonodaj preprosto to ni dovoljeno in zaradi tovrstnega početja je opravičeno sklepani, da Kemofarmacija in Salus na trgu dobave zdravil v Sloveniji, da od 415 registriranih podjetij za prodajo zdravil na debelo danes so praktično zagotovili, da imamo zgolj samo še štiri dobavitelje to pomeni poleg njiju še tako imenovana lastna dobavitelja tako imenovani Farmadent in Grosist. Da ne bom v tem kontekstu nadaljeval pa se bom raje vrnil na samo vsebino, ki sem jo tudi začel in je tudi predmet današnje razprave. </font><br/>
<font size="4">	Žalostna je naslednja ugotovitev, da ta ista Agencija za varstvo konkurence, ki vsi v tej hiši zelo jasno govorimo kako je potrebno imeti inštitute ali agencije samostojne in neodvisne, da je na podlagi teh naših aktivnosti, da je potrebno na področju lekarniške dejavnosti predvsem dobave zdravil vseeno nekaj bolj upogledati in tudi po potrebi sankcionirati, da je šele po dveh letih Agencija za varstvo konkurence pred dobim tednom dni naslovila na Farmadent dopis, s katerim ga pozivajo, da pride Farmadent na razgovor o tako imenovani iztisnitev iz slovenskega trga. To je tipični prikaz delovanja slovenske samostojne agencije, za katero takrat, ko kakorkoli se soočamo z nekim konkretnimi zadevami zdi povzdignemo ali povzročimo veliko prahu in nejevolje tudi pri raznih političnih strankah. </font><br/>
<font size="4"> </font><br/>
<b><font size="4">5. TRAK: (SC) – 19.20</font></b><br/>
<br/>
<b><font size="4">	</font></b><font size="4">(nadaljevanje) Hočem reči, da to je samo eden del pozornega delovanja tujega dobavitelja ter skrbi za dobavo zdravil za Slovenijo. Da ne bom govoril tudi o zavajajočih trditvah, da so cene na trgu dobave zdravil regulirane, ki v dosedanji razpravi je bilo velikokrat izpostavljeno s strani vabljenih kot tudi s strani državne sekretarke Ministrstva za zdravje. Ravnokar povedano kaj je že ugotovila Agencija za varstvo konkurence pri prodaji zdravil na debelo javnim lekarniškim zavodom sta se Kemofarmacija in Salus dogovarjala in usklajeno delovala glede določanja cen zdravil na debelo vse kot rečeno od leta 2007 do 2013. To lahko z gotovostjo trdimo za to obdobje, ker je pač bil postopek. Kaj pa prej, kaj pa v tem času po letu 13? Pa je tudi odprto vprašanje si pa lahko samo mislimo. Zato je eno od ključnih vprašanj v tej zadevi ali gre res za zaupati obema družbama, ki danes obvladujeta 70 % tržnega slovenskega dela, trga in da naj dobesedno prevzameta vseh 100 %, če temu lahko tako rečem tržnega deleža, iz katerega nesporno izhaja tudi stališče Ministrstva za zdravje, lekarniške zbornice in vseh deležnikov, ki so v teh recimo temu zadnje pol leta zelo intenzivni nad tem, da se ukini ali preneha delovati edina še slovenska lastna dobavitelja. </font><br/>
<font size="4">	Če se vrnem nazaj na obrazložitev. Zapisano Državni svet dopolnjenega predloga zakona ni podprl, saj je v predlogu prepoznal poskus prevlade interesov kapitala nad interesom zaščite zdravja prebivalstva in tako naprej. Popolna zloraba nas kot predlagateljev tudi na seji Državnega sveta kot tudi obeh matičnih odborov kajti veliko zagovarjanje tudi z njihovih strani, da ni potrebe, da se jima omogoča nadaljnje poslovanje tudi po naslednjem letu predvsem pa sledijo stališču Lekarniški zbornici Slovenije jasno o podpori tudi Ministrstva za zdravje, da prenehata z 31. 12. tudi poslovati. Veste zelo zanima pa tudi zaskrbljujoča pa je zavajajoče navedba, ki pravi: »Uveljavitev sprejete rešitvi bi tako povzročilo nižanje standardov oskrb z zdravili seveda.« Pravilno bi bilo ne uveljavitev sprejete rešitve bi povzročilo nižanje standardov, kajti ne uveljavitev sprejeti rešitve, ki je v 6. členu zakona pomeni, da dobesedno ukinjamo oba slovenska dobavitelja in prepuščamo cel 100 % trg dobave zdravil v Republiki Sloveniji kot že rečeno Kemofarmaciji in Sanolaborju. </font><br/>
<font size="4">	Kar se tiče pa zadnjega dela zapisa pa ne bom nekako citiral, predvidevam spoštovani, da imate vsi pred seboj to gradivo pa moram priznati, da je res malce nenavadno, da nam kot zakonodajni veji oblasti obrazložijo neko utemeljitev, ki preprosto skoraj nima s tem nobene veze. Tisto, kar je zapisano v zadnjem delu pomeni praktično, da so postopki in procesi za pridobitev dovoljenja, če sem zelo konkreten beri registracijo pravne osebe, ki bi želela vstopiti na trg dobave zdravil s svojo dejavnostjo. To, kar je zaskrbljujoče pa je to dejstvo, da ta obrazložitev je popolnoma sprenevedanje dejstva, da se s 6. členom Zakona o lekarniški dejavnosti omogoči prvenstveno ohranitev  </font><br/>
<font size="4"> </font><br/>
<b><font size="4">6. TRAK: (SC) – 19.25</font></b><br/>
<br/>
<b><font size="4">	</font></b><font size="4">(nadaljevanje) delovanja tako Farmadenta kot Grosista in na tem mestu ne bom še enkrat ponavljal kakšno desetletje delovanja praktično že imam. Iz tega lahko samo sklepam ali dam zaključek, da Državni svet ali ne razume ali pa noče razumeti strateško potrebo Republike Slovenije, da se ohrani vsaj minimalna konkurenca med dobavitelji zdravil v Republiki Sloveniji kot sedaj tudi obstaja. Sprejeti Zakon o lekarniški dejavnosti s 6. členom se v ničemer ne dotika ne deregulacije ne kakršnega vpliva na farmacevte, ki se velikokrat vzpostavlja v razpravi tudi s strani državne sekretarka. Gre se samo to, da se želi ohraniti minimalna konkurenca in da se vsaj ta del ustvarjenega dobička izredno dobičkonosnega posla na področju dobave zdravil ohranja tudi lekarnam, kajti javni lekarniški sistem je zavezan, da ustvarjane prihodke iz presežka namenijo za razvoj lekarn, farmacevtov kot tudi za razvoj novih lekarniških potreb ali storitev za občane. Težko je razumeti, da se tudi v drugem domu Državnega zbora v tem primeru Državnega sveta nekako ne spozna ta potreba, da so tako imenovana zdravila eno od ključnih in pomembnih pogojev za delovanje tudi države in da ni to samo odvisno od tujih. Zaključili smo s tem, da stališče očitno Državnega sveta je, čeprav je drugače zapisano v tej obrazložitvi, da smo s 47 glasovi v tem Državnem zboru sprejeli odločitev hkrati pa sporočamo zelo jasno, da kapital ne sme imeti prednost pred javnim zdravstvenim sistemom, katere ključni del so tudi javni lekarniški zavodi. </font><br/>
<font size="4">	Spoštovana predsednica, toliko za uvod, kar se tiče s strani predlagatelja. Za enkrat hvala za vašo pozornost. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Spoštovani predlagatelj, mag. Verbič jaz se vam opravičujem sem sedaj pač pogledala in dejansko je izpadlo med vabljenim vaše cenjeno ime, ampak verjemite mi, da je bil lapsus kot tudi glede na to, da sva se o tej seji pogovarjala. Tako, da veste z moje strani zagotovo ni bilo nobene želje, da bi kakorkoli do tega prišlo. Se pa pač tudi zgodi tako, da sprejmite moje opravičilo. </font><br/>
<font size="4">	Sedaj je prvi želel besedo Franc Trček. Se opravičujem še predstavnica Vlada ima besedo. Želite verjetno? Ja, z nami je tudi tokrat državne sekretarka Alenka Forte. Izvolite.  </font><br/>
<br/>
<font size="4">	</font><b><font size="4">ALENKA FORTE: </font></b><font size="4">Hvala za besedo. </font><br/>
<font size="4">	Lep dober večer vsem prisotnim, poslankam in poslancem. </font><br/>
<font size="4">	Dovolite, da predstavnik stališče Ministrstva za zdravje. </font><br/>
<font size="4">	Kot je znano je predlagatelj v prvotnem predlogu sprememb zakona vložil besedilo z 11 členi, od katerih pa je v obravnavi ostal le še eden, ki urejuje prav vertikalne povezave. Veljavni Zakon o lekarniški dejavnosti iz leta 2017 je na prvo mesto postavilo kakovostno, varno in učinkovito zagotavljanje preskrbe prebivalstva z zdravili in s tem javni interes varovanja zdravja in nepridobitne dejavnosti in ustvarjanja dobička, zaradi tega je potrebno regulirati lekarniško dejavnost k temu pa sodijo tudi splošne omejitve za izvajalce lekarniške dejavnosti, ki so določene v veljavnem 26. členu zakona, ki sicer urejuje vertikalne povezave. Nosilec lekarniške dejavnosti kakor tudi izvajalec dejavnosti morata biti popolnoma neodvisna pri upravljanju svojega dela, ker le tako se lahko zagotovi strokovnost, svetovanje in varovanje zdravja posameznika in celotne družbe.  </font><br/>
<br/>
<b><font size="4">7. TRAK: (SC) – 19.30</font></b><br/>
<br/>
<b><font size="4">	</font></b><font size="4">(nadaljevanje) Gre za del zdravstvene dejavnosti. Strokovni razlogi za prepoved vertikalnih povezav so sledeči. Torej, želimo ohraniti strokovno neodvisnost farmacevtov, katerih temeljno vodilo je skrb za zdravje posameznika terja varovanje javnega zdravja. Želimo minimaliziranje ekonomskega vpliva na strokovne odločitve farmacevtov ter delovanje izvajalcev v skladu strokovnimi in etičnimi normami. Črtanje povezav vodi v deregulacijo lekarniške dejavnosti, saj na koncu lastništvo določa ekonomsko poslovanje oziroma ekonomiko poslovanja. Proučitev ureditve v drugih državah članicah EU kaže, da je večina njih, za katere ocenjujemo, da imamo lekarništvo dobro urejeno prepoveduje vertikalne povezave in zapovedujejo, da mora biti večinski ali izključni lastniki lekarn farmacevtski strokovni sodelavci, delavci tako se namreč omeji neposredno vpliv na svetovanje in izdajanja zdravil na lekarniške delavce s strani proizvajalca zdravil in trgovcev, ki so praviloma gospodarske družbe in kot takšne opravljajo pridobitno dejavnost oziroma so namenjene ustvarjanju dobička. Države Evropske unije, ki so deregulirale lekarniško dejavnost in jo s tem prepustila zakonitost prostega trga so ugotovile, da je bila navedena odločitev neprimerna glede na naravo dejavnosti, zato so pristopile k ponovni regulaciji svoje dejavnosti na področju lekarništva. Sodišče EU je razsodilo, da lekarništvo nenavadna trgovina z blagom, zato zakonodajalec v državi članici lahko uvaja omejitve, če presodi, da se s tem povečuje kakovost lekarništva. O primernosti ureditve vertikalnih povezav v sedaj veljavnem Zakonu o lekarniški dejavnosti iz leta 2017 je odločalo tudi Ustavno sodišče, ki meni, da je veljavna ureditev v skladu z ustavo. Navedeno utemeljuje s tem, da so lekarniški zavodi negospodarski subjekti in čeprav v določenem delu opravljajo tržno dejavnost ne gre za kršitev ustavne pravice do svobodne gospodarske pobude, ki je zapisana v 74. členu Ustave RS. Prav tako ni kršeno načelo enakosti iz 14. člena Ustave, s tem, ko zakonodajalec s ciljem varstva pacientov in javnega zdravja želi prepričati možnost nastanka nasprotij interesov, do katerega bi lahko prišlo, ko bi izvajalec lekarniške dejavnosti obvladoval oziroma nadziral proizvajalca zdravil. Sprememba zakona, ki je bila 20. 10. 2021 sprejeta v tem DZ ne zadosti cilju, ki ga zasledujemo torej, da bi za zagotovitev neodvisnosti morala biti prepovedana vsakršna povezava tudi preko povezanih oseb, kar lokalne skupnosti so oziroma mora biti izrazito prepovedana. Pri tem je potrebno poudariti, da so lekarniški zavodi po statut zavodi, katerih cilj ni oziroma ne bi smel biti pridobivanje dobička. Predmetna sprememba zakona je po našem mnenju ravno težnja lastnikov torej javnih lekarniških zavodov in občin povečanju dobička in pomeni to prvi korak k spremembi lekarniške dejavnosti v tržno dejavnost, ki pa je v nasprotju z javnim interesom varovanja javnega zdravja. Zakon o lokalni samoupravo občinam nalaga, da kot svojo nalogo izvaja tudi skrb za lokalne javne službe, kar v povezavi z določili Zakona o zdravstveni dejavnosti pomeni, da zagotavljajo izvajanje primarne zdravstvene dejavnosti, kamor sodi tudi lekarniška dejavnost. Naloga občin pa ni zagotavljanje organizacije gospodarske dejavnosti prometa na debelo z zdravili. </font><br/>
<font size="4">	Cilj in namen zakon je bil in je še vedno v celoti prepovedati tako imenovane vertikalne povezave to je povezave med izvajalci lekarniške dejavnosti, veletrgovci in proizvajalci zdravil. Potrebno je namreč poudariti, da bi tudi ob prenosu lastništva iz javnega lekarniškega zavoda na ustanoviteljico le tega ostal vpliv, ki ga želimo preprečiti. Lastnik bi po željo povečanju dobička ob povezani družbi torej veletrgovcu na zaposlene v lekarnah lahko vršil pritisk na večjo prodajo določenih zdravil, kar se že danes tudi dogaja. Kakršnokoli sproščanje na tem področju bi torej pomenilo vpliv lastnikov na farmacevte in s tem ekonomije na stroko. V Državnem zboru sprejeti noveli zakona nasprotuje vsa strokovna javnost, kar je opozorilo, da predlagane spremembe lahko prinesejo negativne posledice za preskrbo z zdravili. Proti spremembi zakona so Fakulteta za farmacijo, Lekarniška zbornica </font><br/>
<br/>
<b><font size="4">8. TRAK: (SC) – 19.35</font></b><br/>
<br/>
<b><font size="4">	</font></b><font size="4">(nadaljevanje) Slovenije, Javna agencija za zdravila in medicinske pripomočke, Slovensko farmacevtsko društvo, razširjeni Strokovni kolegij za lekarniško farmacijo, Združenje zdravniških organizacij vključeno z Zdravniško zbornico Slovenije, Zdravniško društvo ter Strokovno združenje zasebnih zdravnikov in tudi Sindikat FIDES, Združenje zasebnih lekarn, Zavod za zdravstveno zavarovanje Slovenije, Trgovinska zbornica Slovenije, Sekcija veletrgovcev z zdravili in tako naprej. Ministrstvo za zdravje ne nasprotuje delovanju vele drogerista LL Grosist in Farmadent, vendar mora biti lastništvo v skladu z veljavno slovensko zakonodajo. </font><br/>
<font size="4">	Hvala.    </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala tudi vam. </font><br/>
<font size="4">	Besedo je želel predlagatelj. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa, predsednica. </font><br/>
<font size="4">	Verjamem, da je bilo vaše iskrena obrazložitev, kar se tiče tiste lapsusa. Sam sem predvidel, da se je to tudi tako zgodilo in ni nobenega problema. Mislim pa, da je prav, da sem pač vseeno opozoril. </font><br/>
<font size="4">	To, kar je bilo sedaj predstavljano s strani spoštovane državne sekretarke Ministrstva za zdravje je milo rečeno norčevanje iz nekaterih nas poslancev vsaj, če govorim predlagatelja. To je ena in ista zgodba ali nekako prebran dopis ali pripravljen strokovni prispevek sodelavcev iz Ministrstva za zdravje, ki pokrivajo lekarniško dejavnost in je samo dokaz, da želijo na vsak način storiti vse in tudi po delu političnega vpliva v tem Državnem zboru, da se dobesedno odprejo vrata zgolj samo tujim dobaviteljem, kar avtomatično pripelje le do tega, da bomo imeli zelo hitro privatno lekarniško zadevo in pozabite na javni lekarniški sistem. Tukaj se sprašujem kakšna vloga je Ministrstva za zdravje, ki je zavezana in vseskozi jasno poudarja, da je v Sloveniji potrebno graditi na sistemu javnega zdravstvenega sistema, katerega pomemben del so tudi javni lekarniški zavodi seveda ob koncesionarji, da ne bom naprej še govoril. Očitno je stališče Ministrstva za zdravje prevladalo tudi, da je denar sveta vladar in temu se mi kot predlagatelji močno upiramo. To, kar je bilo ravnokar tudi povedano je 90 % obrazložitev prvotnega predloga nas predlagateljev, ki smo imeli 11 členov in ne bom ob tej priliki še enkrat se ponavljal kakšen iskreni namen je bil takrat s tistimi 11 členi, da se, zaradi neaktivnosti Ministrstva za zdravje govorim pač tistega dela, ki pokriva lekarništvo dobesedno zanemarja potrebe občin predvsem mestnih občin, da se še bolj približajo lekarne tako imenovanim uporabnikom, da so še hitrejše storitve, še bolj dostopne, vendar se vseskozi z vaše strani to tako imenovano kapira, saj se zanemarja v manjše občine pa se bodo zapirale lekarne v manjših občinah in podobno. Navadno zavajanje. Nikoli ni bilo govora, da se bo katerakoli lekarna zapirala. Če se pa koncesionarji odločijo, da nimajo dovolj ustvarjenega dobička v manjših krajih oprostite to so pa druge zgodbe. Tisto, ki sem že velikokrat poudaril tudi lekarništvo je zelo dobičkonosen posel in tega se očitno vsi zelo dobro zavedamo. </font><br/>
<font size="4">	Ne morem sprejeti nikakor ne, ki vseskozi vztrajate vpliv na farmacevta s tem tako imenovanim 6. členom zakona. Ne vem od kje to vi vlečete, ne razumem, preprosto ne razumem. Bom še enkrat poudaril. Če ima kdo vpliv na farmacevta imajo tako imenovani dobavitelji, trgovci, posredniki, ki neposredno ustvarjajo ali so v kontaktu s posameznim javnim lekarniškim zavodom ali koncesionarjem  </font><br/>
<br/>
<b><font size="4">9. TRAK: (SC) – 19.40</font></b><br/>
<br/>
<b><font size="4">	</font></b><font size="4">(nadaljevanje) ne pa govoriti, da imajo vpliv lastniki ali v tem primeru ustanovitelji javnih lekarniških zavodov. Popolno nepoznavanje delovanja sistema. Dopušča možnost, da v posameznem javnem lekarniškem zavodu lahko kakšno odstopanje, vendar ne prikazovati tako kot vseskozi efinentno prikazujete vpliv nad farmacevti. Farmacevti so nosilci lekarniške dejavnosti in v javnih lekarniških zavodih se tudi zelo spodbuja njihov razvoj in se tudi omogoča njihov nadaljnji razvoj. Najbrž bistveno bolj kot pa v sistemu nekih koncesij, ampak to je zgodba za sebe. Zaradi tega bi prosil ne zavajajte več s tako obrazložitvijo. Mi se pogovarjamo zgolj o 6. členu. Tisto, kar nikakor kot predlagatelj ne morem sprejeti, ki vseskozi zagovarjate in tudi v predstavitvi na Državnem svetu ponovno ista zgodba. Ta sprememba 6. člena pomeni deregulacija lekarniške mreže. Jaz se vedno bolj sprašujem ali se zavedate kaj govorite? Z deregulacijo nima nobene veze. Sedaj očitno saj bomo slej kot prej to zgodbo pripeljali kmalu do konca in se ne bomo tako ali drugače obmetavali. Po eni strani bi pričakoval z vaše strani zelo strokovno ali kakršnokoli utemeljitev, ki nasprotujete tovrstnem predlogu v bistvu pa z vašo obrazložitvijo samo dokazujete, da nimate enega razloga, ki tako nasprotujete tej spremembi. Moram še enkrat, ker sem že velikokrat izpostavil pa najverjetneje bo treba še nekajkrat. Bistvo 6. člena tako imenovana vertikalna prepoved. Ustavno sodišče, ki imate vi svojo teorijo, svoje stališče ali tisti, ki vam sestavlja ta prispevek očitno ima popolnoma drugačen pogled s strani predlagatelja pa imamo drugačnega in ga trdno zagovarjamo in bom še enkrat ponovil. Ustavno sodišče RS je v letu 2019 odločilo, da vertikalna prepoved ni neustavna in jo je mogoče urediti na način, ki je v skladu z evropsko zakonodajo pri tem pa je zapisalo, da taka sprememba bi sodila v uresničevanje splošne strategije krepitve javnega zdravstva, da javni zdravstveni sektor pridobiva svoje prihodke tudi na tem področju v skladu z omejitvami evropske zakonodaje in evropska direktiva 24 je uredila tako imenovano »in hause« javno naročanje. In zakaj je to uredila? Zato, da bi javni sektor bil tako imenovani plen zasebnega sektorja in bi mu bil v celoti prepuščen. Prav tako je določila, da lahko javni sektor znotraj sebe kupuje določene proizvode in storitve, če so izpolnjeni določeni pogoji v štirih točkah in vse te štiri točke so v celoti upoštevani v predlaganem 6. členu, ki je sedaj tudi zakonsko sprejet. Na podlagi navedenega pomeni vertikalna povezava, ki je opredeljena v tem 6. členu tisto, kar očitno ne želite na ministrstvu slišati pa je naslednje onemogočanje v Sloveniji privatnemu ali beri tujemu kapitalu, da se s pozicijo monopola siromaši lahko rečem tudi pleni javni sektor skozi javno finančna sredstva namenjena za zdravila. </font><br/>
<font size="4">	Predvidevam, da kar se tovrstnih zadev tiče kljub mnogokratnem ponavljaju storimo vsak na svoji strani, kar je očitno značilno za tako imenovano politično odločanje o posameznem zakonu, vendar sem trdno na stališču, da to politično odločanje ne sme biti stališče politične moči s strani izvršilne veje oblasti do zakonodajne veje oblasti. Dejstvo je, da ko se sklicujete tudi kako     </font><br/>
<br/>
<b><font size="4">10. TRAK: (SC) – 19.45</font></b><br/>
<br/>
<b><font size="4">	</font></b><font size="4">(nadaljevanje) strokovna javnost in vsi deležniki, ki so nasprotovali ali ta hip so morda še nasprotujoči se vedno bolj izkazuje in prihaja na plan tudi tako imenovani odkriti, lobistični pritiski pa naj si bo to v Državnem svetu kot tudi v tem Državnem zboru na posamezne poslance. Bistvo teh lobističnih pritiskov je, da ja se nič ne spremeni v tem kontekstu, da po 31. 12. tega leta prenehata delovanje po 50 letih mariborski Farmadent in po 11 letih Grosist in s tem želite tlakovati privatizacijo. Žel je pač temu realnost in kakršenkoli izgovor z vaše strani je bolj zamegljevanje. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa, predlagatelj. </font><br/>
<font size="4">	Želela je besedo državna sekretarka. </font><br/>
<br/>
<font size="4">	</font><b><font size="4">ALENKA FORTE: </font></b><font size="4">Hvala lepa za besedo. </font><br/>
<font size="4">	Kot smo že v preteklih diskusijah izpostavili gre za zakon iz leta 2017, ki je nastajal pod budnim očesom Evropske komisije. Na zakon iz leta 2017 so se Ljubljanske lekarne pritožile na Ustavno sodišče v marcu 2017 in Ustavno sodišče je izdalo odločbo decembra 2019, kjer ravno to, kar vi želite sedaj s tem 6. členom uzakoniti oziroma narediti pravno korektno v bistvu vi želite zaobiti samo izrek Ustavnega sodišča iz decembra 2019. To je ves vaš namen, to ste dokazali s tem, ko ste črtali vseh 11 člen in je ostal samo eden 6. člen, ki ga jaz imenujem lobistični člen. Vi želite samo, da se zaobide odločba Ustavnega sodišča, da je trenutno zakon iz 2017 primeren, ustavno primeren in da LL Grosist in Farmadent morata spremeniti lastništvo. Nihče ne ukinja teh dveh. To sta dve družbi, ki naj delujeta, vendar se mora lastništvo spremeniti. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Ali lahko prosim mir v dvorani? Vsak bo imel možnost povedati svoje. </font><br/>
<font size="4">	Sedaj ima pa prvi besedo kolega podpredsednik odbora, dr. Franc Trček. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo. </font><br/>
<font size="4">	Prvič malo za hec predlagatelj si rekel, da boš kratek. Če spiš v Ljubljani ali pa, če se voziš na Štajersko kot mi trije ali pa na Koroško je v petek zvečer to malo različno kaj je kratek ali dolg. </font><br/>
<font size="4">	Mi se tukaj pogovarjamo o dobrih 1,4 milijarde. Madona, da mi kapne v žep tri promila sem happy. Grem, kupim si barko pa se ne boste tam Janša pa Dimnik pa nobeden mogoče koga povabim mogoče celo kolegico Škrinjar, ki se včasih o čem strinjava pa kakšen jogurt tam pojeva ali še kaj drugega. </font><br/>
<font size="4">	Če grem dalje. Ta tema je nekaj, kar upam, da bodo na FDV predavali pri uvodu v politologijo ali kakorkoli se bo to imenovalo. To je šolski primer ideološko lobistične zgodbe. Gospa državna sekretarka nam očita lobiranje in po izvajanju te Vlade je mariborski Farmadent 50 let trajajoča firma, ta najhujši, ta najbolj zlobni, ta najbolj grdi kapitalist tako bi se dalo razbrati in tudi kapitalist in se nam grem občankam in občanom, ki smo solastniki v osnovi tega mestna Občine Maribor pa še nekaj sosednjih občin smo grdi, pokvarjeni kapitalisti, ki se nam gre za dobiček. Sorodno je nekoliko mlajšem ljubljanskem Grosistu. Salus pa Kemofarmacija pa sta kaj? Karitativni družbi verjetno ne vem. Tako bi se dalo razbrati iz tega, kar so vam očitno tisti napisali. Sedaj, če drži to, kar pravi kolega predlagatelj gospod, ki je zahteval glasovanje o vetu se je prijavil KPK. Me zanima to je od kolega citat. Seveda 1,4 milijarde v Sloveniji so veliki   </font><br/>
<br/>
<b><font size="4">11. TRAK: (VP) 19.50</font></b><br/>
<br/>
<font size="4">	(nadaljevanje)  penezi, nehajmo se slepiti. Jaz sem bil dolgo zagovornik Državnega sveta vis a vis kakšnim drugim kolegom, ampak priznam, ko sem prebral tole, citiram, da je Državni svet, citiram, »prepoznal poskus prevlade interesov kapitala nad interesom zaščite zdravja prebivalstva«, ena omica v Mariboru – grda kapitalistka, ne? To pravi Državni svet, v katerem sedi tudi regionalni predstavnik Maribora. Pa ne vem, vsaj Kangler bi moral odstopiti kot državni sekretar, če ni že odstopil takrat, ko ste hoteli štrafati naše mariborske dijake, ki so upoštevali epidemiološke.</font><br/>
<font size="4">	Potem dalje bom rekel, kar imam na koncu jezika. Jaz nimam problema, da imamo mi različne ideološke pozicije in to, a veste. Težko pa prenesem, če me nekdo dobesedno zajebava v glavo, se opravičujem. Neka zgodba popolna neodvisnost ali pa ko prodajate, ja, avtonomija strokovnih odločitev farmacevtov, pa prevlada farmacevtov v lekarnah – ja, pa kdo bo, da se ne bom norčeval iz kakšnih drugih strok, jaz ne vem ali v lekarnah sociologi delamo ali prostorski sociologi ali kaj? Ne vem, o čem vi zdaj govorite, kakšno bučko mi zdaj tukaj prodajate? Prosim vas lepo. In zdaj avtonomija, ne? Imamo 400 nekaj registriranih tozadevnih firm, v bistvu se ta biznis resno gredo štiri firme. Dve so v lastništvu občank in občanov, bilo jih bi še več, če nebi recimo kje na Obali koga nategnili in v Murski Soboti in še kje. Zelo jasno je predlagatelj povedal, da so različne prakse v Evropi, direktiva omogoča tudi tozadevno vertikalnost. Ampak seveda, vaša ideološka pozicija – domoljubna – je, dajmo iz štiri priti na ena in tri četrt, ker bodo eno lastniki neka globalna tozadevna korporacija, ki letno vrti več denarja kot so naši proračuni, druga je pa muddy waters blues nekih skritih, verjetno pretežno slovenskih, lastnikov - to so pa good boys, ne? In še greste celo dlje, gospa državna sekretarka. Mene tukaj obtožujete kot nekega silnega lobista. Pa če bi jaz zdaj bil Janez Janša ali pa Jelinčič, bi vas tožil. Pa vas ne bom, ne se bati. Mogoče vas bo kakšen drugi kolega ali druga politična stranka. Pa dajte potem odkrito povedati: pač naše domoljubje je na strani, da ta en tri in četrt se to špilamo in da ove polomimo. To je v bistvu vsa zgodba, ni treba zavijati gor in dol. Jaz tudi lahko pet ljudi z doktoratom iz prava privlečem in vam bom tukaj eno bučko bral in bo tako kunštno zvenela, da bo še Maši všeč, ki se od nas na to najbolj spozna. Zelo preprosto je to. To, kar ste vi zdaj brali, jaz mislim, da bi morali dati vsakemu študentu na FDV-ju. Če hoče priti v drugi letnik politologije, razloži mi to. Če ne znaš, sori, ne moreš. Oziroma ne, karkoli na FDV-ju, pa tudi na ekonomiji in na pravu in še kje. Mogoče kar na sprejemca, bi bilo dobro malo pojačati to. </font><br/>
<font size="4">	Direktiva omogoča tudi in-house, to se je upoštevalo. Ampak ne, mariborski Farmadent je že 50 let grdi umazani kapitalist. Ajde, bi priznal, da je 20 let, pa v tistem starem sistemu se to ni ugotovilo, pa je za to kriva Udba definitivno. Verjetno je že klet na Trstenjakovi začela zdaj delati, ko jaz to govorim, ampak da zdaj to 30 let niste ugotovili, saj ne vem, malo sem zgrožen. Saj ne vem ali naj se zdaj z avtom sploh vozim domov, da se ne bom kje zaletel ob takem spoznanju. Verjetno so me lobistično zelo narobe informirali. Ali pa, kolega predlagatelj, mislim, ti si tudi včasih v Mariboru delal. Ne vem, najraje bi ti zdaj uhe izpulil, ker verjetno gospa državna sekretarka, vseeno mislim, da nam ne prodaja bučk. »Prepoznal poskus prevlade interesov kapitala nad interesom zaščite zdravja prebivalstva«. In popolno neodvisnost bomo imeli, ko bosta na trgu firma in tri četrt z obsegom ponudbe, ki </font><br/>
<br/>
<b><font size="4">12. TRAK: (VP) 19.55</font></b><br/>
<br/>
<b><font size="4">	</font></b><font size="4">(nadaljevanje) ga bosta pač imela. A veste, bom razložil, da bodo Slovenci, ki so obsedeni z avti, razumeli. Namesto štiri salone za avtomobil bomo imeli ena in tri četrt in bo to boljša in večja izbira. Potem ko se tisti čipi in to uredijo. Mislim, pa dobro jutro. A veste, moj vnukec še ne govori kaj dosti, ampak razume že vse. Še on pri dobrem enem letu tega ne bo kupil. </font><br/>
<font size="4">	In potem še nekaj rečete, pač zakoni prostega trga. Ne vem, gospa državna sekretarka, pa na vašem mestu jaz si to nebi upal prebrati. Saj vi ste zdravnica, saj vi veste verjetno, kot sem že rekel v neki razpravi, civilno letalstvo in pa zdravila sta verjetno neki dve najbolj regulirani dejavnosti. Mislim, to so tudi taka izrekanja zelo nevarna, ki jih nekdo tako ubeseduje. In potem se nam očita, da mi hočemo nek tak tozadevni Teksas se iti na področju lekarniške dejavnosti v Sloveniji. Ampak a veste, kdaj so že lomili Šarčevo vlado zelo hitro, je bila takrat Levica kriva in vse in jaz sem tam bil na gospodarski zbornici in na prangerju na Brdu? Ko je bil nek poskus, da se tisti dobiček, ki ga ne reinvestiraš nazaj, ampak si ga ven potegneš, obdavči približno tako oziroma še vedno manj kot je obdavčljiv recimo v ZDA-ju in še kje. In tukaj je podobna neka zgodba. Treba je ubiti dve ti firmi, ki bi seveda skozi svoj svet firm in tako naprej odločali, da gre to navsezadnje v glavnem nazaj, da se še kakšna lekarna izgradi, da se kaj popravi in tako naprej - to je grdi, gnili mariborski in ljubljanski kapitalizem, ki ga je treba zatolči. Prej ste, čeprav s pozicije državne sekretarke, delali že reklamo, da upam, da še enkrat dobite mandat. Pa jaz upam, da to, kar gledamo slabi dve leti, gre na smetišče slovenske polpretekle politične zgodovine.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Jaz samo prosim, da smo v prihodnje nekoliko bolj spoštljivi drug do drugega. / oglašanje iz dvorane/ Samo pač povem svoje mnenje kot predsedujoča in ga bom tudi vedno povedala.</font><br/>
<font size="4">	Sedaj imamo pa na vrsti kolegico Lidijo Divjak Mirnik.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa, predsedujoča, za besedo. Lep pozdrav. </font><br/>
<font size="4">	Ja, moram priznati, da me državna sekretarka vedno, ko o tem zakonu nekaj razlaga pa vedno znova potrdi to, da ga niti prebrala ni, fejst mi pritisk dvigne. In danes si je spet dovolila pravzaprav tukaj nekaj zelo, zelo nezaslišanega. To, da nam poslancem očita, da smo lobistični zakon vložili, in zadnjič nam je očitala, da podpiramo gospodarsko dejavnost občin in tako dalje. Gospa državna sekretarka, zakaj ste vi na tej funkciji, na kateri ste? A zato, da branite zasebni interes dveh multinacionalk oziroma ene in pol ali ene tri četrt, tako kot pravi Franci - ene, katere dobiček gre v tujino, in drugo s skritimi lastniki, za katere mogoče ne vemo, kdo so? Mogoče ste vi med njimi. A ste tukaj zato, da branite njih, ali ste tukaj zato, da branite javni interes? Zelo osnovno in zelo preprosto vprašanje. Ker če ste tukaj zato, da branite interes dveh zasebnikov, potem ste na napačnem delovnem mestu. In ga preprosto zapustite. Če ste pa tukaj zato, da branite javni interes in javno zdravje v tej državi, potem pa vas vljudno prosim, da ne govorite tega, kar govorite vedno, ko pridete za govornico in o tem zakonu razpravljamo, ker je to žaljivo do mene kot poslanke in do vseh državljanov. Da o tem, da je to žaljivo do Maribora, niti ne govorim. In mimogrede, če branite interes, kot ste rekli, da morate zaščititi zdravje ljudi – ja, seveda ga morate. </font><br/>
<br/>
<b><font size="4">13. TRAK: (VP) 20.00</font></b><br/>
<br/>
<b><font size="4">	</font></b><font size="4">(nadaljevanje) Ali ga boste zaščitili na način, da bo Slovenija in zdravje ljudi v Sloveniji odvisno od dveh tujcev? Na ta način ga boste branili, da se bosta dva tujca mogoče kdaj, hipotetično govorim seveda, odločila, da ne bosta dobavljala zdravil Slovencem? Tako vi branite javni interes. Ali branite javni interes in zdravje ljudi na način, vam bom povedala, kaj sem pravkar oziroma pet minut nazaj dobila na mail, da so danes ljudje iz Ruš dobili, starejši ljudje, ker so me tudi poklicali, dobili domov pismo, v katerem piše, da nimajo več osebnega zdravnika in da naj poiščejo novega na neki spletni strani? A na ta način vi branite zdravje ljudi v tej državi? Pa, vi se res hecate danes tukaj. Pa vem, da je ura že pozna in vsi smo utrujeni, ker smo že cel dan v službi, pa kljub temu. Jaz bi vas vljudno prosila, da ste potem vsaj tiho, če že tako zelo, zelo, zelo, zelo aktivno branite zasebni interes, ne javnega. Ali pa se izognite razpravi tako kot ste se zadnjič, ko smo imeli drugo branje na seji Državnega zbora, ali pa to naredite. Ker to je res nezaslišano, kako se vi tukaj obnašate. Zdaj se pa opravičujem za to, ampak res mi je malo pritisk dvignilo vsej skupaj.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, jaz tudi sem vas že hotela ustaviti. Lepo prosim, tudi državni sekretarji so sem vabljeni, da povejo svoje mnenje. Če se z njim ne strinjate, ne morete </font><b><font size="4"> </font></b><font size="4">zato reči, da naj zapustijo. Tako, da dajmo biti spoštljivi. </font><br/>
<font size="4">	Kar izvolite naprej. / oglašanje iz dvorane/ </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Postopkovno. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Izvolite naprej. </font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Državni sekretarji so tukaj predvsem zato, da branijo javni interes, ne zasebnega. </font><br/>
<font size="4">	Jaz sem zadnjič na poslanskem vprašanju ministra Poklukarja zelo odkrito vprašala, in tudi vas bom. Kolikokrat ste bili kot zdravnica na sponzoriranih kongresih, ki so vam jih plačali kakšni veletrgovci, kakšni proizvajalci zdravil? Ali to upate povedati? Minister tega ni upal povedati, zelo aktivno pa očitno podpirate privatizacijo družbe Farmadent in LL Grosist. Mimogrede, 50 let Farmadent obstaja in so ga pridne roke delavcev in farmacevtov in tudi drugih lekarniških delavcev v Mariboru gradile. In vi zdaj tukaj razlagate, da ta taisti Farmadent vpliva na to, katero zdravilo ti lekarnar v lekarni proda oziroma ti ga izda. Saj vi se res šalite. Ne, ne šalite, vi se norčujete iz nas, to je problem. </font><br/>
<font size="4">	Veste, prebrala vam bom, kaj so Lekarne Maribor zapisale. Pa domnevam, da ste to tudi vi dobili. Lekarne Maribor so namreč javni zdravstveni zavod, mariborske lekarne. Napisali so: »Spoštovani. V zvezi s predstavljenim stališčem poslancev Državnega zbora in Državnega sveta glede zakona ZLD-C1 in obstoja tveganja, da bi lahko veletrgovci z zdravili v povezanem lastništvu vplivali na strokovno neodvisnost farmacevtov, sporočamo, da Lekarne Maribor nikoli niso bile izpostavljene vplivom na strokovno neodvisnost naših farmacevtov s strani veletrgovca zdravil Farmadent, ki je, kakor Lekarne Maribor, v večinski soustanovitelj Mestna občina Maribor. Tudi ustanovitelji Lekarn Maribor na stroko oziroma neodvisnost farmacevtov niso imeli ni nimajo nobenega vpliva«. In potem dalje, »prav tako pa vpliva na strokovno neodvisnost farmacevtov nismo zaznali s strani drugih veletrgovcev, ki niso v lastniški povezavi z Lekarnami Maribor«. In ta vaš argument, ki ga vedno znova navajate, je en navaden blef. Blef, to je ta vaš argument. </font><br/>
<font size="4">	Zdaj pa še mimogrede o vseh tistih argumentih, ko se pogovarjamo o tem, kakšna je razlika med opravljanjem lekarniške dejavnosti kot javne službe in oskrbe z zdravili s strani javnih in zasebnih subjektov. Je pravzaprav zelo jasna. Končni cilj zasebnega subjekta je dobiček, ki postane zasebna lastnina zasebnega lastnika. Končni cilj javnega subjekta je pa javni interes. Ustvarjeni presežek se pretoči v javni proračun, v tem primeru Mestne občine Maribor in </font><br/>
<br/>
<b><font size="4">14. TRAK: (VP) 20.05</font></b><br/>
<br/>
<b><font size="4">	</font></b><font size="4">(nadaljevanje) Mestne občine Ljubljana, ki ga le-te vložita v javno zdravstveno dejavnost. In mimogrede, javna zdravstvena dejavnost se je v času covida izkazala za ključno, vsaj tako si jaz domišljam, no. </font><br/>
<font size="4">	In pa, ker je bilo ogromno govorjenja tudi zadnjič o tem, tudi Lekarniška zbornica je govorila, da je to v nasprotju s pravom EU in da bo seveda to takoj padlo ne vem kje vse, sem jaz, pa verjetno tudi vi, prebrala pravno ekspertizo o vertikalni integraciji lekarniške dejavnosti v javni lasti v luči prava EU, ki jo je zapisala redna profesorica dr. Janja Hojnik iz Pravne fakultete v Mariboru. Pa vam bom samo pet ključnih stvari iz te pravne ekspertize predstavila. Domnevam sicer, da ste jo prebrali. </font><br/>
<font size="4">	Prvič. Ali je vertikalno povezovanje javno-javno, ki ga kot izjemo dopušča ZLD-C1, v nasprotju s pravom EU? Odgovor je: ne. In tukaj pade tisti vaš argument.</font><br/>
<font size="4">	Drugič. Ali je prepoved vertikalnega povezovanja zasebno-zasebno, kot ga določa ZLD-C1, v nasprotju s pravom EU. Odgovor je: ne. </font><br/>
<font size="4">	Tretjič. Ali ima država po pravu EU pravico drugače urediti položaj javnega in zasebnega veletrgovca z zdravili, in sicer na način, da veletrgovcu z zdravili v javni lasti vertikalno povezavo z javnim izvajalcem lekarniške dejavnosti dovoli, veletrgovcu z zdravili v zasebni lasti pa vertikalno povezavo z zasebnim izvajalcem lekarniške dejavnosti prepove? Odgovor je: da, ima to pravico, da si jo uredi. </font><br/>
<font size="4">	Četrtič. Ali lahko sodišče EU zaradi dovolitve vertikalnega povezovanja javno-javno in istočasno prepovedi vertikalnega povezovanja zasebno-zasebno Republiko Slovenijo spozna za krivo kršitve prava EU in jo tudi finančno kaznuje ter ji naloži, da mora dovoliti tudi vertikalno povezavo zasebno-zasebno? Odgovor je: ne. Torej spet pade vaš argument.</font><br/>
<font size="4">	In pa še petič. Ali lahko Republika Slovenija veletrgovcu z zdravili v zasebni lasti kakorkoli prepreči poslovno odločitev, da preneha dobavljati zdravila? Odgovor je: ne. Kar preprosto pomeni, da če boste naredili to, kar želite seveda narediti oziroma kar cel čas počnete, da boste dosegli, da bomo v Sloveniji odvisni od tujcev, ki nam bodo - da ali ne - dobavljali zdravila, Slovenija na to nima nobenega vpliva. In takrat bomo ostali v Sloveniji brez zdravil. To želite doseči? Očitno da, glede na to, kaj nam tu vedno znova govorite. In to, spoštovana gospa državna sekretarka, je narobe. To je narobe in tega, vsaj v LMŠ, ne bomo dovolili. Ker ne bomo dovolili, da smo odvisni od tujcev ali bomo imeli zdravila ali jih ne bomo imeli. Ker je to nekorektno, nepošteno in je nasproti javnim interesom. Konec, pika, amen. In lahko razlagate vi, kar hočete tukaj. Jaz res ne želim, da nam tukaj tuje multinacionalke diktirajo ali bomo pravzaprav sploh imeli zdravila v Sloveniji. Razumem pa vaš interes in razumem tudi zasebni interes in kako je to pravzaprav zelo, zelo pomembno. 800 milijonov interesov je očitno bilo zadaj, da temu tako zelo nasprotujete vi in seveda tudi minister. Jaz tega ne razumem, lahko pa razumem na način, zakaj je vam to pomembno. Samo, kot rečeno, vi ste potem zelo na napačnem delovnem mestu. In ne želim si tega, da se v Mariboru uniči firma, ki 50 let deluje, v kateri je zaposlenih nekaj manj kot 100 ljudi, ker ste se vi tako odločili. Ker ste se pač odločili, da jo je treba ukiniti in jo morajo kupiti, očitno že vemo kdo. Ker v tem trenutku LL Grosist in Farmadent obvladujeta, da rečemo, 30 % tega trga, ki je seveda zelo zanimiv in v katerem se ogromno denarja pretaka.  </font><br/>
<br/>
<b><font size="4">15. TRAK: (VP) 20.10</font></b><br/>
<br/>
<b><font size="4">	</font></b><font size="4">(nadaljevanje) Ja, jaz bom mogoče na tem mestu končala, pa se bom še po potrebi oglasila. Mogoče še samo to enkrat ponovim, kar sem ponovila že zadnjič na drugi razpravi v DZ-ju. Mestni svet mariborski, 45 članov šteje, je zadnjič soglasno potrdil sklep, da se seveda ne strinja s tem, da bi se Farmadent privatiziralo. In mimogrede, tudi svetniki SDS-a in svetniki NSi-ja so glasovali za to. Zato si jaz želim, da bi tudi poslanci teh strank ugotovili, da je potrebno delati za javni interes in da je nujno potrebno, da se dobiček ohranja in ostaja v mestnih občinah, ne pa da gre k zasebnikom.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Izvolite. </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ja, kolegica me je omenila, Lidija. Imam pravico do replike.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Ja, v redu. Ne, nisem vedela, komu zdaj replicirate. Zato. </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Lidija, malo pozabljaš, da ob tistih 700, 800 milijonih na recept moraš šteti tudi tisto drugo polovico.</font><br/>
<font size="4">	Je pa nekaj zanimivo, veste. Danes zjutraj sem začel na odboru za EU, kako v direktive zamujamo tudi pod to vlado, pa je tam sedela samo ena gospa v.d. na vladi. Zdaj, pri tej točki, kako zlomiti Farmadent in LL Grosist, so štiri dame iz resornega ministrstva. Zgolj za magnetogram, za kakšne peneze gre.</font><br/>
<font size="4">	</font><br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Nadaljujemo. </font><br/>
<font size="4">	Besedo ima drugi podpredsednik, Jani Möderndorfer.</font><br/>
<font size="4">	Izvolite, beseda je vaša.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Ko sem prvič vložil zakon o spremembi vertikalne povezave, se pravi lekarniški zakon, sem vedel in opozoril sem, da bo to trda bitka. Ampak ne zaradi tega, ker bi na Ministrstvu za zdravje bili tako premeteni ali pa brihtni. Daleč od tega. Ampak zato, ker zadaj stoji kapital, in to težek kapital. Veliko denarja, veliko sredstev.</font><br/>
<font size="4">	Začel bom s tistim delom. A veste, kolega Trček je razočaran ugotovil, kaj je Državni svet. Jaz ne skrivam, jaz sem bil proti Državnemu svetu in smo bili tik pred tem in še danes mi je žal, da nismo udejanjili nazaj leta 2013 ukinitev Državnega sveta. Imeli smo 60 glasov. 60 glasov. Vem, zakaj takrat se je potem zadeva zaustavila, ampak to je druga zgodba. Ampak zakaj? Zaradi tega, ker danes državna sekretarka tukaj govori o lobističnih zakonih in ne vem kaj še vse, ampak Državni svet je ena legalizirana lobistična skupina, z Ustavo legalizirana. Edini organ v Sloveniji, ki celo javno pove, da gre za zastopanje izključno interesov, takšnih in drugačnih. In ta hip Državni svet zagovarja interese, glejte, saj danes jih sploh tukaj ni bilo, ki so seveda absolutno v nasprotju javnemu interesu. Ki je pa največji, najširši in najbolj pomemben, pa če je vam to prav ali pa ne. 	Vrnil se bom malo v preteklost zato, da malo osvežim spomin nekaterim, ki danes sedijo tukaj nasproti mene. Ko smo še sprejemali na predlog gospoda bivšega ministra Gantarja Zakon o zdravilih, ker najprej so se hoteli preko Zakona o zdravilih lotiti vertikalne povezave, tako, pobalinsko, takole se je hotelo tam to urediti. In med njimi danes sedi tukaj gospa, ki je takrat zatrjevala, da je to treba narediti zaradi direktive. In seveda so vsi verjeli, vsi so ponavljali kot pokvarjena plošča, da direktiva to nalaga. Vse do Milojke Kolar ena in ista mantra: »direktiva nalaga«. In vsakič sem rekel, pa dobro, pa preberite direktivo, kaj direktiva sploh piše. Mislim, pa to je neverjetno, kar lagali so, deklarirano so lagali sredi Državnega zbora. In nihče jih ni zaustavil, še mediji niso šli preverjat, kaj sploh v direktivi piše. Zdaj si več ne upajo lagati. Zdaj povedo, da direktiva govori zelo jasno: vsaka država lahko to uredi po svoje. </font><br/>
<br/>
<b><font size="4">16. TRAK: (VP) 20.15</font></b><br/>
<br/>
<b><font size="4">	</font></b><font size="4">(nadaljevanje) Zdaj bom pa povedal, zakaj je to med drugim tod povedano. To je povedano iz enega preprostega razloga. Drugače se ureja, bom rekel, področje v državi, ki je velika in kjer je tega ogromno in kjer je 80 prebivalcev, ali pa v eni majčkeni Sloveniji, kjer je 2 milijona prebivalcev in imamo zdaj štiri grosiste in nekateri pravijo, da je to preveč in jih je treba narediti dva. Zdaj pa kmečka logika, ki je nekateri v SDS-u in na tem ministrstvu zelo radi zagovarjate. Dajte mi razložiti zelo preprosto. Bo ceneje zdravilo, če bomo imeli štiri grosiste ali če bomo imeli dva grosista, ki se bosta dumpinško zmenila, koliko bo to stalo? Samo to mi, z argumenti mi pridite, če vam je res kaj do tega.</font><br/>
<font size="4">	Pa dajmo še drugi vidik pogledati. Ministrstvo za zdravje bi med drugim moralo oskrbeti tudi s paliativno oskrbo in urediti to področje, da bi bilo tudi sfinancirano. V Ljubljani imamo zavod Hospic, verjetno ga vsi poznate, v Državnem zboru smo imeli celo en veliki spor med temi, ki so izvajali paliativno oskrbo in so, v bistvu stroka med sabo se je skregala in smo imeli enkrat izredno sejo na Odboru za zdravje dva mandata nazaj in smo jih imeli za mizo, skratka grozno je bilo gledati. Ljudje, ki so se ukvarjali z ljudmi, ki umirajo, in tam smo gledali ta nemogoč prepir. In zadeva je šla tako daleč, da je razpadla in praktično je bila pred tem, da gre v franže. No, kdo mislite, kdo je poskrbel, da danes ta paliativa oziroma Hospic v Ljubljani funkcionira? Kdo? Kemofarmacija? Salus? Ne. Ne boste verjeli. Lekarna Ljubljana in LL Grosist. Kot vi bi rekli, z dobičkom. 85 % celotnih sredstev, pa vi veste, da to ni poceni, kar se gredo, od oskrbe doma do seveda izvajanja samega programa zaposlenih, plača 40 % lekarna, 60 % pa Grosist. 15 % gre pa iz donacij. In vam to seveda ne ustreza. Ker je lastništvo napačno. Kemofarmacija in Salus bosta pa z veliko vrečo dedka mraza za božič prinesla tja kakšen milijonček ali pa dva, da bosta sfinancirala Hospic. Ob tem, da vse to počnejo, da financirajo obnove zdravstvenih domov v Ljubljani, raje vam ne povem, koliko milijonov je šlo za to, ker gre samo za zdravstveno dejavnost, za nič drugega, v noben žepek ne pade evrček tako kot tamle nekaterim. Ampak vam to ni dovolj. To je treba ukiniti, to more propasti. </font><br/>
<font size="4">	Tamle nasproti sedeči mene so trdili na Odboru za zdravje pred osmimi leti, ne, vertikal pač ne sme biti zaradi direktive, ampak bo pa lahko horizontalna povezava, lokalna skupnost naj bo lastnik grosista. Kaj smo danes slišali od državne sekretarke? Ne, niti vertikalna niti horizontalna, vse mora iti stran - direktno Kemofarmaciji in Salusu v roke. Ker drugi tega ne bo kupil in to veste, da ne bo tega drugi kupil, ker gre samo za tržni delež. Gre za krut boj, kdo bo dobil slovenski trg zdravil nad dobavitelji. Samo za to gre. In še enkrat, za več kot milijardo denarja trga gre, kdo ga bo pojedel. In ker se ve, kdo dela razpis, in se ve, od kje bo ta denar prišel, vedno bolj in bolj verjamem, a veste, in tukaj je, kolegica predsednica, a veste, ta razlika med dobičkom in presežkom, o katerem ste govorili v prejšnji točki, Kemofarmacija in Salus </font><br/>
<br/>
<b><font size="4">17. TRAK: (VP) 20.20</font></b><br/>
<br/>
<b><font size="4">	</font></b><font size="4">(nadaljevanje) ustvarjajo dobiček in ta dobiček odpotuje ven iz Slovenije, v Lekarnah Ljubljana, je pa presežek, ki pa ostane doma in se točno ve, kam gre. Ne boste verjeli, celo Računsko sodišče lahko vstopa notri. Ker v Kemofarmacijo in Salus ne more. In to je ta razlika. Ampak ne, pri nas se gremo zdravstvo tako kot je treba. </font><br/>
<font size="4">	Iz Nove Slovenije so vse pobegnili. Še kolegica ta zadnja, ki je še sedela, je zdaj ven pobegnila, pa sem hotel njej nameniti par besed. Nova Slovenija se ima za liberalno stranko. / oglašanje iz dvorane/</font><br/>
<font size="4">	Ja, ja. Strašno.</font><br/>
<font size="4">	Zdaj kar naenkrat čez noč, ne vem ali so jim polomili roke, noge, jaz ne vem, kaj so jim naredili, ali so jim pa skrtačili možgančke, enostavno so obnemeli in zdaj kar naenkrat vertikalna povezava ni v redu. Štiri leta so zagovarjali, da to mora ostati. Štiri leta. Ampak nekaj se je spremenilo. Kaj se je spremenilo, ne vem. Ampak okej, saj sem že navajen. Vse se spreminja v življenju. Tako pač je.</font><br/>
<font size="4">	 O kakšnih denarjih govorimo in kakšnih povezavah. Zaradi tega, ker gre vse zelo rado v pozabo, bom ponovil. V Sloveniji imamo registriranih 40 veledrogeristov. Še enkrat. Od tega jih več kot dve tretjini sploh nima prometa, ker so samo registrirani. Ne poslujejo z zdravili. Imamo pa delujoče, se pravi 10 firm, ki pa so delujoče. Od tega so tri firme, ki ne delujejo s samimi zdravili. Imamo eno firmo, Medis M d.o.o., ki ima prometa 4 milijone 750 tisoč, deluje v Mariboru in dela z zdravstvenimi pripomočki in pa prehranskimi dopolnili. Potem nam pa ostanejo še Vitafarm, Gofarm, Sanolabor, Salus, Kemofarmacija, LL Grosist. Sanolaborja ni več oziroma je, ampak ga je pojedel Salus, ker ga je kupil. Potem imamo Kemofarmacijo, ki ima v lasti firmo Vitafarm v prometu 15-ih milijonov. Potem imamo pa še Gofarm, ki je v lasti Farmadenta, in pa na koncu seveda še LL Grosista, ki pa nima nobene dodatne firme. LL Grosist in Farmadent predstavljata 30 %, malo več kot 30 % tržnega deleža v slovenskem prostoru. Vse ostalo, tam okoli 57 %, predstavljata pa Kemofarmacija in Salus. Kdo bo kupil LL Grosista? Veste kaj? Zastonj jim ga boste dali, če ta zakon ne bo sprejet. Ker samo to čakajo. Zastonj. Ker ko ti dobiš obvestilo, da ti z 31. 12. ne obstajaš več, se začnejo norca iz tebe delati – ja, nič, pojdi v stečaj ali pa, glej, za tale drobiž te bom kupil. In kupiš vse pravice in vse pogodbe in vse prostore in vse, kar gre zraven. Mogoče še prostorov nebi vzeli, ker je papirnato lažje izposlovati. Ampak saj to gospe vedo, ker so delale in so plačane nekatere iz teh podjetij, kako to gre, ne? Tako, da pač to bo enkrat prišlo na dan. Saj, ko bo te zgodbe konec, verjemite mi, jaz bom vložil samo še ovadbe. Samo še ovadbe. Ker je to edino pravilno in moja moralna dolžnost je, da to naredim proti ljudem, ki se tole gredo. </font><br/>
<font size="4">	Veste, v vsem tem času so lobisti, ki so plačani s strani </font><br/>
<br/>
<b><font size="4">18. TRAK: (VP) 20.25</font></b><br/>
<br/>
<b><font size="4">	</font></b><font size="4">(nadaljevanje) Salusa, verjetno tudi iz Kemofarmacije, za Salus vem, za Kemofarmacijo ne vem, so se spravili tudi na mene na takšen in drugačen način. Ker gre za velike denarje. Ampak vam je to vseeno, vas to ne zanimate. Ker itak prihajate iz zasebnega sektorja in ta jezik razumete. Na tak ali pa drugačen način tu se mora vzpostaviti red, ker je to edino pravilno. </font><br/>
<font size="4">	Deregulacija, pravite, bo, če bo tako ostalo. Jaz zdaj ne vem ali se delate norca iz nas, predstavnikov ljudstva, iz Državnega zbora. Vi nas imate vse za polpismene. Kakšna deregulacija? Dajmo razložiti, ker to ljudje spremljajo in ne razumejo, o čem se pogovarjamo. Farmacevtske družbe, vsi, ki se ukvarjajo z zdravili, farmacevti, se pravi lekarnarji, grosisti in farmacevtske družbe, so ene najbolj reguliranih družb v gospodarstvu. In tudi zelo natančno se ve, koliko lahko proizvedejo, kdaj lahko kaj proizvedejo, kaj vse morajo biti, kakšni pogoji morajo biti za to, da se lahko karkoli kaj dela bodisi od proizvodnje bodisi od shranjevanja ali prodaje na prostem trgu ali pa v bolnišnični dejavnosti. Zelo natančno jim lahko, je sledljivost do zadnje tablete ali pa tekočine oziroma substance, ki jo prodajajo, da se ve, kje kaj je. Zdaj mi pa vi razložite, državna sekretarka, ker vas sprašujem, ker ste vi to izjavila, kako bomo deregulirali nekaj, kar že vedno obstaja, nekje 50 let, nekje že 11 let, in trdimo, da je regulirano - ampak če bo to ostalo, bo pa deregulirano. Dajte mi razložiti ta pojem, ker mi nekako ne gre skupaj. Moram reči, da bolj kot procesiram v možganih, nekako ne morem sprocesirati te vaše logike, ki mi jo prodajate, nam vsem skupaj pravzaprav. Ne gre mi skupaj. Ne vem kaj, ali se bo kaj spremenilo ali karkoli. Še boljša je pa ta, ki prodajate, okoli interpretacije Ustavnega sodišča. Ustavno sodišče je odločilo, da glede na obstoječo zakonodajo, ki velja, ni v nasprotju z ustavo. Pika. In da je svobodna gospodarska pobuda, ni ogrožena. In to bi isto reklo, če ostane vertikalna povezava ali pa če je ni. Zaradi tega, ker ocenjuje, da lahko tudi na podlagi evropske direktive vsaka država to ureja po svoje. Ampak regulacija nad zdravili pa ostaja v vsakem primeru, takšnem ali drugačnem. Kar pomeni, da se moramo mi odločiti ali bomo imeli lahko grosiste v lasti, kjer je posredni lastnik znan ali pa neposredni lastnik, s strani lokalne skupnosti oziroma lekarne ali pa ne. </font><br/>
<font size="4">	Argumenti za to, da to ostane tako kot je. Mimogrede, za slovensko javnost, ki to spremlja, tako že je, že skozi, nič novega ne bo se zgodilo, samo ostalo bo tako kot je, tako da nobene katastrofe na tem planetu ne bo, v naši državi pa sploh ne. Je pa katastrofa v glavah nekaterih, ker bodo videli oziroma vidijo, da jim plen beži pred nosom. In ta plen se reče več kot 30 % delež ali pa, bom rekel drugače, ena tretjina trga zdravil se jim izmika izpred nosa. Kemofarmacija in Salus že danes sta uvoznika določenih zdravil, ki jih, recimo, mimogrede, Farmadent in LL Grosist sploh ne moreta uvoziti, ker nimata pogodb, in morata kupovati, prisiljena sta kupovati od Kemofarmacije in od Salusa. In še enkrat bom ponovil. Ko se je LL Grosist ustanovil in je seveda začel podpisovati in klicati farmacevtske družbe, da se podpišejo z njimi pogodbe, od Krke, Leka in tako naprej, današnji direktor Krke je rekel </font><br/>
<br/>
<b><font size="4">19. TRAK: (VP) 20.30</font></b><br/>
<br/>
<b><font size="4">	</font></b><font size="4">(nadaljevanje) takratnemu direktorju Lekarne Ljubljana, ne bom podpisal s tabo pogodbe, zmeni se s Kemofarmacijo in Salusom, ker so bili takole dogovorjeni, da ne bodo spustili novega grosista na trg. Ker je šlo za denar, ne za direktivo in te neumnosti, ki jih tukaj prodajate nam in slovenski javnosti. In je rekel direktor ljubljanskih lekarn, prav, v redu, potem pa vsa zdravila od Krke vržem dol iz polic. In mu ni verjel. En dan ni bilo na policah teh zdravil, drugi dan ni bilo, ta tretji dan je pa že klical direktor Krke, ker je vedel, kaj to pomeni. Vi dobro veste, da Lekarne Ljubljana poslujejo s tolikimi lekarnami, da predstavlja, kar se tiče prodaje zdravil, v slovenskem prostoru več kot eno tretjino za fizične osebe, za zunanji trg, ne govorim o bolnišnični dejavnosti oziroma bolnišničnih lekarnah. Po tretjem dnevu ga je pa poklical in je rekel, greva na kosilo, se bova zmenila. Tako trdo je šlo, da se je začelo sploh lahko Grosist svoje poslovanje. In danes so cenejša zdravila v Ljubljani kot v Celju, de facto. To so argumenti. In ko tega ne bo več, ne bo več cenejših zdravil, ker teh bonusov ne bodo priznavali, zaradi in-house naročila Kemofarmacije in Salus zagotovo ne, ker ne vem, zakaj bi, in cena zdravil bo držaja. </font><br/>
<font size="4">	Zdaj pa pravite, vsi so proti. Dajte mi povedati, koliko farmacevtov je pa zaposlenih v Lekarni Ljubljana. Imate ta podatek? Vam jaz povem, koliko jih je zaposlenih? Ogromno. A je kdo te farmacevte vprašal, magistre, če kdo na njih pritiska, pod kakšnim vplivom so? Ne, spraševalo se je samo Lekarniško zbornico, kjer je večina zasebnikov, ki imajo opremljene lekarne s strani Kemofarmacije in Salusa in imajo z njimi podpisane pogodbe, da morajo 85 % vsega prometa ustvariti v Kemofarmaciji in Salusu. To vi podpirate. Ne veste? Jaz vam povem, da je temu tako. Ker hodijo k meni in mi govorijo, pod kakšnim pritiskom in kakšni butlji so bili, da so sploh pristali na takšne pogoje. To se zdaj dogaja. In ne morejo in ne smejo priti v LL Grosist ali pa Farmadent in naročiti od teh grosistov zdravila, ker bodo dobili po ušesih s pogodbico, ki so jo podpisali pred parimi leti. Vprašajte zgodbo bivšega predsednika Lekarniške zbornice. Vse te fante poznam. </font><br/>
<font size="4">	To je grda, umazana igra, grda, umazana, nagravžna igra. In vi boste nam govorili, da smo mi lobisti? Da vas ni sram. Čigav interes zastopate? Mene bi bilo sram tole javno govoriti, kar vi govorite. Jaz zaenkrat kot poslanec Državnega zbora Republike Slovenije zagovarjam javni interes in ga bom vedno zagovarjal v tem Državnem zboru, samo javni interes in nobenih lobističnih sranj in nobenih denarnih zgodb se ne bom šel. Za tisto stran ne vem, kaj se tam dogaja. Ene gospe bi moralo biti strah. Ker te zgodbe se ne bodo dobro končale. Pa nobenemu ne grozim, ker vem, kaj to pomeni. Ker meni grozijo. Že tri mesece sem pod pritiskom teh firm. Žalostno je samo to, ker moram člane vlade, ki zastopajo Republiko Slovenijo, prepričevati, da naj zastopajo interese Republike Slovenije in lokalnih skupnosti. Ne, vi zastopate interese tistih. Vpliv na farmacevte? Lepo vas prosim. Kot zdravnica veste, kot zdravnica veste in ste doživeli že ničkolikokrat, da so se farmacevtske družbe obrnile na vas in vam tako ali drugače na lep način ponujale </font><br/>
<br/>
<b><font size="4">20. TRAK: (VP) 20.35</font></b><br/>
<br/>
<b><font size="4">	</font></b><font size="4">(nadaljevanje) novitete in novosti, ki so na trgu, zato, da boste z učinkovinami lahko pomagali pacientu pri zdravljenju in pri ugotovitvah, na kakšen način bi jim lahko pomagali. In potem ste se po lastni volji in na podlagi strokovnih odločitev, in verjetno ste si še kaj prebrali, odločili, katero terapijo boste izbrali. Drži? Drži. Je to legitimno? Je. Je zakonito? Je. Je to strokovno? Seveda je. In potem ste se odločili in ko ste se odločili, ste napisali recept. In ta recept je dobil pacient in ga je odnesel v lekarno. Kdo je zdaj vplival na lekarnarja-farmacevta, kakšno zdravilo mora predpisati? LL Grosist? Farmadent? Ja, ne. On ima, da izda po receptu. Lahko pa nekaj drugega naredi, in to vi dobro veste, kaj lahko naredi. Predlaga, če gre za zdravilo, ki je z doplačilom, da se odloči lahko tudi za generika, kar pomeni nadomestno zdravilo, ki ima popolnoma enake učinkovine, ima pa seveda drugega lastnika, proizvajalca in drugo ime, učinkovine so pa iste ali pa, bolj slovensko rečeno, enake, ker iste so prav tiste. Kaj Grosist lahko naredi? Grosist ne more nič narediti. Ne more pritiskati na farmacevte, kaj lahko naredi. Razen, če vi prodajate zgodbo, da zato, ker je in-house naročilo, da potem pa gre za pritisk na farmacevte. Oprostite, to pa nima nobene veze s pritiski na farmacevte. Kako delujejo popusti, ki jih delajo farmacevtske družbe? Krka, na primer, se odloči za nek analgetik, ki je v široki uporabi brez recepta, in reče, ta mesec, če boste vzeli od nas, bomo dali rabata, ne vem, 30, 40 % in gre to preko grosista. In grosist vse, kar mora narediti, mora obvestiti tistega, ki je prevzel, da ima zdaj to akcijo, da lahko zdaj za 40 % analgetike dobi ceneje – ampak to si ni grosist izmislil, to si je farmacevtska družba izmislila. Nič ne more narediti grosist v tem kontekstu. Zdaj pa, kaj je z zdravili, kjer ni receptov? Oprostite, kdo vrti reklame po televizijah, da naj kupijo to proti bolečinam, ker nas ne bo več bolelo in Voltaren se bo krasno prodajal, potem pa na hitro posvetujte se s svojim zdravnikom in ne vem kaj še vse? Grosisti? A grosisti to plačujejo in objavljajo? Farmacevtske družbe plačujejo to. Ne streljajte pianista, razglašen je klavir, je zapisal pesnik, ko je hotel razložiti, da se ne ukvarjajte z osebo A, ampak z osebo B. In zato pravim, da prodajate in tukajle reklamirate zgodbo, ki ni resnična. Jaz bi razumel, če bi šlo za ideološki pogled. Razumel bi, da bi recimo, ne vem, se pogovarjali tukaj spet o nekem kopanju kosti in ne vem kaj še vse ali pa, ne vem, mi sploh ne pride nobeno ideološko sranje na pamet ta hip. Tukaj gre za biznis. Samo z eno razliko – da se mi branimo, vi ga pa podpirate, reklamirate in omogočate. In potem pridete sem rečete in nam rečete, da smo lobisti. Primite tatu. Poznate zgodbo, primite tatu – sami ste pa voz že zdavnaj odpeljali. V prenesenem pomenu, da se razumemo, ne? Ne more biti vpliva na Kemofarmacijo. Ja, lahko pa je vpliv, da ga drži s pogodbo. In marsikaterega lekarnarja držijo, ja, ta velike firme, ki sem jih že danes prevečkrat omenil. </font><br/>
<br/>
<b><font size="4">21. TRAK: (NB) – 20.40</font></b><br/>
<br/>
<font size="4">	(Nadaljevanje): Na koncu bom zaključil z naslednjo zadevo. Veste, lahko delamo pravno telovadbo, aerobiko ali pa gimnastiko, ampak na koncu, veste, se bo treba vprašati kdo dela res za ljudi in kdo dela za kapital. Izgleda, izgleda da nekdo pri vas nekaj ima od tega. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Vi imate postopkovno. Samo moment, samo da nekaj povem. Samo kolega Möderndorfer, in to dobro ve, ni korektno, da poimenujemo poslance, ko zapustijo prostor te dvorane, saj tudi drugi ga, pa jih nikoli potem ne poimenujemo, zaradi raznih opravkov, tako da, se mi zdi, da ni korektno, da kadar kdo zapusti prostor, da ga potem poimensko izpostavljamo. To. </font><br/>
<font size="4">	Drugo pa, jaz upam, da se vam je zareklo. Bomo pogledali magnetogram, ker upam, da ni izpadlo tako kot ste dejali, kopanje kosti ali drugo ideološko sranje. Zdaj, dajte to pogledati. Upam, da nismo na tem nivoju, kajti jaz upam, da takšne stvar o kot je pieteta do mrtvih, vendarle ne smemo take izraze uporabljati, ampak res je tako bilo povedano in sem si zapisala, tako da verjamem, da ni bilo mišljeno v tem smislu. </font><br/>
<font size="4">	Postopkovno. Izvolite. Jani ima postopkovni na mene, potem pa…</font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Ja. Glede kosti, sem hotel omeniti, koliko smo se pregovarjali glede teh kosti. Absolutno ni nobene dileme in tukaj imate predsednica prav. Kar se tiče pa ideološkega sranja, definitivno je bilo mišljeno vsa navlaka, ideološka, ki jo tukaj zganjamo na eni in drugi strani, da ne bo pomote. O tej primerjavi sem hotel narediti, sta pa to dve ločeni stvari. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa in me veseli, da imamo enako mnenje. </font><br/>
<font size="4">	Postopkovno je želel dr. Trček. Izvolite. </font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ja, postopkovno. Ampak prej bi še rekel, da meni ljuba Angelika Mlinar je rekla, da je ideologija osnova in bistvo politike v nekem intervjuju in tako to je. </font><br/>
<font size="4">	Moj postopkovni se nanaša, ker ste prej rekla, predsedujoča, da pač državna sekretarka poda svoje mnenje. Mislim, v osnovi državna sekretarka lahko tudi poda svoje mnenje, ampak ona je tukaj, da predstavi stališče Vlade. Zdaj, osmo leto sem v parlamentu, čas je imel kdo toliko, da ne rečem kaj je, da je rekel stališče Vlade je tako pa takšno, pa smo provocirali, pa je kakšna državna sekretarka ali sekretar tudi rekel, sam pa osebno menim tako pa tako. Skratka, primarna naloga izvršilne veje oblasti, pa da ne bom spet tisti 110. člen vlekel ven ali še kaj, je seveda, da podajo stališča Vlade in stališča Vlade je tukaj, da ne bom zlorabljal postopkovnega, zgolj to sem hotel. Hvala. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. Očitno me niste dobro razumel. Svoje mnenje je podala v smislu svoje funkcije, ki jo opravlja, to je državne sekretarke. Nisem mislila, da je tukaj izpostavljala osebno mnenje, ampak svoje mnenje v funkciji državne sekretarke in v to se pač jaz ne morem spuščati in se tudi… / Oglašanje iz ozadja/ ne bom. To je mnenje, to je stališče, kakorkoli že želimo pač povedati. </font><br/>
<font size="4">	Zdaj pa nadaljujemo. Vedno povem za sam potek seje, da veste. Naslednja je na vrsti Maša Kociper, potem, že zdaj, samo da povem, in pa potem še Mojca Žnidarič. Zdaj je pa dvignil roko predlagatelj. Želite zdaj besedo ali… Zdaj. Izvolite. </font><br/>
<br/>
<b><font size="4">	MAG. DUŠAN VERBIČ (PS SMC):</font></b><font size="4"> Hvala lepa predsedujoča. Glede na to, da je spoštovani kolega ravnokar pred mano izpostavil eno zadevo, se v celoti z njim strinjam. Funkcija državnega sekretarja ali ministra je, da ko se o konkretni zadevi razpravlja, podajo stališče izvršilne veje oblasti. Tukaj sploh ne sme biti nobene dileme. Kakršnokoli govorjenje, da je to osebno mnenje, oprostite, to ni, v tako pomembni in delikatni</font><br/>
<br/>
<b><font size="4">22. TRAK: (NB) – 20.45</font></b><br/>
<br/>
<font size="4">	(Nadaljevanje): zadevi kot je ta tema, sploh da je beseda.  </font><br/>
<font size="4">	Bi pa vseeno rad ob tej priliki izpostavil še naslednje. To ni stališče celotne Vlade. Ta točka, ki je bila obravnavana in sprejeta na dopisni seji Vlade, so vsi štirje ministri iz kvote SMC bili proti. In če bo že kakršnakoli razprava okrog tega, pričakujem da bo s strani državne sekretarke dana korektna informacija, tako pomeni, da je to stališče nepopolne Vlade. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Izvolite, državna sekretarka je želela besedo. </font><br/>
<br/>
<b><font size="4">	ALENKA FORTE:</font></b><font size="4"> Hvala za besedo. </font><br/>
<font size="4">	Po nagovoru, spoštovani, je bil drugi stavek, predstavila bom stališče Ministrstva za zdravje, če niste slišali. Ponovim še enkrat. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. Bomo nadaljevali. Replika na…</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ja na to kar je ubesedovala ravnokar gospa državna sekretarka. Torej, če prav razumem, gospa državna sekretarka…</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Poglejte, to ni replika, niste bil omenjen…</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ministrstvo za zdravje trdi, da smo poslanci, ki smo na strani tega zakona lubisti. Ja, ne. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Gremo naprej. / Oglašanje iz ozadja/ Poglejte, lahko sprašujete, drug pa lahko odgovarja, če želi. Je tako, ne. </font><br/>
<font size="4">	No, nadaljujemo. Besedo ima kolegica Maša Kociper, izvolite, beseda je vaša. </font><br/>
<br/>
<b><font size="4">	MAŠA KOCIPER (PS SAB): </font></b><font size="4">Hvala lepa. Ta seja bo očitno trajala nekoliko dlje kot sem si jaz zamišljala, da bo. In povem, čisto iskreno, da na začetku te seje sploh nisem nameravala razpravljati. razprave na to temo je bilo že zelo veliko. Zlobirani lobistični Državni svet, ki se ni niti toliko potrudil, da bi prišel danes sem in zagovarjal svoje stališče, je na ta zakon dal veto in ta veto je pač treba zdaj preglasovati in spraviti ta zakon v življenje. Zakon od katerega je pravzaprav ostal samo še en člen in to je super, ker onemogoča raznorazna nakladanja in bluzenja v smislu kaj vse se bo zgodilo groznega, če bo se karkoli pri regulaciji lekarniške dejavnosti spremenilo. </font><br/>
<font size="4">	Zakaj sem se impulzivno odločila in dvignila roko, da bom razpravljala, je pa verjetno jasno že iz razprav mojih kolegov, ki so očitno isti dvig pritiska doživeli kot jaz, ko je govorila gospa državna sekretarka. Jaz vem, da imamo mnogi poslance za butle, da smo sami bedaki tukaj, pravijo nekateri, kar seveda ni res, ker življenje v vsaki organizaciji je tako, da ena Gaussova krivulja velja nekaj povprečnih, nekaj nadpovprečni, nekaj podpovprečni, ampak tako kot nas imajo pa pri tej točki za norca, ne samo ti, ki imajo legitimne interese tukaj, legitimne. Kaj pa vem, če so legitimni, ampak razumljive interese, še najbolj pa državna sekretarke je pa res nekaj kar očitno vsakemu od nas dvigne pritisk v nebo. Zato so tudi take čustvene razprave. Jaz sem že prejšnjič šla čez neke meje svojega in rekla nekaj kar redko rečem in povedala tej državni sekretarki, da nima pojma o tem področju. Jaz verjamem, da ste vi strokovnjakinja za svoje področje, zdravnica in ne vem kaj vse, in tudi razumem, da niste strokovnjakinja za lekarniško dejavnost ali pa za dobavo zdravil in prodajo zdravil na trgu in lekarniški trg, ampak če pridete v tako inštitucijo kot je Državni zbor, se pa morate podučiti. In glede na vse to kar smo vam v tej hiši že povedali, bi pričakovala da se boste od prejšnjič do zdaj pa podučili, da boste rekli, pa jebela ceste no, mogoče pa jaz res kaj ne vem. Ampak ne, vi očitno slepo verjamete nekemu prišepetavanju na ministrstvu. In glede na pozno petkovo uro in da to, da se državnemu svetu niti primajati ni ljubilo sem, ja zanimivo kakšna sestava je tukaj iz ministrstva.  </font><br/>
<br/>
<b><font size="4">23. TRAK: (NB) – 20.50 </font></b><br/>
<br/>
<font size="4">	(Nadaljevanje): In mlade gospodični tam, upam da poslušate razpravo, in da malo razmišljate s svojo glavo, ker ste še dovolj mlade, da niste indoktrinirane, ker o tem zakonu govorimo kot da bi se slepi pogovarjal z gluhim in ne dovolim, da se me ima za norca. Ne dovolim. Sploh pa ne dovolim, da me bo v tej hiši, kjer norka po eni strani ob desetih zvečer v petek se borim za javni interes in za javno dobro, meni nekdo očital da sem lobistka kapitala. To bi mi pa plafon strgalo, res. Zakaj? Zato, ker hočem več konkurence za ljudi, ki bodo šli v lekarno in kupili zdravilo ali kaj drugega, kar se pač v lekarni kupi. Zato? Zato, ker želim, da denar od tega trga, bogatega, polnega zakladov in, ne, denarja zlasti, da gre del tega denarja v javni sektor ne pa zasebnikom. Zato sem jaz lobistka? Mislim, to je no-ro. In jaz se pa počasi zdaj že strinjam s kolegom Möderndorferjem, da je pa treba se tukaj vprašati kaj se na ministrstvu dogaja. In da kolega podpiram pri tem, da greš v določene akcije, ker to ne more biti naključje. To, da je nekdo v prejšnjem mandatu, ko mene ni bilo, prepričal celi zbor, da je treba zakon tako in tako spremeniti zato, ker to določa neka EU direktiva, ki tega sploh ne določa. Jaz seveda, direktiv je milijon, nihče jih ne pozna, tukaj pride ministrstvo, to je stroka, trdi tako je, okje, kar je treba je treba, poslanci spremenijo zakon in zdaj, ko se proba pa rešiti, ko smo pa spoznali, da je bila napaka narejena, nas ima pa nekdo za lobiste, da smo… Kaj je rekel Državni svet, da smo padli pod vpliv kapitala ali kaj? In to zato, ker si prizadevamo za nekaj dobrega, normalnega, za javno dobro, za javni interes, za javna sredstva. Kot je bilo že tisočkrat povedano, velikanski in zelo bogati trg, farmacevtski v Sloveniji, se trenutno deli med štiri igralce in vi, Vlada v interesu te države, bi dva igralca, ki sta iz javnega sektorja, radi umaknili in celotni ta bogati trg, saj vemo kje je največ denarja, a ne, v energetiki pa v farmaciji, prepustili dvema privatnikoma, en je ameriška multinacionalka, en je pa, in to me ekstremno moti, ker to je zelo redko, veste, nekdo ki ne vemo kdo je lastnik, skriti lastnik. Predvidevam, da je delnica na prenositelja, to pomeni, da nihče, niti ne morejo mediji ugotoviti kdo je lastnik, ker je lastnik tisti, ki prinese delnico. To je zelo tvegano, to je zelo tvegana statusna oblika, zato ker se tebi lahko zgodi, da delnice izgubiš ali pa ti zgorijo ali pa jih voda zalije, pa potem ne moreš dokazati, da imaš toliko pa toliko milijonov vredno premoženje v neki firmi. Da se nekdo za to odloči, za tako rizično statusno obliko, mene zanima zakaj v Republiki Sloveniji mu je to potrebno. In pri vsem kar se dogaja v zvezi s tem zakonom, si lahko vsak po svoje razlaga kdo to je in koga vse ima na svoji plačilni listi. In potem slišimo take nebuloze, da res, mislim človek več ne ve kaj naj si misli, da bo slabše za državljane in državljanke, če bomo mi sprejeli zakon, ki bo omogočal, da dva subjekta v javnem sektorju ostaneta pri življenju in financirata s svojimi presežki lokalno skupnost, pri čemer že zakon zdaj določa, mi smo pa to še podčrtali, da lahko gredo presežki samo v zdravstveno dejavnost in samo ob silnih pogojih, če se javni zavod strinja na predlog ustanovitelja in tako naprej, in če nima drugih potreb ta javni zavod. In zato, da bodo imeli ljudje več izbire, da bodo v lekarni v Mariboru in v Ljubljani še vedno bistveno nižjo ceno kot jo imajo drugje, zato boste vi nas lobiste klicali. Kolega, ne vem kateri je povedal že prejšnjič, paket mask v Ljubljani 8 evrov, v Mariboru 9 evrov, ne vem, nekje v eni zasebni lekarni </font><br/>
<br/>
<b><font size="4">23. TRAK: (NB) – 20.55</font></b><br/>
<br/>
<font size="4">	(Nadaljevanje): 22 evrov. v čigavem interesu je zdaj manj konkurence. Od kdaj je manj konkurence v interesu Vlade, države in državljanom. Od kdaj? Sploh pa, da se hoče uničiti javne zavode. Potem pa take, Ustavno sodišče je v svoji odločbi povedalo… Kaj pa je povedalo Ustavno sodišče? Ustavno sodišče je tako kot je Jani prej razložil, povedalo, da prejšnji zakon ni bil protiustaven. To je vse kar je povedalo. Morda bo za ta zakon povedalo, da je protiustaven, jaz ne vem. O tem zakonu še ni odločalo, mi to ne moremo vedeti. Včasih lahko vemo kaj bo odločilo Ustavno sodišče, danes ne moremo vedeti kaj bo odločilo. Ampak glede na to kar vemo, je precej možnosti, da to ne bo reklo. Ker imamo tole mnenje te gospe, ki je tudi večkrat v medijih, na televiziji, predstavilo se jo je kot hudo strokovnjakinjo za evropsko pravo, dr. pravnih znanosti, redna profesorica prava EU na Pravni fakulteti Univerze v Mariboru, diplomirana pravica in diplomirana ekonomistka, kar brihtna punca, bi jaz rekla, ki je napisala mnenje za mariborsko občino, pravna mnenja so res različna, radi poveste, pet pravnikov pet mnenj, ampak pravno mnenje te prepriča z argumenti in to pravno mnenje je mene prepričalo. In nekaj je že ponovila kolegica Divjak Mirnik, nekaj bom pa še jaz. Na izrecno vprašanje doktorici prava EU, ali ta pravna ekspertiza ima precej, 33 strani, ali ta zakon, ki je danes pred nami, samo še en člen, krši obveznost Republike Slovenije iz prava EU, ona pove, da ne. po njenem vedenju ne obstajajo pravila EU, ki bi jih tale zakon kršil. </font><br/>
<font size="4">	Dalje ugotavlja, seveda tako kot mi vsi, da v Sloveniji brez dveh veletrgovcev z zdravili v javni lasti na trgu ostajata samo dva veletrgovca, ki sta si razdelila trg. Ne bom jih ponavljala z imeni, ker smo jih že večkrat ponovili, ampak dejstvo je, pravi ta doktorica, tak duopol lahko predstavlja nevarnost za učinkovito in nemoteno oskrbo z zdravili, večje možnosti zlorabe prevladujočega položaja na trgu, denimo v obliki dogovorov o zvišanju cen, ki so se baje že dogajali, kot je povedal predlagatelj, bili že ugotovljeni s strani varuha konkurence, in če nadaljujem, in s tem nevarnost za učinkovito varovanje zdravja in življenje ljudi, in tukaj je zame bistvo. Mi smo tukaj, Državni zbor Republike Slovenije, zakonodajalec in nam mora biti glavno, da zagotovimo učinkovito varovanje zdravja in življenje ljudi in preskrbo z zdravili. In če zakonodajalec ugotovi vsebinsko, da bo ta cilj dosežen boljše v interesu države in javnih sredstev na ta način, da ostaneta na trgu še dva igralca v javni lasti, potem je to pravica tega Državnega zbora, ne glede na to ali je Ustavno sodišče za prejšnji zakon, ki je drugače vsebinsko to uredil, reklo da je skladen z Ustavo. Je bil skladen z Ustavo, ja, to pa ne pomeni, da ta ne bo. In tako pravi doktorica prava, gospa Hojnik, upoštevajoč javni interes na področju dobave zdravil in njene povezanosti z varovanjem zdravja prebivalstva, ima suverena država po Ustavi RS in po pravi EU možnost in pravico svobodne gospodarske pobude le to omejiti, če za to obstaja pomembni cilj v javnem interesu. In v javnem interesu je in to se je v tej epidemiji pokazalo, da nismo pri preskrbi zdravil odvisni od dveh privatnih ponudnikov od katerih pri enem niti ne vemo kdo so lastniki, eni so pa ameriška multinacionalka. Dva se zmenita, rečeta veš kaj, zdaj je pa tale kriza, dajva midva malo tole zašraufati dobavo tega pa onega, potem pa malo ceno dvigniti. Ali je to v javnem interesu? Skratka, razlika med opravljanjem lekarniške dejavnosti </font><br/>
<br/>
<b><font size="4">25. TRAK: (NB) – 21.00</font></b><br/>
<br/>
<font size="4">	(Nadaljevanje): kot javne službe in oskrbe zdravil z zdravili s strani javnih in zasebnih subjektov je po mnenju doktorice jasna. Končni cilj zasebnega subjekta je dobiček, ki postane zasebna lastnina zasebnega lastnika, jahte, bi rekla Levica. Končni cilj javnega subjekta pa je javni interes, ustvarjeni presežek se pretoči v javni proračun in se nato vloži v zdravstveno dejavnost, to je odstavek, ki ga je prebrala že kolegica Mirnik in potem v nadaljevanju še opozarja v tej ekspertizi doktorica, da pri veletrgovcih v zasebni lasti država tudi v času krize nima vzvodov, da bi, če se na primer odloči, da preneha z dobavo zdravil. Ali je to v javnem interesu, da imamo državo brez vzvodov na takšnem področju. Tako da, mislim to kar se s tem zakonom dogaja, je noro. In potem še češnja na torti, ubogi, pazi to zdaj, lekarniški delavci in delavke, ki bodo zdaj zelo pod vplivom in bodo morali neka strupena zdravila dajati ljudem zato, ker so v lasti Občine Maribor ali pa Občine Ljubljana. Pa mislim, pa to je res luda kuča no. Prvič, kot je bilo že razloženo, zdravnik kar se zdravil tiče, določi katero zdravilo mora v lekarni dobiti nekdo, ki je bolan ali pa, ki je državljan, ki potrebuje zdravilo. Kakšne so možnosti, je kolega Möderndorfer razložil, zelo omejene, samo znotraj generikov. Potem je pa tukaj še celo polje vseh drugih izdelkov, ki se prodajajo v lekarni, tukaj je pa mogoče malo več manevrskega prostora, ampak ne mi reči, da je tukaj nek lekarniški delavec pod blaznim vplivom samo zato, ker je zaposlen pri javnem zavodu, tisti v zasebnem zavodu, v zasebnem / nerazumljivo/, kjer jih je prvič trikrat manj in je lažje vplivati na njih, ker jih lahko ena po ena se lotiš, ki ima po možnosti kredit od enega od veletrgovcev ali pa po možnosti še prostore v prostorih tega veletrgovca, on pa ni nič pod vplivom, on je pa varen vpliva. Pri čemer je itak totalno žaljivo, da ponavljate, da se ne bodo mogli farmacevti teh vplivov otresti. Oni imajo nekaj izobraževanja, imajo nek etični kodeks, imajo ne vem kaj vse in oni morajo stati za svojo avtonomijo in vztrajati pri tem kar mislijo, da je najboljše za pacienta. To je tako kot da bi govorili, da so vsi sodniki pristranski zato, ker jih zaposluje država in vedno delajo to kar hoče država. Kako je potem toliko, tokrat uspejo na sodišču proti državi, nazadnje na Ustavnem sodišču smo danes slišali zjutraj. Mislim, res, človek ne more, da pri teh mahinacijah, ki se v zvezi s tem zakonom dogajajo, da mu ne bi odneslo kape. In potem državna sekretarka našteva kdo vse je proti temu zakonu in ne pove, da je to bilo prej, ko je imel zakon še vse druge sestavine, ko ni imel samo en člen, ker pol od teh naštetih je svoj interes, ne bom rekla legitimen, ampak razumljiv, pod več denarja pač, izgubilo s tem, ko smo neke druge člene dali stran. Ker kot je ZZZS lepo ugotovil v svojem mnenju, ja, tudi prej, glede na določbe zakonov, ki so bile prej še v predlogi, ja, razumejo da so zasebne lekarne proti, ker če bo več lekarn, to so, ponavljam, prejšnji predlogi predvidevali, bo na posamezno lekarno prišlo manj denarja, zasebno in potem ZZZS bo pod pritiskom, da dvigne lekarniško točko. To so bili ti interesi. Zdaj so pa ti interesi lahko umaknjeni na stran, pogovarjamo se samo še o vertikalni povezavi, doktorica prava, prav strokovnjakinja za EU upravo, z argumenti pove, da EU od nas tozadevno nič ne pričakuje ali prepoveduje, pove nam, da je legitimni interes države, da si svojo dobavo zdravil uredi tako kot misli, da je prav in jaz nimam nobenega dvoma, niti najmanjšega, da ne bi glasovala proti temu vetu. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. Zgolj eno opozorilo. Danes z nami tudi dve predstavnici ministrstva za zdravje, </font><br/>
<br/>
<b><font size="4">26. TRAK: (NB) – 21.05</font></b><br/>
<br/>
<font size="4">	(Nadaljevanje): pravnici, ki nista tukaj zaradi te točke, ampak naslednje točke in ni prav, da jih izpostavljamo za stvari za katere nista zadolženi. </font><br/>
<br/>
<b><font size="4">	MAŠA KOCIPER (PS SAB): </font></b><font size="4">Potem se jima pa opravičujem, predsedujoča. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Ja. Ni problem, samo pač prav je, da se ve. Zaradi njih to povem. In še kot drugo. Prej ste vsi povedali, da vas je zelo vznemiril vzdevek, da gre za lobističen zakon, in da tisti, ki so, da ga podpirajo, da so lobisti. Bodimo oziroma imejmo enake vatle in potem tudi ne govorimo, da je Državni svet lobistično tukaj motiviran, ker mislim… Poglejte, jaz mislim, da ni prav, da tudi Državni svet ima lahko svoje mnenje, pa zato ni lobistično usmerjen. To je pač moje mnenje. Njih danes ni, se ne morejo niti odzvati in se mi zdi prav, da imamo iste vatle, pa da ne uporabljamo, če pač tega ne vemo. </font><br/>
<font size="4">	Ja, izvolite. </font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Poglejte, postopkovno. 82. člen Ustave smo predstavniki vsega ljudstva. Državni svet ima 40 članov, 22 jih zastopa regionalne interese, drugi pa zastopajo, če rečem, po domače, neke stanovske interese. To je dejstvo. Pika. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Se strinjam z vami, ampak to še ne pomeni, da je nek zakon lobističen iz njihove strani, zato. Jaz mislim, da je, če jih ni tukaj, da ni fer, ker ne vem kako so glasovali in kdo vse je glasoval. </font><br/>
<font size="4">	Izvolite,… / Oglašanje iz ozadja/ Vsak je imel možnost in tudi danes bomo imeli mi možnost glasovanja. Predlagatelj, proceduralno ali v imenu predlagatelja? Potem pa imamo še eno proceduralno. Izvolite. </font><br/>
<br/>
<b><font size="4">	MAG. DUŠAN VERBIČ (PS SMC):</font></b><font size="4"> Ne bom zlorabil Poslovnika in bom samo v enem stavku. Mislim, spoštovana predsednica, da ste sedaj nekako nekoliko nepravično postavila to definicijo kar se tiče Državnega sveta. Jaz uvodoma sem zelo jasno povedal in to boste lahko videla tudi iz magnetograma, ko sem se dotikal Državnega sveta, so bile moje besede vezano  na Državni svet, da so imeli in v tem primeru imajo lobistične aktivnosti. Jaz nisem dal definicijo, da so lobisti, zaradi tega bi prosil, da nekako naj ne gremo v drugo smer kot je bil namen izrečenega in to se vidi tudi iz magnetograma. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa, ampak moja pripomba ni bila namenjena vam. In mislim, da se razumemo in jaz sem samo pač želela, da imamo nekako iste vatle. Je pa res, da Državnega sveta ni, da bi lahko bili tukaj in da bi svoj predlog tudi zagovarjali, to je pa tudi res. </font><br/>
<font size="4">	Nadaljujemo. Replika? Ja. Nisem… Prej sem vam hotela dati besedo, pa niste, je potem predlagatelj govoril, drugače bi vam dala prednost. Izvolite. </font><br/>
<br/>
<b><font size="4">	LIDIJA DIVJAK MIRNIK (PS LMŠ):</font></b><font size="4"> Hvala lepa. Jaz bi mogoče samo prebrala to kar je javno objavljeno. Interesna skupina delodajalcev je vložila veto na predlog Kemofarmacije in pa Salusa, zato ker so, in to je javni podatek, da se razumemo, ki je prišel iz Državnega sveta, ker so na 20. izredni seji interesne skupine delodajalcev, ki je bila 25. 10., sta se kot predstavnika vabljenih udeležila dva, to sta gospa Andreja Čufar in gospod Žiga Hijenk. Zdaj, če boste poguglali, boste ugotovili, da ta dva gospoda, gospa in gospod prihajata eden iz Kemofarmacije, drugi iz Salusa oziroma obratno in dejansko imajo tile največji interes, da ta zakon pade. No, poleg tega interesa, ki ga ima seveda tudi gospa državna sekretarka in pa minister Poklukar, so to štirje, ki imajo zelo velik interes, da ta zakon pade. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Kaj je vaš postopkovni predlog oziroma replika komu? / Oglašanje iz ozadja/ Ne razumem, ker meni res niste mogli…</font><br/>
<br/>
<b><font size="4">	LIDIJA DIVJAK MIRNIK (PS LMŠ):</font></b><font size="4"> Temu, da, čemer ste govorili…</font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Zdaj pa, če pa govorite o tem, je pa članov v Državnem svetu 40, tako da, rabiš več kot 20, da je neka stvar sprejeta in je težko govoriti o dveh članih. </font><br/>
<font size="4">	Zdaj pa… Replika. Izvolite. </font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Jaz bi imel repliko delno na vas, delno na gospo državno sekretarko. </font><br/>
<br/>
<b><font size="4">27. TRAK (VI) 21.10</font></b><br/>
<br/>
<font size="4">	(nadaljevanje) Jaz priznam, da sem lobist. Lobiram celo brezplačno za firmo Ustava Republike Slovenije. Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa. No, meni s tem niste repliciral. Mislim, da je bilo moje stališče, v čemur sem hotela povedati, jasno. Ampak še enkrat, res nisem tu advokat Državnega sveta. Imeli so možnost, da pridejo. Samo zdi se mi korektno v tem smislu, da imamo enake vatle. </font><br/>
<font size="4">	Sedaj pa nadaljujemo razpravo. Na vrsti je Mojca Žnidarič. Izvolite. </font><br/>
<br/>
<b><font size="4">	MOJCA ŽNIDARIČ (PS SMC):</font></b><font size="4"> Hvala za besedo. Lep pozdrav vsem. </font><br/>
<font size="4">	V zadnjih mesecih se o tem zakonu o lekarniški dejavnosti, 1C noveli, veliko piše in govori. Med drugim se govori in piše, da krši pravo EU, da omejuje svobodno gospodarsko pobudo, da ogroža strokovno neodvisnost farmacevtov, da gre za logističen zakon Mestne občine Maribor in Ljubljana in tako dalje. In ker sem seveda tudi sama bila med podpisniki, med vlagatelji tega zakona, sem tudi sama z velikim zanimanjem podrobno prebrala to pravno ekspertizo, ki jo je naredila že prej omenjena doktorica pravnih znanosti in tudi sama bi želela iz tega nekaj poudariti, čeprav ste že moji predgovornici, tako Lidija kot Maša, nekaj že izpostavili. Ampak kljub temu, mnenje je obsežno, ekspertiza je na 33 straneh. To doktorico pravnih znanosti res cenim in spoštujem njeno znanje in verjamem, da vse, kar je tukaj zapisano, dejansko drži. In ta redna profesorica prava EU na Pravni fakulteti v Mariboru ugotavlja v tej ekspertizi, da zakon o lekarniški dejavnosti 1C ne krši obveznosti Republike Slovenije iz prava EU. Med drugim tudi ugotavlja, da v Sloveniji brez dveh veletrogvcev z zdravili v javni lasti na trgi ostaneta samo še dva veletrgovca, ki bi si ta trg razdelila. Zadnjič smo slišali že na odboru, skoraj 30 % imata ti dve podjetji javni, tako Farmadent, torej skupaj Farmadent kot Ljubljanski grosist v lasti in to bi si potem seveda razdelili, ker bi morali kupiti, če zakon torej, mislim, podjetje prodati, če zakon ne bo sprejet. Tak duopol lahko predstavlja nevarnost za učinkovito in nemoteno oskrbo z zdravili, predstavlja lahko tudi večje možnosti zlorabe, prevladujočega položaja na trgu, denimo v obliki dogovorov o izvrševanju cen, s tem pa seveda nevarnost za učinkovito varovanje zdravja in življenja ljudi. </font><br/>
<font size="4">Glede druge trditve, torej da bi naj zakon kršil svobodno gospodarsko pobudo pravi: Upoštevajoč javni interes na področju dobave zdravil in njene povezanosti z varovanjem zdravja prebivalstva ima suverena država po Ustavi Republike Slovenije in pravu EU možnost in pravico svobodno gospodarsko pobudo omejiti, če za to obstaja pomemben cilj v javnem interesu. Jaz upam, da mi vsi imamo pomemben cilj v javnem interesu, torej da javna podjetja zadržimo, ne da jih uničimo. Pomembno je tudi dejstvo, da v kriznih razmerah veletrgovec z zdravili mora delovati, četudi to ekonomsko ni upravičeno, ampak to lahko država od veletrgovca v javni lasti zahteva, od veletrgovca v zasebni lasti pa te možnosti nima, ne more zahtevati. In zato še enkrat povem, kot sem že zadnjič na odboru, Slovenija si kot država ne sme dovoliti, da bi bila za oskrbo z zdravili v celoti odvisna od tujih dobaviteljev. In to želimo doseči. In nadalje seveda, ko se omenja ta neodvisnost farmacevtov, sem zadnjič rekla, pa danes je bilo večkrat rečeno, Farmadent obstaja 50 let. Torej, 50 se pa nihče ni spraševal ali so ti farmacevti sedaj avtonomni ali niso avtonomni. In še najmanj bodo občine vplivale na njihovo nepristranskost ali pa…, zagotovo prej drugi zasebni lastniki. Da gre torej za lobističen zakon, smo že slišali, da bi naj bil to lobističen zakon mestnih občin, je bilo med drugim tudi rečeno. Ampak še enkrat, duopol dveh veletrgovcev v zasebni lasti na področju dobave zdravil ni tisto, kar verjamemo, da dolgoročno koristi zdravju prebivalstva in učinkoviti oskrbi z zdravili. </font><br/>
<br/>
<b><font size="4">28. TRAK (VI) 21.15</font></b><br/>
<br/>
<font size="4">(Nadaljevanje) Zato se zavzemamo za konkurenco na trgu dobave zdravil. In ne zdi se nam prav, da se uniči veletrgovca res v javni lasti zgolj zato, ker si pač to nekdo želi. Farmadent, jaz se tudi bolj osredotočam, ker prihajam iz severovzhodne Slovenije, torej bolj na Farmadent, to res ni zgolj podjetje, ki že od leta 1972 lekarnam in bolnišnicam po celotni Sloveniji dobavlja zdravila, medicinske pripomočke in drugo, ampak je danes zadnji branik javnega interesa na področju dobave zdravil. To so tudi zapisali v Mestni občini Maribor. V sklepni tej ekspertizi je možno razbrati torej, da pravo EU in sodna praksa sodišč EU dajejo državi znatno avtonomijo, da lekarniško dejavnost in dobavo zdravil organizirajo v skladu s svojimi političnimi preferencami, upoštevajoč javni interes in nevarnost duopola dveh veletrgovcev v zasebni lasti za varstvo javnega zdravstva, država torej lahko dovoli vertikalno javno-javno in prepove vertikalno zasebno-zasebno. Tu so se nekateri zadnjič tudi bali, da bo to potem sporno, če javno-javno bi bilo dovoljeno, zasebno-zasebno ne. Ampak, kot sem že zadnjič in večkrat povedala tudi pri drugih zakonih je možno, da so za javno drugačna pravila kot za zasebno. Vsaka država, ki ima interes, da javno ohrani, torej skrbi za zdravje prebivalstva, potem to tudi stori. </font><br/>
<font size="4">Sama sem za javno, sem za konkurenco in zato bom seveda zakon še enkrat podprla, danes in na seji. Hvala. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. Ugotavljam, da je s tem… Razprava? To je zadnja razprava, potem pa še dam vedno besedo predlagatelju, tako da vsi nekako veste, ki ste tudi mogoče v svojih pisarnah. Tako da izvolite, kolega Trček, beseda je vaša. </font><br/>
<br/>
<b><font size="4">DR. FRANC TRČEK (PS SD):</font></b><font size="4"> Hvala. Poglejte, sem šel pogledati, ker sem vedel kako so datumi, kdaj je ustanovljena Univerza v Mariboru, leta 1975. Šest zavodov se je združilo skupaj. Farmadent je starejši od Univerze v Mariboru. In če bo na oblasti ta vlada se malo bojim, da, ajde mogoče minus razumni del SMC, ne vem, če se gospod Počivalšek med njih prišteva, da se bo mogoče kdo odločil, nam boste še univerzo v Mariboru ukinili, pa boste kakšno privat naredili. Me pa to ne čudi, veste, saj to je modus vivendi te vlade. Saj to smo lepo videli, ko je gospod Kacin dejansko nazijal tudi foh iz katerega prihaja državna sekretarka, pa ne bom sedaj da je ni, ima tudi ona fiziološke potrebe verjetno, in sem gruntal, dobro, Jelko Kacin, ki bi moral v bistvu kot nadkoordinator skupaj z zdravstvenimi domovi organizirati kar bi moral. Ja, seveda, zato da bo uletel nek zasebnik s petimi mobilnimi enotami. Saj to je logika delovanja te vlade. Država je naš fevd, saj to se, Reberšak se najbolj to dere, sedaj smo mi na oblasti…. To ste vi in temu je treba narediti konec, ker je to protiustavno, pika. Zgolj to. Hvala. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Zaključno besedo dajem predlagatelju. Izvolite. </font><br/>
<br/>
<b><font size="4">MAG. DUŠAN VERBIČ (PS SMC): </font></b><font size="4">Še enkrat hvala lepa za besedo, predsedujoča. </font><br/>
<font size="4">Nekaj besed, kljub temu, da se lahko slišijo zelo krute. Dejstvo je, da prisotnost Ministrstva za zdravje na tem matičnem odboru si razlagam skladno s Poslovnikom Državnega zbora, da predstavlja stališče vlade, pika. In o kakršnemkoli osebnem mnenju se tukaj ne bi pogovarjal. Iz dosedanjih prepričevanj, če se vrnem nekoliko nazaj, predvsem zaradi tega, kajti državna sekretarka je v uvodni obrazložitvi ponovno navajala tiste okoliščine zakaj se nekako je odločilo na izvršilni veji oblasti, da ne podprejo tako imenovanega 6. člena, lahko samo sklepam, da je v tem primeru predstavitev s strani Ministrstva za zdravje izkazuje predvsem interes javnim lekarniškim zavodom, da ne bom govoril potem Fakulteti za farmacijo in raznim zbornicam, ki so nekako grozd nekih trgovskih </font><br/>
<br/>
<b><font size="4">29. TRAK (VI) 21.20</font></b><br/>
<br/>
<font size="4">(nadaljevanje) asociacij in me resnično zelo zanima, ali pa celo skrbi, ali ta del izvršilne veje oblasti resnično deluje v interesu, v tem primeru državnem interesu. So državotvorni, ki v prvi vrsti mora biti v ospredju javni interes. Tisto kar v celoti v tem, recimo temu, tej priložnosti se nikakor kot predlagatelji ne moremo strinjati v celoti zavračamo velikokrat na tej temi, ki se odvija že kar skoraj pol leta, ker smo bili velikokrat s strani državne sekretarke označeni kot da smo pripravili lobistični zakon. Zelo zavajajoče in za nas tudi ponižujoče, kajti lobističen zakon že po sami osnovi ne more biti, če predlagatelj pripravlja neko spremembo zakona, ki gre izključno v korist občin. Ne bom naprej razpravljal. Lahko pa rečem, vsaj v zadnjem času in deloma tudi skozi današnjo razlago, sklepam in se izkazuje, da je bilo pač njeno stališče predstavljeno predvsem v smislu lobista za tako imenovane osebe zasebnega prava. V tem primeru se pa tudi po zakonu o korupciji in integriteti lahko opredeljuje čisti lobisti.</font><br/>
<font size="4">Danes ali v tem primeru, če lahko rečemo, je govor v celoti ali prepustiti tujcem in skritim lastnikom družbe dobavo zdravil v Republiki Sloveniji tako za lekarne, koncesionarje in še posebej za bolnišnične lekarne. Ne bom govoril o kakšni količini denarja se tukaj pogovarjamo. In sem trdno na stališču, da če se ne podpre ta tako imenovan 6. člen se stori velika politična napaka. Ne bom kakorkoli utrujal koliko političnih napačnih odločitev je bilo tudi v tem državnem zboru. Ampak če sem na tem 6. členu pa z veliko gotovostjo trdim naslednje: storjena bi bila škoda za državo in tudi davkoplačevalce, kajti namesto, da bi s konkurenco zagotavljali zmanjševanje javnofinančnih izdatkov za zdravila, se tujcem dobesedno omogoča še večji ustvarjeni dobiček. In ta dobiček bi v celoti šel neznano kam. Ne bom povedal kam, pa tudi ni to naš problem. Problem pa je, da s tako odločitvijo bi onemogočali, da lep del pogače ostaja lekarnam. In tisto, kar je boleče ob takem razmišljanju je pa to, da se ta cel dobiček ustvarja v slovenskem javnem lekarniškem sistemu. Zaradi tega toliko bolj je nerazumljivo nekako odločitev početje in razprava s strani državne sekretarke. Hvala lepa. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa. </font><br/>
<font size="4">S tem smo zaključili razpravo.</font><br/>
<font size="4">Zato prehajamo na glasovanje o mnenju odbora, in sicer bomo glasovali o naslednjem mnenju: »Zakon o spremembah in dopolnitvah zakona o lekarniški dejavnosti je ustrezen.« To je predlog sklepa. Toliko, da veste. Želi kdo obrazložiti svoj glas? Izvolite, kolegica Lidija Divja Mirnik. </font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> Hvala za besedo. Jaz bom glasovala za to, da je zakon primeren, ker smo v LMŠ tudi že dvakrat do sedaj tako glasovali. Meni je nepojmljivo, da se državna sekretarka tukaj obnaša tako kot se obnaša. In nenazadnje sedaj niti ni odgovarjala na naša vprašanja. Spoštovana gospa državna sekretarka, jaz vam svetujem, da namesto, da uničujete Farmadent in pa LL grosist in podjetja, ki so v javni lasti, da se rajši ukvarjate z epidemijo in da se ukvarjate s tem, da ne bodo ljudje umirali in da se ukvarjate s tem, da bodo </font><br/>
<br/>
<b><font size="4">30. TRAK (VI) 21.25</font></b><br/>
<br/>
<font size="4">(nadaljevanje) tisti, ki danes do zdravnika ne morejo priti, do njega lahko prišli. To je vaša naloga. Vaša naloga ni…</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Poglejte, to je obrazložitev glasu…</font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> Ja, obrazložitev glasu… </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> …ne kaj je naloga državne sekretarke. Dajte povedati zakaj boste glasovali…</font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> …še enkrat, obrazložitev glasu in tri minute imam pravico. Prosim, da me ne prekinjate. Jaz vam predlagam, da delate za ljudi in za javno dobro, ne pa za kapital. Vsekakor pa sem zelo razočarana, da tudi minister Poklukar podpira privatizacijo Farmadenta. To je, kar se mene tiče, popolnoma nesprejemljivo. In kot rečeno, glasovala bom za, da ta veto potem tudi na seji Državnega zbora pade. Hvala. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Izvolite, kolega Verbič. </font><br/>
<br/>
<b><font size="4">MAG. DUŠAN VERBIČ (PS SMC):</font></b><font size="4"> Hvala lepa. S strani predlagatelja in tudi v osebnem imenu smo trdno na stališču, da je ta predlog spremembe zakona o lekarniški dejavnosti, ki je zgolj en člen, in to je 6. člen, še kako primeren, ustrezen in vse kar je s tem povezano nujno, da ostaneta lastna dobavitelja še po 31. 12. 2021. Ne samo zaradi tega, da se ti ustvarjeni dobički ohranjajo v lekarnah za razvoj same lekarniške strukture, da ne bom govoril opreme in tudi osebni razvoj farmacevtov. Bistveno pri tem je, da se ohrani vsaj minimalna konkurenca in to je edini garant na trgu dobave zdravil, da se bodo javnofinančna sredstva, ki so namenjena za zdravila vsaj enako, če ne morda celo zmanjševala. In to je bistvo tega zakona, pa nič drugega. Zato odločni za. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Želel je še obrazložitev dr. Trček. </font><br/>
<br/>
<b><font size="4">DR. FRANC TRČEK (PS SD):</font></b><font size="4"> Hvala za besedo. Kot socialni demokrat, kot ustavni patriot in tudi kot občan Maribora bom glasoval za. Ampak kot sem že v razpravi povedal, če bi bil Farmadent, ne vem, iz Ivančne Gorice, pa Grosuplja bi še vedno glasoval za. Žalosti me, da so se v bistvu nekateri drugi pustili pretehtati, pa da nimamo v Sloveniji par teh regionalnih vertikal, pa kakšnega od dveh navedenih manj. Čisto tako odkrito povedano. Glasoval bom za tudi, ker, seveda, ker sem lobist javnega interesa, ker to izhaja iz Ustave, ker to izhaja iz tega kar v osnovi sem, ker to izhaja iz tega kar je osmo leto osnova mojega šihta. </font><br/>
<font size="4">Za konec bi pa rad še to povedal. V vseh treh vladah s katerimi sem imel opravka kot opozicijski poslanec, kadarkoli so se predstavniki vlade sklicevali na neko direktivo, pa sem jo šel brati,  se je  vedno izkazalo, da me nategujejo, da je to laž. Tisti mogoče, ki ste bili še prejšnji mandat, se spomnite kot sem enkrat gospe Majcen mahal s pol stavka v angleščini, pa je potem kako sem sramoten. Jaz upam, da bo tega konec. In če bom še poslanec, tudi če bodo naši sestavljali naslednjo vlado, ne se norca delati iz nas, kot je rekla Maša. Znamo brati in beremo direktive. Skrajni čas bi bil, da tudi mediji, kot neko ogledalo oblasti, začnejo direktive brati. Veste, to je navsezadnje norčevanje iz nas kot poslancev, norčevanje iz EU. In to norčevanje in to laganje se greste vi, ki se sočasno tako hvalite kako predsedujemo EU. Pa to je za počit se. Glasoval bom za. </font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Ja, obrazložitev bom dala tudi sama. </font><br/>
<font size="4">In sicer s tem, da ne bom podprla tega zakona, mi nihče ne more očitati, da nisem za javno. Nasprotno. Še kako sem za javno. In želela bi si, da na področju zakona o lekarniški dejavnosti pride tudi do drugih sprememb. Tudi do tega, da imajo nekateri v odročnih krajih možnost do lekarne, ki je danes nimajo. Smo vse bolj starajoča se družba. In ljudje, ki imajo več kilometrov do lekarne se mi zdi nesprejemljivo in morda bolj usodno kot kakšna druga reč. </font><br/>
<br/>
<b><font size="4">31. TRAK (VI) 21.30</font></b><br/>
<br/>
<font size="4">	(nadaljevanje) Kot drugič, da gre za zahtevno materijo, izredno zahtevno materijo govori dejstvo, da je tako imenovano v času levih vlad, vaših vlad bilo kar dvakrat podaljšano prehodno obdobje za razrešitev lastniške strukture obeh, tako Farmadenta kot Grosista in da niste na tem področju naredili nič. Še več, dali ste v zakon datum, da je pač treba to lastništvo s 1. 1. 2022 urediti. To so bili pa vaši rezultati. In glede na to, da menim, da se na tak način morda nismo pravilno povsem lotili in ne govorim o tem ali je predlog slab ali ne, ampak imam dvom tudi o tem, glede na to, da so se stvari pač podaljševale in da stvar očitno ni tako enostavna, pač tega ne morem podpreti. </font><br/>
<font size="4">	Izvolite, obrazložitev glasu. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Glasoval bom za ta zakon. Seveda ne zato, ker je to nepomemben zakon, tako kot smo slišali prej. Je pa dejstvo, da je treba tudi ene stvari razložiti. Trikrat smo podaljšali veljavnost in premikali datumsko, ampak ne zaradi tega, da bomo uredili lastništvo, ampak zaradi ene druge stvari. Zato, da bomo naredili to, kar delamo danes in kar smo enkrat že izglasovali v Državnem zboru, da vertikala obstaja. Zakaj do tega ni prišlo? Vam povem. Vsak minister, ki je prišel in je sedel tamle so mu strokovni sodelavci, ki delajo za te farmacevtske družbe oziroma grosiste jasno povedali, da to se ne sme sprejeti. In tako gledam, se dogaja tudi s to vlado. Ne glede na to ali je leva ali desna vlada, ena in ista mantra. In to zna biti zelo problematično. Me prav zanima, ko bomo to stvar uredili, kako se boste zagovarjali, ko bodo na dan prišli zapisniki, maili kaj ste odgovarjali, pa pisali na to. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Bili smo pri obrazložitvah, ne pri zagovorih. Vsak poslanec je samostojen in pač odloča v skladu s svojo vestjo in odgovornostjo in tistemu kar se je zavezal. </font><br/>
<font size="4">	Sedaj pa dajem na glasovanje, kot rečeno, ponavljam sklep, da ne bo karkoli narobe. Glasujemo o tem, ali je zakon o spremembah in dopolnitvah zakona o lekarniški dejavnosti ustrezen. Glasujemo. …bom prekinila. Morda zato, ker je nova seja in vas prosim, če daste kartice še enkrat notri, ven in notri… V redu? Mislim, da sedaj bo delovalo. Glasujemo. </font><br/>
<font size="4">	Kdo je za?(8 članov.)  Je kdo proti? (7 članov.)</font><br/>
<font size="4">	Ugotavljam, da je mnenje neustrezno. Namreč, kot veste je potrebna absolutna večina in za bi moralo glasovati 10 poslank in poslancev, tako da je pač predlog neustrezen. </font><br/>
<font size="4">	S tem zaključujem to točko dnevnega reda. </font><br/>
<br/>
<font size="4">	Nadaljujemo z </font><b><font size="4">2. TOČKO DNEVNEGA REDA – POBUDA ZA ZAČETEK POSTOPKA ZA OCENO USTAVNOSTI ZAKONA O NALEZLJIVIH BOLEZNIH.</font></b><font size="4">	Na voljo ste dobili vsa gradiva. Zanima me, kar gotovo bo želela, pa vendar vprašam, predstavnica Zakonodajno-pravne službe želite besedo? Izvolite. </font><br/>
<br/>
<b><font size="4">	MAG. SONJA BIEN KARLOVŠEK:</font></b><font size="4"> Hvala lepa. Ustavno sodišče je Državnemu zboru poslalo dve pobudi za oceno ustavnosti zakona o nalezljivih boleznih. ZPS je pripravila mnenje, ki je podlaga za odgovor Državnega zbora, ki je skupaj z Vlado udeležen v postopku za oceno ustavnosti pred Ustavnim sodiščem, kot neke vrste nasprotni udeleženec, in sicer na obe pobudi, ker nam je tudi Ustavno sodišče obe pobudi, ker nam je tudi Ustavno sodišče obe pobudi poslalo skupaj. V mnenju smo se posebej opredelili glede pravnega interesa obeh pobudnikov, ki mora biti izkazano v začetku postopka za oceno ustavnosti. </font><br/>
<br/>
<b><font size="4">32. TRAK (VI) 21.35</font></b><br/>
<br/>
<font size="4">	(Nadaljevanje) Glede prve pobudnice smo navedli razloge zaradi katerih pravni interes za oceno druge alineje prvega odstavka 22. člena zakona o nalezljivih boleznih ni izkazan. Med tem ko drugi pobudnik pravnega interesa ne zatrjuje. Posebej smo se opredelili tudi do zatrjevanih neustavnosti z Ustavo in pri tem navedli razloge, ki izpodbijajo neutemeljenost navedb v obeh pobudah. Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Najlepša hvala za vaše mnenje. Sedaj pa dajem besedo tudi predstavnici ministrstva, državni sekretarki. Želite besedo? Izvolite. </font><br/>
<br/>
<b><font size="4">	ALENKA FORTE:</font></b><font size="4"> Hvala lepa za besedo. Spoštovani poslanke in poslanci! Dovolite, da predstavim stališče Vlade Republike Slovenije. </font><br/>
<font size="4">Znašli smo se v situaciji, ki smo si jo najmanj želeli. Število aktivno okuženih z virusom Covid-19 narašča iz ure v uro, bolniške postelje se polnijo, hospitaliziranih imamo danes več kot 761 pacientov, od tega 177 v intenzivni terapiji. Podatki kažejo na eksponentno rast kovid bolnikov, ki potrebujejo bolnišnično zdravljenje. Smo tako daleč, da pripravljamo zaprosilo za mednarodno pomoč za zagotovitev kapacitet za zdravljenje Covid-19 bolnikov, ki potrebujejo intenzivno terapijo in to v državah članicah EU, naših sosedah. Naš zdravstveni sistem je torej na robu zloma, zdravstvenega kadra primanjkuje. Moramo se zavedati, da je za delo v enotah intenzivne terapije potrebno visoko specifično znanje. Z naraščanjem pacientov obolelih za Covid-19, ki potrebujejo bolnišnično zdravljenje to pomeni, da se ostali zdravstveni programi ne morejo izvajati. Soočamo se s situacijo, da bodo lahko nastale težke posledice za vse tiste paciente, ki zdravstveno oskrbo v tem trenutku ne morejo biti deležni. Glede na opisano resno situacijo in točko dnevnega reda odbora naj pojasnim, da je vlada v mnenju glede pobud za začetek postopka za oceno ustavnosti in zakonitosti zakona o nalezljivih boleznih in odloka, ki določa pogoj PCT navedla, da je pogoj PCT v skladu s testom v sorazmernosti najmilejša oblika časovno omejenega posega v ustavne pravice posameznikov za ohranjanje delovanja gospodarstva in družbenega življenja ter zagotavljanja zdravstvene oskrbe vsem, ki jo potrebujejo. Vlada pri določanju ukrepov sledi predlogom stroke, poudarja pa, da pogoje PCT nikakor ne pomeni uvedbe obveznega cepljenja, saj lahko to določi le zakon. Cepljenje je varen in učinkovit medicinski poseg za zajezitev epidemije, ki je krit tudi iz sredstev proračuna. Vsakomur, ki se ne želi cepiti pa je na voljo cenovno dostopno testiranje. Z izpolnjenim pogojem te se tako posameznik lahko poslužuje vseh storitev, pri katerih je za udeležbo določen pogoj PCT. Pogoje PCT zato ne posega prekomerno v ustavne pravice kot to zatrjujeta pobudnika. Vlada je namreč v odloku sledila tudi uvodni izjavi uredbe 2021/953 EU, ki določa, da se z uvedbo hitrih antigenskih testov lahko olajša izdaja cenovno ugodnih potrdil o testu. Glede trditev pobudnikov o neskladnosti odloka z 51. členom Ustave, ki določa pravico do zdravstvenega varstva pa je vlada v svojem mnenju pojasnila, da s pogojem PCT izpolnjuje oziroma sledi cilju in dolžnosti zagotavljanja razpoložljivosti zdravstvenih dobrin in storitev, vključno z nujno medicinsko pomočjo in ta način varovala pravno dobrino človekovega zdravja, kot eno najpomembnejših ustavnih vrednot. Glede na navedeno vlada v svojem mnenju v celoti zavrača očitke o neustavnosti pogoja PCT. Hvala. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa. Želi kdo od prisotnih razpravljati? O mnenju ja…, da ne bo kakšne pomote, o mnenju Zakonodajno-pravne službe. Se pravi, potem lahko zaključimo in gremo na glasovanje. Vlada podpira mnenje Zakonodajno pravne službe, tako da pač če ima kdo kakršnekoli pomisleke glede tega. </font><br/>
<br/>
<b><font size="4">33. TRAK (VI) 21.40</font></b><br/>
<br/>
<font size="4">	(Nadaljevanje) Dajem na glasovanje, in sicer: »Odbor za zdravstvo podpira mnenje Zakonodajno-pravne službe o pobudah za začetek postopka za oceno ustavnosti zakona o nalezljivih boleznih.« Glasujemo. </font><br/>
<font size="4">	Kdo je za? (9 članov.) Je kdo proti? (1 član.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Odbor bo pripravil poročilo v katerem bo sprejeto mnenje vključeno in ga poslal Zakonodajno-pravni službi, ki v skladu z 266. členom Poslovnika Državnega zbora pripravi tudi odgovor za Ustavno sodišče. Zakonodajno-pravni službi se zahvaljujem za hitro posredovanje. </font><br/>
<font size="4">	S tem zaključujem to točko dnevnega reda in 64. nujno sejo Odbora za zdravstvo.</font><br/>
<font size="4">	Želim vam prijeten konec tedna in se vidimo naslednjič. </font><br/>
<br/>
<b><font size="4">Seja se je končala 5. novembra 2021 ob 21.41.</font></b>
</root>