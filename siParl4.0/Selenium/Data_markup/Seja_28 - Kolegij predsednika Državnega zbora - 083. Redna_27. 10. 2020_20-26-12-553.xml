<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>83. seja</b><br/>
<br/>
<b>(27. oktober 2020)</b></p></div><br/>
<b>Sejo je vodil Igor Zorčič, predsednik Državnega zbora.</b><br/>
<b>Seja se je začela ob 21.09.</b><br/>
<br/>
<b>	PREDSEDNIK IGOR ZORČIČ:</b> Spoštovani kolegice in kolegi!<br/>
	Pričenjam 83. sejo Kolegija. Ugotavljam, da zaenkrat nimam pooblastil o nadomeščanju. <br/>
<br/>
	Prehajamo na <b>1. TOČKO DNEVNEGA REDA – DOGOVOR O SKLICU IZREDNE SEJE ZBORA.</b><br/>
	Kot gradivo za to točko ste s sklicem seje Kolegija prejeli zahtevo za sklic izredne seje, včeraj pa še predlog slepa o obstoju izrednih okoliščin ter sklicu in izvedbi 47. izredne seje Državnega zbora. Ocenil sem namreč, da so trenutne epidemiološke razmere takšne, da bi zahtevano izredno sejo lahko opravili kot sejo na daljavo skladno s 93.a členom Poslovnika zbora. <br/>
<br/>
<b>2. TRAK: (TB) – 21.10</b><br/>
<br/>
	(nadaljevanje) Prosim vas, da se zjasnite glede predloga za izvedbo seje na daljavo, ter podate predloge za morebitne spremembe oziroma dopolnitve predloga sklepa, o katerem bomo odločali po opravljeni razpravi.<br/>
	Obveščam vas, da je Odbor za notranje zadeve, javno upravo in lokalno samoupravo včeraj zaključil z obravnavo predloga priporočila, tako da bo poročilo pravočasno pripravljeno.<br/>
	Odpiram razpravo.<br/>
	Kolega Dušan Šiško.<br/>
<br/>
	<b>DUŠAN ŠIŠKO (PS SNS):</b> Ja, predsedujoči, hvala lepa.<br/>
	Res je, včeraj smo imel Odbor za notranje zadeve. Dve stvari sta me zmotili. Prva stvar je bila, nismo vedel, kdo je pravi predlagatelj, tako Nataša Sukič, kot Nik Prebil, sta zmeraj dvigovala roko kot predlagatelji in da ne bi bilo že na tej seji nekih čudnih zadev, bi prosil, da je samo en predlagatelj in lahko razpravlja, ker je bilo to včeraj prav hecno. 5 ur smo sedel. S strani Levice je bil najbolj na udaru gospod Hojs. Jaz nimam nič proti gospodu Hojsu, ampak, bili so vabljeni tako predsednik Vlade, minister za gospodarstvo, več teh akterjev, gospod Muženič je bil vabljen, trikrat je bil vabljen v prejšnji sestavi Vlade, ni prišel poročila dat o zadevi Faroh, včeraj je bil vabljen, tudi ni prišel, tako da je bilo res hecno včeraj poslušat to sejo oziroma Odbor za notranje zadeve.<br/>
	Tako da predlagam, da se danes tukaj dogovorimo, kdo bo predlagatelj, ali bo en ali bosta dva, tako, da bomo bili poslanci tudi seznanjeni s to zadevo.<br/>
	Hvala.<br/>
<br/>
	<b>PREDSEDNIK IGOR ZORČIČ:</b> Hvala lepa.<br/>
	Še kdo? (Ne.) Kolega Šiško, zdaj, Poslovnik nam ne omogoča, da bi mi določal, kdo bo nastopal v imenu predlagatelja. Zdaj, če sta to dva in če sta dogovorjena, je pač temu tako, res pa je, da obema teče potem skupen čas, tako da, bosta pač, če bosta dva, vsak pol manj govorila, kot če bi bil samo eden. / oglašanje iz dvorane/ To je tako…<br/>
	Če ni želje po razpravi, bi jaz šel na glasovanje. Torej, na glasovanje dajem naslednji sklep: »Sprejme se predlog sklepa o obstoju izrednih okoliščin, ter sklicu in izvedbi 47. izredne seje Državnega zbora.« Glasujemo. / oglašanje iz dvorane/<br/>
	Obrazložitev.<br/>
<br/>
	<b>MATJAŽ HAN (PS SD):</b> Obrazložitev… Ker mi nekateri res sam piše, pa zaradi javnosti je prav, da vendarle povemo, da bo ta seja na daljavo, če prav razumem, in da bo ta na daljavo, bojo lahko se javil in glasoval, o dnevnem redu in tako naprej, poslanke in poslanci, ki imajo karantensko odločbo ali pa so, oziroma, da so bolni ali pa so v samoizolaciji. To je, mislim, da je prav, da se pove… Mogoče ti, predsednik, zaradi javnosti.<br/>
	Hvala lepa. Tako da mi to podpiramo.<br/>
<br/>
<b>PREDSEDNIK IGOR ZORČIČ:</b> Tako je.<br/>
Torej, izven sedeža Državnega zbora, bodo na seji sodelovali le tisti poslanke in poslanci, ki jim je odrejena karantena ali pa bi njihova osebna udeležba na seji iz epidemioloških razlogov predstavljala tveganje za zdravje in varnost.<br/>
Še ena opomba – iz sklepa bo izločen odstavek, ki se nanaša na delo Odbora za notranje zadeve, javno upravo in lokalno samoupravo, namreč, v predlogu sklepa piše, da zaključi svoje delo najkasneje do srede, 28. 10. 2020, ampak, ker je to že, bom rekel, ad acta, je nesmiselno, da ostane ta tekst noter.<br/>
Torej, dajem na glasovanje. Glasujemo.<br/>
Kdo je za? (SNS, NSi, SDS, Levica, SD, SMC, LMŠ, Desus.) Kdo je proti? (Nihče.) Kdo je vzdržan? (SAB.)<br/>
Ugotavljam, da je sklep sprejet.<br/>
S tem zaključujem to točko in 83. sejo kolegija.<br/>
Hvala lepa.<br/>
<br/>
<b>Seja se je končala 27. oktobra 2020 ob 21.15.</b>
</root>