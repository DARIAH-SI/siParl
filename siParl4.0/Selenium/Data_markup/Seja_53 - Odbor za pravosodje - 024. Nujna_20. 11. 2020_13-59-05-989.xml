<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA<br/>
DRŽAVNI ZBOR<br/>
ODBOR ZA PRAVOSODJE</font></b>
</p><p><b><font size="4">24. nujna seja<br/>
<br/>
(20. november 2020)</font></b></p></div><br/>
<b><font size="4" color="#7F604F"><br/>
</font></b><b><font size="4">Sejo je vodil Blaž Pavlin, predsednik odbora.</font></b><br/>
<b><font size="4">Seja se je začela ob 8.01</font></b><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Dobro jutro. Vse članice in člane Odbora, vabljene ter ostale prisotne lepo pozdravljam. Pričenjam 24. nujno sejo Odbora za pravosodje. Ob začetku seje vas naprošam, da tekom celotne seje vzdržujete</font><b><font size="4"> </font></b><font size="4">in spoštujete predpisano medsebojno razdaljo ter nosite zaščitno masko. Prav tako vas prosim, da preverite tudi ali imate seboj prenosne identifikacijske kartice za glasovanje.</font><br/>
<font size="4">Seja Odbora je bila sklicana v skladu s 47. členom in drugim odstavkom 48. člena Poslovnika Državnega zbora. Poslanska skupina Levice, Liste Marjana Šarca, Stranka Alenke Bratušek in Socialni demokrati so dne 18.11. 2020 vložili zahtevo za nujno sejo za pravosodje za obravnavo naslednje točke dnevnega reda: Predlog zakona interventnih ukrepi  za omilitev posledic drugega vala epidemije covid 19, nujni postopek, EPA 1472. </font><br/>
<br/>
<font size="4">Prehajamo na določitev dnevnega reda. S sklicem seje dne 19. 11. 2020 ste prejeli predlog dnevnega reda, in sicer </font><b><font size="4">1.</font></b><font size="4"> </font><b><font size="4">TOČKA PREDLOG ZAKONA INTERVENTNIH UKREPI  ZA OMILITEV POSLEDIC DRUGEGA VALA EPIDEMIJE COVID 19, NUJNI POSTOPEK, EPA 1472 </font></b><font size="4">in zahteva poslanskih skupin Levica, LMŠ, SD in SAB za sklic nujne seje Odbora za pravosodje. Z dne 18. 11. 2020 je bila ta zahteva objavljena na spletnih straneh Državnega zbora. Ker v poslovniškem roku do začetka seje nisem prejel predloga za spremembo dnevnega reda je določen, kot ste ga prejeli s sklicem. Odbor bo navedeno točko obravnaval kot zainteresirano delovno telo in posredoval mnenje matičnemu delovnemu telesu, to je Odboru za finance.</font><br/>
<font size="4">Prehajamo na točko dnevnega reda. K tej točki so bili vabljeni: predlagatelji zahteve, mag. Lilijana Kozlovič, ministrica za pravosodje, Tomaž Gantar, minister za zdravje, ki je svojo prisotnost upravičil in danes Ministrstvo za zdravje zastopa Mojca Gobec, direktorat za javno zdravje Ministrstva za pravosodje pa državni sekretar. Poleg njih so bili vabljeni na sejo še prof. dr. Aleš Završnik, Pravna fakulteta - inštitut za kriminologijo ter prof. dr. Katja Filipič, Pravna fakulteta – Katedra za kazensko pravo. Oba sta svojo današnjo prisotnost opravičila. Na e-klop pa ste prejeli njuno pisno mnenje. </font><br/>
<br/>
<b><font size="4">2. TRAK (ŠS) – 8.05</font></b><br/>
<br/>
<font size="4">(nadaljevanje) Prebral bi še eno pooblastilo, in sicer mag. Andrej Rajh na današnji seji Odbora za pravosodje nadomešča poslanko Mašo Kociper iz PS SAB. Besedo sedaj dajem predlagateljem zahteve, in sicer poslancu Željko Ciglerju iz PS Levica. Izvolite, beseda je vaša.</font><br/>
<br/>
<b><font size="4">ŽELJKO CIGLER (PS Levica):</font></b><font size="4"> Spoštovane, spoštovani, predstavniki Vlade. Pred vami je smo danes, danes smo skupaj na sklicani  nujni seji Odbora za pravosodje, katere predlog za sklic je dala opozicija in želel bi razložiti razlog za to nujno sejo, in sicer Državni zbor bo naslednji teden obravnaval vladni predlog interventnih ukrepov za omilitev posledic drugega vala epidemije covid, ki ga je Vlada v Državni zbor posredovala 12. 11. tega leta in namesto, da vi Vlada Janeza Janše s PKP 6 zagotovila ene premišljene, usmerjene ukrepe, ki bi pač v največji  ožji meri omejili negativne socialne, zdravstvene, gospodarske posledice v Sloveniji zaradi covida 19 praktično s tem zakonom nedopustno posega na področje pravic tako brezposelnih oseb, izobraževanja in kaznovanja, ki z obvladovanjem širjenja novo corona virusa praktično nimajo nobene zveze oziroma povezave.</font><br/>
<font size="4">In več kot očitno je, da  Vlada izrablja epidemijo, ponovno, za doseganje svojih političnih pa lobističnih ciljev. Ker se zakon sprejema po nujnem postopku je to zelo pomembno, je onemogočena javna razprava in posledice njegovega sprejetja, sprejetja tega zakona bomo lahko občutili še mnogo dlje kakor pa bo trajalo obdobje epidemije. V šesti proti coronski paket so se prikradli tudi novi prekrški in povišanje glob za prekrške povezane s kršitvijo vladnih odlokov za omejevanje epidemije covid 19.</font><br/>
<font size="4">Namreč precej je očitno, da gre predvsem za poskus kriminalizacije vsakršnega protesta proti avtoritativnim nastopom in posegom vlade, obstoječe vlade Janeza Janše. Dodaja se namreč nov prekršek, ki naj bi ga storil vsakdo, ki bi javno pozival h kršitvam predpisov ali odredb, s katerimi je pristojni organ zaradi omejevanja širjenja bolezni te nalezljive bolezni prepovedal oziroma omejil zbiranje ljudi na javnih krajih. Obenem pa se tudi, kar je zelo pomembno dragonsko praktično povečujejo kazni za dejanja, za katere tako visoke kazni niso običajne in nimajo niti primerne omejitve. In glede na to, da se prekršek, ki je določen z zakonom navezuje na odločitve vlade, ki ni zakonodajni organ, je po našem takšno povišanje še toliko bolj nesprejemljivo. Pri tem lahko pride tudi do zlorabe situacije s strani vlade, ki lahko svojim konkretnim omejevanem oziroma prepovedjo zbiranja prepove tudi legitimne proteste proti svojim odločitvam oziroma izraženjem mnenj proti tem in s tem obstoječa vlada Janeza Janše dejansko kriminalizira vsakršne proteste. </font><br/>
<font size="4">Menimo, v opoziciji menimo in Levica to meni, da dodatna inkriminacija ni potrebna, saj so prekrški za kršitve vladnih odlokov o omejevanju epidemije določenih že v sedaj veljavnem Zakonu o nalezljivih boleznih. In nov prekršek, ki se definira kot javno pozivanje h kršitvi predpisov pa deluje predvsem v smeri omejevanja svobode govora. Že zaradi enega zapisa na facebooku, ki ga bi nekdo zapisal bi po predlogu zakona lahko dobil najmanj 1500 eurov oziroma celo 15.000 eurov kazni. Poleg tega tudi to kršitev že pokriva obstoječi prekrški, saj javno pozivanje lahko obravnavamo kot napeljevanje k storitvi prekrška, kar se pri pregonu prekrška obravnava smiselno z določbami napeljevanja v kazenskem zakoniku.</font><br/>
<font size="4">Obenem se določa prekršek za dejanje, ki morda sploh nima škodljivih posledic, saj sam poziv še ne pomeni povzročanja škode. Škodo lahko potencialna nastane ne škoda nastane šele s prepovedanim zbiranjem na javnem prostoru in takšen nov prekršek je neprimeren, nepotreben in nesorazmeren glede na že obstoječo ureditev. Višina razpona glob pa je seveda nesorazmerna z globami pri podobnih </font><br/>
<br/>
<b><font size="4">3. TRAK (ŠS) – 8.10</font></b><br/>
<br/>
<font size="4">(nadaljevanje) prekrških. Razumemo ga predvsem kot zlorabo prekrškovnih predpisov za preganjanje političnih nasprotnikov oziroma tistih, ki se ne strinja argumentirano ne strinjajo z ukrepi obstoječe vlade oziroma z načinom kako jih ta uveljavlja. Rad bi še to izpostavil, da Zakonodajno-pravna služba Državnega zbora je prav tako izpostavila, da ni možno javno pozivanje označiti kot prekršek in po mnenju Zakonodajno-pravne službe ne gre proti pravno dejanje. To bi namreč hkrati pomenilo tudi omejitev svobode izražanja. Gre za nezadostno določenost prepovedanega ravnanja in ob, saj se ob nejasnih določenih znakih prekrška sankcioniranje tudi postane s tem arbitrarno. </font><br/>
<font size="4">Jaz moram reči, da smo pripravili dva amandmaja, ki ste jih že verjetno dobili na klop, s katerimi se črtata tako 59. kot tudi 60. člen predloga zakona. Namreč poseg v Zakon o nalezljivih bolezni z 59. členom je nepotreben, nesorazmeren pa neprimeren in z brisanjem 59. člena postane nepotreben tudi 60. člen, ki spreminja Zakon o prekrških. Ta sprememba je namreč namenjena samo dodatni izjemi za določitev višjih glob kazni kot so predlagane v 59. členu. In ta izjema dovoljuje določitev globe v višini, kot sem že prej povedal 15.000 eurov, kar je trikrat višje od običajne najvišje globe. Dobili pa ste na mizo tudi amandmaje v katerih predlagamo, kot sem že prej povedal, črtanje 59. in 60. člena. In to so naši amandmaji, kot da jih sprejmemo kot zainteresiran odbor in jih posredujemo matičnemu delovnemu telesu, Torej komisiji za nadzor javnih financ. Hvala lepa.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Besedo sedaj dajem državnemu sekretarju na Ministrstvu za pravosodje Maticu Zupanu, izvolite.</font><br/>
<br/>
<b><font size="4">MATIC ZUPAN:</font></b><font size="4"> Predsednik, hvala za besedo. Jaz bi zdaj rad uvodoma samo mogoče majčken par nejasnosti razčistil. Zdaj glede način priprave PKP. Danes smo vendarle na Odboru za pravosodje. PKP-ji se pripravljajo tako, da vsako resorno ministrstvo prispeva pač svoje predloge rešitev. Te so potem predmet razprave na Vladi in pa seveda rezultat neke kolektivne odločitve. V osnovi se osredotočamo na rešitve iz resorne pristojnosti v oblikovanje ostalih rešitev pa smo včasih pritegnjeni zlasti pri tako imenovanih področjih. Končne odločitve so takšne kot so in so rezultat kompromisov oziroma večinskega konsenza v zadovoljstvo ali pa nezadovoljstvo enega ali pa drugega resorja v nadaljevanju obravnave v Državnem zboru so pa včasih tudi predmet ponovnega premisleka in sprememb.</font><br/>
<font size="4">Zdaj, ko smo že ravno na seji Odbora za pravosodje naj izpostavim, da so iz področja pravosodja v PKP 6 umeščene rešitve za lajšanje kadrovske stiske v slovenskih zaporih, ki so že podvrženi širjenju okužb, rešitve za lažje izpolnjevanje probacijskih nalog, saj so izvajalske organizacije zaprle vrata in onemogočile izvrševanja dela v splošno korist, v manjšem segmentu pa tudi rešitve glede sodelovanja notarjev pri elektronskih skupščinah podjetij, ki jih tudi KPK predvideva. </font><br/>
<font size="4">Kar se tiče teme, o kateri je danes govora, jaz se bom omejil na resorno pristojnost ministrstva, to je na Zakon o prekrških oziroma 60. člen PKP 6. Povem lahko, da so bili na mizi različni predlogi. Brali smo to v medijih. Samih idej, da bi se poseglo v trenutno ureditev kaznivega dejanja prenašanja nalezljivih bolezni po kazenskem zakoniku seveda nismo bili naklonjeni iz očitnih razlogov. V tem primeru gre za predpis, ki je izključno v naši pristojnosti, medtem ko so prekrški urejeni v različnih lahko rečemo nešteto zakonih in podzakonskih aktih. Torej razlika je ta, da je kaznovala politika na področju prekrškov v rokah ministrstva, ki je resorno pristojno za posamezno pravno področje. Pravosodno ministrstvo pa v okviru medresorskega  usklajevanja in sodelovanja skrbi zlasti, da je določena kaznovalna politika v tistih okvirih, ki jih sistemsko določa Zakon o prekrških. Z drugimi besedami sam zakon o prekrških prekrškov ne določa. Not ni niti enega prekrška. V odločitev, da se na tem področju zaostri po... odgovornost se nismo vmešavali, saj te odločitve na področju varstva pred širjenjem virusa ne moremo sprejeti na pravosodnem ministrstvu. Tako kot je ne moremo in je nikoli nismo pri kaznovalni politiki na področju cestnega prometa, javnega reda in miru, zasebnega varovanja, vodenja in upravljanja gospodarskih družb, ravnanja z živalmi, ribolova, davkov, bančništva, jedrske varnosti ali pa pri številnih prekrških, ki jih s svojimi akti predpisujejo lokalne skupnosti. Lahko pa v okviru Zakona o prekrških posežemo na področje splošnih načel in omejitev v zvezi s prekrškovnimi sankcijami, ki se lahko določajo in izrekajo za posamezen prekršek ali na določenem področju.</font><br/>
<font size="4">Tako se lahko na področju davkov, trošarin in javnega naročanja v zakonu predpiše globa v  večkratniku ali v odstotku od davka trošarin ali carine, ki bi jo bilo treba plačati. Podobno velja za </font><br/>
<br/>
<b><font size="4">4. TRAK (ŠS) – 8.15</font></b><br/>
<font size="4"> </font><br/>
<font size="4">(nadaljevanje) področje varstva konkurence in področje trg z električno energijo ali pa z zemeljskim plinom. Izpostavljam posebej, da to v določenih primerih ne velja le za pravne osebe ampak tudi za fizične osebe, recimo kot to stori samostojni podjetnik.</font><br/>
<font size="4">Posebno poglavje v Zakonu o prekrških pa so seveda te najhujše kršitve s področja družbeno zavarovalnih dobrin. Sem pa sodijo zlasti varstvo naravnih bogastev, okolja in ohranjanja narave, varstvo kulturne dediščine, varstvo pred naravnimi in drugimi nesrečami, varnost in zdravje pri delu, dela in zaposlovanja na črno, socialnega varstva, davkov, trošarin, carin, financ, javnega naročanja, varstva konkurence, državnih blagovnih rezerv in omejevalnih ukrepov za posamezne prekrške katerih narava je posebej huda zaradi višine povzročene škode ali višine pridobljene protipravne premoženjske koristi ali pa zaradi storilčevega naklepa oziroma namena koristoljubnosti. In na vseh teh področjih Zakon o prekrških opredeljuje, da se lahko predpiše tri krat višja globa od tistih, ki je sicer določena v zakonu o prekrških za fizično osebo v razponu od 40 do 5.000 eurov, kar pomeni do 15.000 eurov.</font><br/>
<font size="4">Zdaj, človekovemu zdravju poseben pomen daje že Ustava, ker je v njej varovana pravica do zdravstvenega varstva, poleg tega je z ustavo že določena prevlada pravica do zdravljenja nad pravico do svobode gibanja in pa pravica do svobode zbiranja in združevanja, ki se lahko zakonsko omejita če je to potrebno, da bi se preprečilo širjenje nalezljivih bolezni. Zdaj samo vprašanje, ali je varovanje zdravja ljudi, ki ga zdaj ta predlog umešča v izjemo Zakona o prekrških. Tista vrednota, ki je primerljiva recimo z varovanjem naravnih bogastev, kulturne dediščine varnostjo in zdravja pri delu, preprečevanja in zaposlovanja na črno, kršitvah pravil javnega naročanja, varstva konkurence in tako naprej je verjetno zgolj retorično. Ob dejstvu, da predlog predvidena tudi dodatni kvalifikatorni znak predmetnega prekrška in sicer da je povzročena nevarnost za zdravje večjega števila ljudi toliko bolj.</font><br/>
<font size="4">Kaj je tolk torej predlog ministrstva v okviru KPK 6 glede katerega je tudi Vlada kot kolektivni organ dosegla konsenz, da se med te varovane dobrine uvrsti tudi zdravje ljudi, ne kot interventni ukrep, ki bo ugasnil temveč kot dopolnitev že veljavnega pravnega okvirja, ki že nekaj let omogoča predpise trikratnih sicer predvidene globe še s to dobrino, se pravi zdravje ljudi, ki trenutno tam morda neutemeljeno manjkajo in ta situacija, v kateri smo to še posebej pokazala. Tu gre za pravilo, ki vodi predlagatelje prekrškovnih predpisov s teg področja, za katerega težko rečemo, da ni pomembno ali pa je vsaj tako pomembno, kot je zdravje pri delu ali pa davke ali carine ali pa katero drugo od prej naštetih. </font><br/>
<font size="4">Zdaj pa, da se zelo na kratko dotaknem še predloga do novih prekrškov po Zakonu o nalezljivih bolezni o katerem bi sicer po mojem mnenju mogli razpravljati na kakšnem drugem odboru. Ta bo predmet nadaljnje razprave in verjetno tudi sprememb zlati v luči mnenja Zakonodajno-pravne službe, ki je tehtno. Osebno ocenjujem, da so predvidene globe res zelo, zelo visoke, četudi izrekanje glob v razponu ni avtomatizem, ravno tako globa ni edini možni ukrep po prekrškovni zakonodaji. Menim, da obstaja prostor za modifikacije predloga posega v Zakon o nalezljivih boleznih, kar izhaja tudi iz včerajšnjega mnenja Zakonodajno-pravne službe v katerem je poudarjeno predvsem nujnost tehtanje novih kvalifikatornih okoliščin pri predpisovanju hujših prekrškov s trikratno globo v področni zakonodaji, v konkretnem primeru Zakon o nalezljivih boleznih.</font><br/>
<font size="4">Na koncu izpostavljam še pomislek Zakonodajno-pravne službe glede samega Zakona o prekrških. Ali se z novim kvalifikatornim elementom širi polje potencialne kaznivosti tudi na druga področja v 17. členu Zakona o prekrških. Po našem mnenju se ne, ker bi takšna širitev nastala rešitev ne pride v poštev bi bila namreč nelogična. V kolikor bo tudi potrebno bolj jasno zapisati sem pa prepričan, da bo v nadaljevanju koalicija s predlogi amandmajev to tudi storila, kot bo najbrž naslovila tudi ostale dele mnenja v nadaljevanju obravnave zakona, ki je predviden v prihodnjem tednu. Današnja razprava zainteresiranega delovnega telesa bo pa lahko v pomoč pri oblikovanju tistih končnih rešitev. Hvala.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Morda želi besedo predstavnica Ministrstva za zdravje, ali v tem trenutku ne? Želi. Izvolite, besedo ima Mojca Gobec.</font><br/>
<br/>
<b><font size="4">MOJCA GOBEC:</font></b><font size="4"> Hvala lepa. Spoštovani predsednik, poslanci. V fazi širjenja virusa v skupnosti, ki je sedaj primer praktično vseh državah EU, obstajajo tako imenovani ne farmacevtski ukrepi, ki jih spremljajo jasna usmerjanja, sporočila javnosti temeljni elementi javno zdravstvenega pristopa k nadzorovanju okužb. Vsi že dobro poznamo kaj so ključni ukrepi za zmanjšanje in jih zdaj ne bi naštevala, čeprav vedno znova je pomembno, da se zavedamo higiene kašlja, higiene rok, vzdrževanja fizične razdalje in nošenja mask in seveda izvajanje najboljših praks pri preprečevanju in nadzoru okužb v zdravstvenih in socialno varstvenih ustanovah ter vsi že sprejeti </font><br/>
<br/>
<b><font size="4">5. TRAK (ŠS) – 8.20</font></b><br/>
<br/>
<font size="4">(nadaljevanje) posebni ukrepi, ki jih določa Zakon o nalezljivih boleznih v 39. členu. Med njimi je tudi ukrep prepovedi zbiranja ljudi na javnih mestih dokler ne preneha nevarnost širjenja bolezni.</font><br/>
<font size="4">Slovenija je kot sem povedala podobno kot številne druge faze, države v fazi intenzivnega prenosa virusa v skupnosti , kar nam kažejo tudi številke o novo okuženih, hospitaliziranih in žal tudi umrlih. Torej ni odveč še enkrat ponoviti, da je ključno, da vsi razumemo, da morajo ostati doma vsi, ki imajo kakršnekoli znake, da ostanejo doma in obvestijo delodajalce vsi tisti, ki so bili v stiku z okuženo osebo ne glede na to, kdo jih je o tem obvestil, ali je epidemiolog, delodajalec, aplikacija »ostani zdrav«, sosed, sorodnik, znanec, prijatelj, da se vsi obnašamo samozaščitno, da si naložimo anonimno aplikacijo ostani zdrav, ker bo ob zadostnem številu uporabnikov in doslednem vnosu kot s strani okuženih prihodnje lahko vsak sam bolje nadziral ali je bil visoko tveganem stiku in da dosledno spoštujemo vse že sprejete odloke in omejitve ter se družimo znotraj ožjega kroga družine ali zelo omejenega kroga ljudi tako imenovanega mehurčka, saj bomo le tako skupaj obrnili epidemiološko krivuljo in razbremenili zdravstveni sistem.</font><br/>
<font size="4">Torej vsako druženje večjega števila ljudi je v tej fazi epidemije pomeni resno tveganje za prenos okužbe in vodi k poslabšanju situacije, kar je Vladi po postopku, ki ga je že omenil državni sekretar, vodilo k spremembi zakona in predlogov v tem novem interventnem zakonu. V mnenju Zakonodajno-pravne službe, ki je bilo omenjeno, se kliče k bolj jasni in določeni opredelitvi ravnanj, ki naj bi se določila kot prepovedana v tem interventnem zakonu in vlada bo v postopku v nadaljnjem postopku obravnave zakona te pripombe proučila. Hvala.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Sedaj pa prehajamo na razpravo članic in članov Odbora. Želi besedo kdo od članov Odbora? Besedo dajem poslancu Predragu Bakoviču, izvolite.</font><br/>
<br/>
<b><font size="4">PREDRAG BAKOVIČ (PS SD):</font></b><font size="4"> Spoštovani predsednik, hvala lepa za besedo. Poglejte, nekako bom se opredelil tako glede 59. kot tudi glede 60. člena in bom pravzaprav te spremembe poskušal razvrstiti v tri kategorije zelo na kratko povedano. Gre za nesorazmernost, gre za neizterljivost ali bom rekel slabo izterljivost n pa neučinkovitost. </font><br/>
<font size="4">Zdaj o nesorazmernosti so že povedali nekaj je bilo slišati. Dejansko je ta nesorazmernost glede na ostale prekrške in glede na pravno prakso, ki se bom rekel izvaja pri nekih drugih primerljivih prekrških resnično nesorazmerne. In ta nesorazmernost se bo pokazala, če bodo te določbe sprejete. </font><br/>
<font size="4">Zdaj, kar se tiče same neizterljivosti ali pa delni izterljivosti bom povedal iz lastnih izkušenj, da imamo v Sloveniji izjemno neučinkovit sistem izterjevanja glob in denarnih kazni. To se nam pogosto dogaja. Če lahko povem v na primerih, kjer lahko seveda organi pregona napišejo položnic za kolikor pač želijo in če sistem ni izterjan, če sistem ni učinkovit in se kazni izterja se to samo nalaga. Seveda to ne pomeni in pač oseba tega ne plača iz takih ali drugačnih razlogov, ker vemo, kako Zakon o prekrških in tudi drugi predpisi urejajo to izterljivost. In kar je pomembno pri tej stvari, da če se te kazni nalagajo, to ne pomeni, da če jih človek ne plača da kar izginejo, ampak s tem ga omejujejo tudi nekje drugje. Omejujejo ga pri tem, da če je nezaposlen, da si potem ne bo poiskal zaposlitve zaradi tega, ker seveda to pade pod izvršbo, da ne bo postal legalni lastnik nepremičnin, ker tudi to lahko pade pod izvršbo in mi imamo kar nekaj kategorij v jugo vzhodni Sloveniji, kjer se pač s temi problemi vedno soočamo in zato bom rekel je tudi ta določba </font><br/>
<br/>
<b><font size="4">6. TRAK (ŠS) – 8.25</font></b><br/>
<br/>
<font size="4">(nadaljevanje) lahko izjemno problematična, če bomo nekomu izrekali kazen 10.000 eurov, ki bo samo na papirju, ga bomo pa s tem na nek način tudi mu preprečevali, da bi si normalno uredil življenje, če si ga do takrat ni imel.</font><br/>
<font size="4">Kar se pa tiče same neučinkovitosti bom povedal pa naslednje. Represija sama brez nekih ponotranjenih ljudi, ki bi razumeli, da je neka določba škodljiva pravzaprav ni rešitev in nikoli ni bila. Zdaj glede na to, da sem bil policist in policisti smo represivni organ lahko povem iz svojih izkušenj, da sama represija nikoli ne prenese željenega učinka, ki ga pač nekdo želi. Primer za to je zelo dober. Izhaja iz mislim da ene od držav Južne Amerike, kjer so pred mnogimi leti imeli nenormalno povečanje nekih uličnih ali cestnih ropov, kjer so pač tolpe kriminalcev po navadi turiste ustavile, ga slekle do spodnjega perila, pobrale vse kar je imel in ga spodile. Seveda, ker je to postal v državi problem številka ena so rekli nič tudi za tak rop od danes naprej sledi smrtna kazen. Kaj se je zgodilo po uveljavitvi tega represivnega ukrepa? Število ropov se ni zmanjšalo, ostalo je tako kot je oziroma se za malenkost povečalo, s tem, da te cestni roparji več niso pustili žrtev živih, ampak so jih začeli ubijat. Kar pomeni, da represija ne prinese tega in če to apliciramo na naš primer bom rekel protestov, kaj se bo zgodilo. Kaj menite, da boste ljudi odvrnili od protestov? Ne boste jih odvrnili, ampak se bodo začeli maskirat, se bodo začeli upirati policistom, tudi normalni ljudje se bodo izmikali, bodo bežali. Kaj smo naredili s tem? Veliko dela policiji,  veliko dela prekrškovnim organom, veliko dela pritožbenim organom, kjer se bodo pritožili in jaz bi resnično razmišljal o vseh teh treh temeljih, ki dajejo razloge, da teh določil ne sprejmemo in da nekako najdemo skupno pot, kajti če Vlada meni, da s protesti v trenutku, ko epidemija niso zaželjeni ali pa so nevarni je potrebno tudi sama pogledati vase in reči kaj lahko sama stzori, da to teh protestov ne bo prišlo. Ali po domače povedano, če se nekdo protestira proti nečim je treba vprašati ali morda ne delam neumnosti in če bom prenehal delati neumnosti verjetno tudi na drugi strani ne bo protestov. </font><br/>
<font size="4">Zato predlagam, da resnično razmišljamo vsi skupaj o tem in predvsem na teh treh temeljih nesorazmernosti in neizterljivosti ali delni izterljivosti in pa neučinkovitosti podpremo predlagane amandmaje. Hvala.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Naslednji ima besedo mag. Andrej Rajk. Izvolite.</font><br/>
<br/>
<b><font size="4">MAG. ANDREJ RAJH (PS SAB): </font></b><font size="4">Hvala lepa, tudi jaz bi se navezal na besede mojega predhodnika kolega Bakoviča. Dejstvo je, da je Ustava najvišji pravni akt države in prav je, da se tudi zakonodajalec ponotranji z njenim duhom in ta duh uveljavlja v ustavno izvedbenih aktih, to je pravilnikih in zakonih. Zato morajo biti vsi akti sorazmerni in zasledovati cilj za katerega so bili tudi sprejeti. Vlada v tem primeru poskuša svojo nepriljubljenost nekako skriti ali pa poteptati z večanje m represije in to ni prava pot. To ni prava pot, to ni pot, ki vodi k zaupanju, to ni pot, ki vodi k spoštovanju in to ni pot, ki bi zagotovila, da bi se sploh bom rekel preprečilo širjenje okužb.</font><br/>
<font size="4">Tudi je prej, če se ne motim državna sekretarka opozorila oziroma pozvala, naj si ljudje naložimo aplikacijo ostani zdrav. Pa se je kdo v Vladi vprašal zakaj se je praktično  nihče ni naložil glede na celotno populacijo </font><br/>
<br/>
<b><font size="4">7. TRAK (ŠS) – 8.30</font></b><br/>
<br/>
<font size="4">(nadaljevanje) še niti člani SDS si jo niso, glede na število uporabnikov naložili vsi. Tako veliko je nezaupanje do te oblasti in to zaradi načina kako vlada. Večanje in intenziviranje represije ne bo ničesar rešilo. Če nekdo protestira se moram o vprašati zakaj protestira, odpraviti vzrok ne pa da kazen iz 5.000 eurov povečamo na 15.000. To preprosto ni prava pot, to je pot intenziviranja konfliktov, to je pot, ki tepta občutek spoštovanja ljudi in zato bomo tudi v poslanski skupini SAB podprli predlagane amandmaje. Hvala lepa.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Besedo želi predlagatelj. Izvolite.</font><br/>
<br/>
<b><font size="4">ŽELJKO CIGLER (Levica): </font></b><font size="4">Hvala lepa. Poglejte, tako kot zdajle ta diskusija teče oziroma kot smo dobili odgovore oziroma pripombe na mnenje, ki smo ga podali s strani Ministrstva za pravosodje in Ministrstva za zdravje bi jaz rekel, da covid 19 očitno ta vlada namerava oziroma želi sanirati oziroma preganjati zlasti z represijo. V Državnem zboru in na različnih odborih, tudi na Odboru za zdravje smo večkrat izpostavili, da je praktično se drugi val dočakal popolnoma nepripravljen, kljub izkušnjam, ki smo jih ob prvem valu imeli. Tako kar se tiče stanja v zdravstvu, ne bom zdaj o podrobnostih govoril, ker o njih vseskozi govorimo, od primanjkovanje kadra, pregorelosti tega kadra, premalih prostorov, premalih kapacitet oziroma, da so se stvari s katerimi so želeli sanirati in preprečevati covid 19 nabavljale v nasprotju s potrebami do tega, da niso zlasti najbolj kritične ustanove in najbolj kritična kategorija, to so domovi za ostarele in ostareli tukaj pripravljeni, da pomoč njim ni pripravljena, torej da se razširijo kapacitete tudi z začasnimi prostorih praznih hotelov ali karkoli drugega še, da se pomaga starejšim, ki so tudi največje žrtve zdaj in umirajoči v drugem valu covida, da ne omenim tega, kaj se dogaja v vrtcih in šolah, kjer je včeraj dal premier prav neposrečeno izjavo na RTV Slovenija.</font><br/>
<font size="4">Poglejte, zavedamo se, da je pravica do zdravja in s tem do življenja tudi izjemno pomembna. Ampak na osnovi izpostavljenega zgolj tega in da nič drugega vsebinskega na področju, kjer bi pa moralo biti narejeno za katero področje, ki ga pokriva zlasti Ministrstvo za zdravje in Ministrstvo za delo, družino in socialne zadeve kot sem prej omenil zdravstvo ali pa domove za ostarele ali pa Ministrstvo za izobraževanje, kar se šol tiče. Vse tukaj, zlasti zaostruje stvari na področju represivnega poseganja za omejevanje posledic covida. To tako ne gre. Zlasti iz nesorazmerno predlaganimi kaznimi in da se za prekrške v bodoče proglasijo tudi to, ko nas je že par povedalo, če bo nekdo na facebooku nekdo napisal, poglejte jaz se s tem ne strinjam, lejte, jaz bom šel to povedati na ulico. On bo potem sankcioniran z eno fantastično kaznijo.</font><br/>
<font size="4">To ni pravilno in jaz bi rekel, da ta dva člena, o katerih govorimo tako 59 kot 60. praktično omejujeta eno pravico, eno svobodo govora v naši državi, pravico do izražanja mnenja, pravico do svobodnega gibanja in tudi zbiranja in na ta način se praktično utišuje javnost pri izražanju svojega mnenja, ker tudi izražanje svojega mnenja je sodelovanje nekje oziroma je aktivnost, kako se lotiti preprečevanja oziroma omejevanja te pandemije. </font><br/>
<font size="4">Tako, kot se je naš parlament praktično v svojih funkcijah bodisi zakonodajni, nadzorni ali pa volilni omejuje na ta način, da je opozicija, čeprav ima prav vedno bolj preprosto preglasovana. In včeraj oziroma ko govorimo o proračunu na primer ali pa tudi proti covid teh paketih, se praktično noben predlog, ki ga ta opozicija pripravi na podlagi mnenj stroke ne upošteva. Da ne govorim  tega, kar se je zdaj na koncu tudi povedal, stroka se praktično tukaj ne upošteva in tudi stroka je pravna stroka je na podlagi tega 59. in 60. člena PKP 6 dala svoje mnenje. Hvala.</font><br/>
<br/>
<b><font size="4">8. TRAK (ŠS) – 8.35</font></b><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Naslednja ima besedo Tina Heferle. Izvolite.</font><br/>
<br/>
<b><font size="4">TINA HEFERLE (PS LMŠ): </font></b><font size="4">Hvala lepa predsednik. Lep pozdrav vsem. Jaz bom začela tako ne, zdaj pred nami je PKP 6 ponovno interventni zakon, ki vsebuje določbe represivne določbe, ki vanj po mojem mnenju ne sodijo. Temu je pritrdila tudi Zakonodajno-pravna v svojem mnenju, podala ga je kar na 50 straneh ponovno in so zelo jasno zapisali, da se v interventno zakonodajo spet vključuje neupravičeno in nepravilno neke določbe, ki rušijo pravni sistem oziroma pravni red in povzročajo neko pravno nevzdržnost oziroma zamegljujejo preglednost pravnih predpisov, jasnost in tako naprej.</font><br/>
<font size="4">Zdaj zame ni sprejemljivo no, da se epidemijo, ki jo imamo razglašeno zlorablja za tovrstne intervencije. To bi morali vsi razumeti pa hkrati vsi obsoditi. Ker nujni postopek, po katerem zdaj sprejemamo ta PKP in v katerem so kaznovalne represivne določbe ne omogoča javne razprave, ne omogoča vključitev strokovne javnosti, ki pa navadno je vključena, ko gre za spremembo kaznovalne politike, ko gre za spremembo prekrškovnih predpisov ali pa kazensko pravnih predpisov. To je mislim da vsem jasno. Kot že rečeno, kaznovalna politika, kamor spada tudi prekrškovni predpis, Zakon o prekrških seveda zahteva vedno pri spreminjanju tako prekrškov kot kaznivih dejanj zahteva neko analizo. Prvič družbenega stanja, zahteva strokovno proučitev potrebnosti sprememb, posebej pri zaostrovanju teh represivnih določb. Vedno pri spreminjanju kazenskih sankcij, kamor spadajo tudi povišanje glob tako drastične, kot vidimo to danes zahtev neko strokovno presojo, ker moramo vedeti, da kaznovalne sankcije tako prekrški, kot vse ostale kazenske sankcije imajo neko generalno prevencijo, imajo specialno prevencijo in spreminjati jih kar tako brez kot sem že rekla neke analize je do družbe, do državljanov prvič neodgovorno, drugič pa dajejo vsaj nek indic za neko avtoritarnost, če želite. </font><br/>
<font size="4">Se pravi, represivne zakonodaje se nikoli ne bi smelo spreminjati na način, kot to želite vi storiti danes. Čeprav zdaj z vašega namena spremembe teh določb lahko iz vseh teh lastnosti, ki naj bi jih kazenske sankcije imele, lahko razberem le to, da gre v prvi vrsti za povračilni namen, da želite to nekako legitimirat.</font><br/>
<font size="4">Zdaj, slišali smo ustavna pravica, človekova pravica do zbiranja. Tukaj se drastično omejuje, omejuje se že nek namen ali pa ja namen, kjer še ne govorimo o nekih dejanjih ampak samo o potencialnem dejanju. Vi bi že to sankcionirali. Moramo vedeti, da pravic a do zbiranja je ustavna kategorija in je človekova pravica in zdaj, če jo vi omejujete na način kot jo ne, tako at hok, tako na hiter, konec koncev z nekimi vladnimi odloki ali pa odredbami je po mojem mnenju pomeni zlorabo položaja v katerem trenutno smo. Se pravi z zlorabo </font><br/>
<br/>
<b><font size="4">9. TRAK (ŠS) – 8.40</font></b><br/>
<br/>
<font size="4">(nadaljevanje) razglašene epidemije in pomeni prekomerno poseganje v človekove pravice v imenu epidemije. Zdaj, če onemogočamo to demokratično javno izražanje mnenja ob upoštevanju seveda vseh ukrepov, ki jih roko na srce naši državljani vendarle dosledno upoštevajo, upoštevamo, bi si lahko mislila, da gre pri tem omejevanju zgolj in izključno samo za neko politično odločitev, ki kot sem že rekla ne, to zaostrovanje ni vezano na nikakršne objektivne kriterije, ki bi morali vendarle biti opredeljeni pri tovrstnem zaostrovan ju represivne zakonodaje. Zdaj se že ponavljam, ampak mni se zdi stvar pomembna in resna. </font><br/>
<font size="4">Prvič tudi od Vlade oziroma od vladnih predstavnikov nikoli nismo slišali vsaj do danes še ne neke analize ali pa nekih bolj konkretnih podatkov o tem, da bi pa prav protesti zunaj na kolesu z masko bili tisti, ki pa evidentno občutno in v največji meri širijo ta virus covid. Nikjer nismo tega slišali, nismo slišali od epidemiologov, nismo slišali od predstavnikov vlade, od predstavnikov Ministrstva za zdravje, nikjer ni ta skrb ali pa to apriorij mnenje, da pa prav protestniki širijo ne znatno širijo virus, nikjer ni to podkrepljeno z nobenimi dokazi ali pa strokovno opredelitvijo. In zdaj tukaj bi bilo bolj smiselno, da bi se Vlada osredotočala predvsem na širjenje virusa v DSO-jih, tam naj jih skrbi, ne pa na širjenje virusa zunaj na prostem, na zraku, ko se ljudje vozijo en mimo drugega na kolesu. To je zame nesprejemljivo in slišali smo danes od predstavnika Vlade, da pravica do zdravja prevladuje nad pravico do zbiranja. Se lahko tukaj strinjam. V danih okoliščinah  verjetno res, ampak kot sem rekla, če nimamo nikjer podkrepljeno tezo, da prav protestniki ob upoštevanju vseh epidemioloških nasvetov in priporočil so tisti, ki širijo ta virus, potem jaz ne vidim, da bi omejevanje nekih protestov, ki seveda nasprotujejo tej Vladi, verjamem, da jim je to težko gledati, da bi prav njih omejevali tako prekomerno samo za to, da v tem času ne bo protestov. To je ne vem nesprejemljivo.</font><br/>
<font size="4">Zdaj glede na to, da smo s strani pravosodnega ministrstva slišali, da niso pristojni za 59. člen, ki govori, ki spreminja Zakon o nalezljivih boleznih bi samo to rekla. Zdaj Zakon o nalezljivih boleznih pomeni nadgradnjo enega od že določenih prekrškov in pa predvideva oziroma ta 59. člen in predvideva dva nova prekrška. Zdaj prekrškovno pravo in Zakon o prekrških spada pod domeno pravosodnega ministrstva, je pa res, da Zakon o nalezljivih boleznih tudi govori o prekršku. Pa vseeno bi tukaj izpostavila meni se zdi primerno, da danes na tem Odboru govorimo o tem, če pa ne bomo glasovali o tem členu ne vem koliko je Odbor za finance bolj pristojen za to, ampak bomo pa pač tam še enkrat povedali in tam glasovali o našem amandmaju, čeprav se zdi malo absurdno, ampak ok.</font><br/>
<font size="4">Zdaj 1. člen Zakona o prekršku določa, da se predpisi </font><br/>
<br/>
<b><font size="4">10. TRAK (ŠS) – 8.45</font></b><br/>
<br/>
<font size="4">(nadaljevanje) s katerimi se v Republiki Sloveniji določajo prekrški lahko uporabljajo le v skladu z Zakonom o prekrških in da je za to se pravi, to berem zdaj iz  mnenja Zakonodajo-pravne službe, ki je mimogrede 59. in 60. člen dobesedno raztrga, pravi tudi, da je nespoštovanje splošnega minimuma in maksimuma za določitev globe brez nekih utemeljenih razlogov kršitve Zakona o prekršku v nasprotju z ustavnim načelom pravne države, ki ga imamo opredeljenega v 2. členu Ustave. To bolj preprosto pomeni to, da določanje novih prekrškov, določanje kvalifikatornih elementov prekrškov, ki potem v posledici dovoljuje višje, znatno višje kazni mimo pravil, ki so določeni v Zakonu o prekrški vzbuja skrb, ruši neke temelje, ki so v krovni zakonodajo določeni, kot sem že rekla v imenu epidemije in preko interventne zakonodaje.  </font><br/>
<font size="4">Zdaj mene zelo skrbi tudi ta agenda ali pa želja, tandenca te Vlade po neprestani po neprestanem večanju represije. Pred kratkim smo lahko bili seznanjeni z namenom Ministrstva za notranje zadeve, da se tovrstna materija, ki jo danes obravnavamo ne, se pravi prepoved tega zbiranja in pa sankcioniranje pozivov na zbiranje umesti kar v kazensko zakonodajo in se opredeli kot kaznivo dejanje in se zato celo predpiše zaporna kazen. Mimo pravosodnega ministrstva, ki je resorno, mimo vseh, kot sem na začetku povedala mimo nekih strokovnih razprav, strokovnih razlogov za takšno spreminjanje zakonodaje, kar je zelo nevarno in na to opozarjamo v opoziciji. Ta represija, ki se zganja zdaj v tem času pod to Vlado je skrb zbujajoča in da naši državljani ne smejo izražati svojega nestrinjanja z vladajočo garnituro na način kot je to v demokratičnih družbah dovoljeno in normalno, se pravi preko protestov, preko zbiranja in javnega pozivanja, ne vem k odstopu ali pa spremembam v družbi. Če to v kali želimo zatret z nekimi represivnimi ukrepi se resnično bojim, kam naša družba tone.</font><br/>
<font size="4">Zdaj seveda oba amandmaja za to, da se brišeta ta dva člena bomo v poslanski skupini LMŠ podprli vsekakor, ker kot sem povedala, ne sodita v interventno zakonodajo. Zakonodajno-pravna služba ju praktično od a do ž skritizira, opozarja na nedopustne posege, opozarja na prekomerne posege, opozarja na nedorečenost, premajhna je opredelitev posameznih kazenskih zakonskih znakov, dejanskih znakov in vse skupaj je prekomerno in takšne inkriminacije si ne bi smeli privoščiti. Saj pravi, ruši nek, ruši vladavino prava, če želite, ker smo v zadnjih dneh tako glasni glede te teme ne. Ne vem, če si želimo takšno vladavino prava in ne vem, če je to tista evropska pot, ki si jo vendarle vseeno želimo zasledovati z nekimi demokratičnimi temelji, na katerih je konec koncev bila ustanovljena naša država. Toliko zaenkrat. Hvala.</font><br/>
<br/>
<b><font size="4">PREDSEDNIK BLAŽ PAVLIN: </font></b><font size="4">Hvala. Naslednji ima besedo mag. Dejan Kaloh. </font><br/>
<br/>
<b><font size="4">11. TRAK: (ES) – 8.50</font></b><br/>
<br/>
<font size="4">	</font><b><font size="4">MAG. DEJAN KALOH (PS SDS):</font></b><font size="4"> Predsednik, hvala lepa. Spoštovani kolegi, spoštovane kolegice.</font><br/>
<font size="4">	Pred eno uro je novinar Požar na svojem twitter profilu tvitnil: »Stanje duha. Ko medicinska sestra moli za umirajočega, en pa dve profani besedi, ki jih ne bom uporabil, Vuk Cosič pa se sredi Ljubljane zajebava brez maske.« </font><br/>
<font size="4">	Se pravi, predlagam, da tukaj vidimo kar najširšo sliko v povezavi s povišanjem glob za kršitelje Zakona o nalezljivih bolezni ter seveda epidemijo Covid-19. </font><br/>
<font size="4">	Glejte, pri povišanju glob s strani Vlade seveda ne gre za nobeno zlorabo. Kakšne besedne zveze so to? Gre za jasen signal, da je stvar izjemno resna. Ljudje umirajo v Sloveniji nekaj deset ljudi na dan. Umirajo pa tudi zaradi izjemno neodgovornih posameznikov, ki kršijo vladne odloke v kontekstu prepovedi zbiranja na javnih krajih in pa še hujše, da iz neke pozicije svojega spletnega vpliva, tako imenovani spletni influencarji, pa danes ne bom tukaj nobenega imensko izpostavljal, iz tega vpliva, ki ga imajo na javnih omrežjih še dodatno, bi rekel v navednicah, kurijo to nezdravo ozračje in pozivajo na nek način k kršitvi predpisov s strani pristojnih organov, kar je še po mojem posebno sprevrženo početje v teh hudi krizi. </font><br/>
<font size="4">	Zelo visoke globe za tiste, ki kršijo predpise in ki posledično tudi ogroža človeška življenja za predstavnike Levice, LMŠ in SD se zdijo sporne. Ampak glejte, ko opozarjam na to širšo sliko, gledano v kontekstu te krize, da je razprava v tem kontekstu deplasirana, ker vsi pa smo verjetno na tem, da je človeško življenje v primerjavi s kakršnokoli visoko globo pa res neprimerljivo.</font><br/>
<font size="4">	Mislim, da gre tukaj ravno obratno, da gre za utemeljeni nujno potreben predlog za zvišanje glob. Pa, ko smo toliko, mislim, da je gospa Heferle o tej prevenciji govorila, jaz mislim, da visoke ali višje globe imajo vedno prevencijske učinke. Vedno. Pa naj vam navedem primer iz svojega mesta. Mariborčan, ki je prvi dan prišel na Glavni trg po deveti uri zvečer, se pravi, ko je začela veljati omejitev gibanja med 21.00 in 6.00 uro, ga je tam inšpektor, ker ni nosil maske, ker se je zbiral po 21.00 uri, da ga je mislim s 1.000 evro oglobil. Naslednji dan tega gospoda ni bilo več. Ja, jasno, saj je vedel, da bo naslednji dan spet dobil globo 1.000 evrov. Te zvišane globe imajo prevencijske učinke definitivno in odvračajo te neodgovorne posameznike od tega početja. Zato je jasno, da predlaganih amandmajev pozicije v Slovenski demokratski stranki ne bomo podprli. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Izvolite. Za repliko se je javila gospa Tina Heferle. Izvolite.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Gospod Kaloh, ja sem govorila o prevenciji, ampak dajmo biti malo realni. Kazenske sankcije niso zgolj in samo preventivne oziroma ne smejo biti določene samo z vidika prevencije, ker potem takem, bom zelo karikirala, bi za vse lahko rekli, da ima za vsak prekršek ali pa za vse, kar se v družbi ne zdi sprejemljivo določiti kazen zapora ali pa bog ne daj še kakšne druge bolj ostre kazni, pa bodo ljudje kaj, bodo verjetno se ustrašili in ne delali teh dejanj. </font><br/>
<font size="4">	Ne gre zgolj in samo za prevencijo, ampak v kazenskem pravu je pomembna tudi sorazmernost in verjamem, da vi kot pravnik to veste. Sorazmernost je tista, ki je nujna v kazenskem pravu zato, da država svoje represivne vloge, ki jo izvaja nad državljani, ne zlorablja. In na to jaz opozarjam, ko govorim o tem, da ste prekomerno posegli v te prekrške in da ste prekomerno dvignili kazenske sankcije, določili prekomerno nove kvalifitorne znake prekrškov samo in izključno po mojem mnenju z enim namenom, da onemogočate proteste ljudi v tem času, ko z vašo Vlado niso zadovoljni. </font><br/>
<font size="4">	Sedaj govoriti o tem, da umirajo ljudje tudi zaradi protestnikov</font><br/>
<br/>
<b><font size="4">12. TRAK: (ES) – 8.55</font></b><br/>
<br/>
<b><font size="4">	</font></b><font size="4">(nadaljevanje) Saj pred časom ali pa venomer ponavljate, da umirajo ljudje zaradi opozicije, ker da ne sodelujemo pri sprejemanju ukrepov, ker da smo marca zakasnili itd. To obtoževanje vedno znova drugih za katastrofalno epidemiološko situacijo v Sloveniji trenutno iz vaše strani, ko imate oblast, ko imate možnost, ko imate odgovornost, je strahopetno, če želite. </font><br/>
<font size="4">	Jaz ne podpiram tovrstnega zaostrovanja in represije nad ljudmi zgolj in samo v imenu epidemije.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Besedo je želel predlagatelj. Izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Najprej bi rad povedal tole Ministrstvu za pravosodje, da ste se očitno strinjali, ker je Vlada sprejela PKP 6 z vsemi stvarmi notri, tudi 59. in 60. člen in tam je sedela tudi ministrica za pravosodje, torej je bilo tam prisotno tudi Ministrstvo za pravosodje, ste se strinjali s temi spremembami Zakona o prekrških. </font><br/>
<font size="4">	Drugič, rekel bi to. Zakaj ljudje v Sloveniji umirajo? Sigurno ne umirajo zaradi tega, ker je družina v Kranju zato da je pojedla rogljiček snela, zato da je lahko dala v usta hrano, bila za to kaznovala. Zaradi tega ljudje ne umirajo. Ljudje ne umirajo za to, da je raznašalec hrane po Ljubljani za malico pojedel burek, bil kaznovan. Zato da je en Mariborčan, ki je prišel brez maske zvečer sam tam ob 21.00 zvečer v Mariboru, bil oglobljen. Ljudje v Sloveniji umirajo, ker ta Vlada za drugi val ni pripravila bolnišnic z zadostnim številom postelj, kadra, z ventilatorji, ker se je vedelo, da bodo zopet tako kot v prvem valu najbolj prizadeti ljudje v domovih za ostarele, ker se ni pripravilo začasnih novih namestitev, da se okužene loči od zdravih oziroma da s stalnim testiranjem prepreči vnašanje virusov v domove za ostarele s strani zaposlenih. To so vzroki in tu so krivci. Zakaj se tega noče sprejeti in tukaj preprosto ukrepa in uredi s strani Vlade.</font><br/>
<font size="4">	Ker, kolegice in kolegi, rad bi rekel. Zdravje ljudi v času covid-19 naj Vlada varuje z novimi bolnišnicami in novimi prostori, dodatnimi saj začasno, pri domovih za ostarele, ne pa z represijo in z ukinjanjem osnovnih človekovih pravic v naši državi. Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Naslednji ima besedo Dušan Verbič, izvolite.</font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC):</font></b><font size="4"> Hvala lepa za besedo, predsednik. Vsem skupaj prav lep pozdrav. </font><br/>
<font size="4">	Moram priznati, da se v določeni meri ne strinjam, ko razprava nekako preseže okvir pristojnosti tega odbora in bi prosil v nadaljevanju, da se vseeno bolj fokusira na področje, ki je izključno v pristojnosti tega matičnega odbora. </font><br/>
<font size="4">	Preprosto na določene besede ali izjave se človek ne more nekako zadržati in ko je bilo izrečeno, da je strahopetno početje te Vlade, si bom takoj nekako dovolil reči naslednje; če se že pogovarjamo o strahopetnosti delovanja Vlade, potem bi bolj sodil, da je bilo bolj strahopetna odločitev predsednika Vlade v januarju, ki je pred krizo odstopil. Tako da tukaj, bi človek rekel, govorimo o krizi epidemije itd. Bolje da se ne spuščamo v neke tovrstne politične retorike in se fokusirajmo bolj na vsebino današnje zadeve. </font><br/>
<font size="4">	V uvodni predstavitvi državnega sekretarja Ministrstva za pravosodje tisti, ki smo želeli ga poslušati in tudi razumeti njegovo razpravo, si upam reči, da je obrazložil tako na strokovni kot tudi na dosti razumni način, bistvo posega v tem PKP6, izključno področje Zakona o prekršku 60. člen. </font><br/>
<br/>
<b><font size="4">13. TRAK: (ES) – 9.00</font></b><br/>
<br/>
<b><font size="4">	</font></b><font size="4">(nadaljevanje) Ne bi želel, da se današnja razprava odmakne od tistega bistva, kjer se danes nahajamo. V Republiki Sloveniji je dobesedno ta epidemija v zelo polnem in zaskrbljujočem obsegu, veliko okuženosti in vse s tem v zadevi. To razumem tudi odločitev tega PKP6, konkretno nekako to kar je predmet 60. in posredno tudi 59. člena. Ampak vseeno nekaj teh splošnih zadev. </font><br/>
<font size="4">	Govora je bilo v bistvu človekovih pravic in kršitev in podobno. Ampak bistvo človekove pravice je tudi pravica do ohranjanja zdravja in življenja vsakega. Mislim, da tukaj sploh ni nobenega dvoma in preprosto ne sme biti dvoma. </font><br/>
<font size="4">	Bilo je nekajkrat sklicevano na Zakonodajno-pravno službo Državnega zbora in samo en delček bom povzel tisto, kar je Zakonodajno-pravna služba Državnega zbora navedla. Kaj pravi? Varovanje zdravja lahko pomeni tako konkretno obvladovanje nalezljivih bolezni in tako naprej. Tukaj verjamem, da si vsak od poslancev lahko svoje ali na svoj način razlaga tudi v nadaljevanju zapisanega. Ampak prav je, da si nekako neko, rečemo temu, različnost interpretiramo določene besede izražene v pravnem jeziku, ampak pri tem pa pozabljamo nekaj; da imamo Covid-19, da imamo epidemijo in da ni bistvo tovrstnih sej interpretacija napad na politično oblast, ampak kako bi zadevo zajezili in na tak ali drugačne način ohranjali zdravje in življenje vseh, ki prebivajo v Republiki Sloveniji. Ne samo državljane, tudi tujce. </font><br/>
<font size="4">	V dosedanji razpravi, ki je bila za moje pojme vsaj iz strani opozicijskih poslancev, zelo zanimiva, si upam reči, da je bilo to ena plat njihovega videnja vezano izključno na ta takoimenovani 60. člen Zakona o prekrških. Druga plat, ki jo pa sam vidim, pa vidim, da predlagani ukrep Vlade je, da vsak ima pravico do življenja, in sicer da v primeru množične okužbe z epidemijo, ki zaradi različnih razlogov posameznikov oziroma njihovih osebnih prepričanj, je lahko ogroženo zdravje drugih. In to se spet nekako navezujem na tisto bistvo človekovih pravic. In dejstvo je, da z početjem posameznikov še kako lahko, ali skupin, se vpliva na posebno ranljive skupine, ki vemo kdo so to. V končni fazi se srečujemo tudi z smrtjo. Zato sem na stališču, da je potrebna določena mira odgovornosti vseh in vsakega in če tega ni, si preprosto ne znam drugače predstavljati kot da je potrebno slediti neki takoimenovani opozorilni sankciji. In smo na takoimenovanem tem področju PKP6 Zakona o prekrških. </font><br/>
<font size="4">	Kot rečeno. Vsi imamo pravico do ohranjanja svojega zdravja, še posebno kot že omenjeno, ob pojavu množičnih okužb v državi in preventiva ima, vsaj po mojem skromnem mnenju, močno odvračalno sporočilo vsem tistim, ki se preprosto nočejo zavedati resnosti tega Covida-19. In še huje. V nonšalantnosti in neodgovornem obnašanju in nespoštovanju zdravniške stroke, njihovih sporočil in seveda s tem povezan tudi sklep Vlade, se preprosto ogroža zdravje drugih. In to s strani tistih, ki ne sprejemajo teh predvsem zdravniških sporočil in ukrepov. In ravno zaradi tovrstnega obnašanja posameznikov ali skupin, jaz kot rečeno, razumem takoimenovane skrajne ukrepe, ki izvirajo iz tega 60. člena </font><br/>
<br/>
<b><font size="4">14. TRAK: (ES) – 9.05</font></b><br/>
<br/>
<font size="4">	(nadaljevanje) in to so predvidene sankcije, ki so v tem primeru izražene v obliki neke denarne globe.</font><br/>
<font size="4">	Strinjam se z prvim razpravljavcem, da izrek nekih glob je sigurno kategorija, ki je potrebna marsikdaj tudi kakšne razprave. Ampak dejstvo je, da neko takoimenovano preventivno ali odvračalno funkcijo, mislim, da je dolžnost tudi v tem Državnem zboru, da se sprejemajo v tem kontekstu neke odločitve. </font><br/>
<font size="4">	Seveda sem, bom še enkrat poudaril, na stališču, da je prav, da so te takoimenovane odvračalne ali preventivne funkcije relativno visoki, pri tem pa moram priznati in sem zelo objektiven, da pa je potrebna določena mera sorazmernosti. Ampak tukaj se spet postavim in se lahko pogovarjam kje pa je sedaj ta mera sorazmernosti v takih časih, kot sem uvodoma omenil množična epidemija prisotna v državi, ki posledično resnično ogroža zdravje ljudi in smo spet pri bistvu človekovih pravic. </font><br/>
<font size="4">	Tako da v tem delu zaključim in vseeno, predsednik, bi predlagal; pogovarjajmo se o vsebini današnje točke dnevnega reda. Hvala lepa.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Se strinjam. Hvala tudi vam. Kot zadnja se je ponovno k razpravi prijavila poslanka Tina Heferle, potem pa bi dal še besedo državnemu sekretarju na Ministrstvu za pravosodje. </font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala. Saj ne bom dolga. Morda samo gospodu Verbiču. Se strinjam, dajmo se osredotočiti na to, kar to danes obravnavamo. Sama sem govorila o strahopetnosti te Vlade v luči današnjih razmer, on pa se je vračal v januar, ko je predsednik Šarec takratni odstopil. Bi pričakovala, da se tudi sam drži svojih priporočil, ki jih dajem vsem nam. </font><br/>
<font size="4">	Samo še enkrat pojasnila, bolj morda strokovno, in s pomočjo mnenja Zakonodajno-pravne službe glede te spremembe Zakona o prekrških, kjer se dodaja besedo, kar je pomembno, k členu, ki ureja tiste prekrške, kjer so globe lahko določene več kot trikrat. Dodaja neko dejansko stanje z besedno zvezo s področja varovanja zdravja ljudi. Bistveno je varovanje zdravja ljudi. In Zakonodajno-pravna služba v svojem mnenju opozarja na večih straneh ravno o tej rabi tega pojma. Pravi da je varovanje zdravja ljudi zelo preširoko, uporabljam pojem, da predpisi ukrepov v zvezi s tem niso specificirani, da obrazložitev člena v ničemer ne pojasnjuje kaj s tem pojmom Vlada sploh misli. Pravi da je popolnoma nepojasnjeno za katere primere bi lahko bila predpisana višja globa, v kakšnih primerih torej, za koga. Ponavlja se, da varovanje zdravja ljudi je nedoločen pojem in sploh je nesorazmeren z nevarnostjo za obstoj zavarovane vrednote. Zakaj to pomeni? To pomeni preprosto to, da širjenje represije na način, kjer omogočamo zelo široko neko bianko blanketno normo za namen varovanja vrednote kot je zdravje ljudi je nesorazmerno in je nevarno. Opustitev pravi še nadalje, opustitev tehtanja sorazmernosti ukrepa je neutemeljeno in strogo sankcioniranje relativno nevarnih kršitev je sporno z vidika načela sorazmernosti kot enega temeljnih načel pravne države. Jaz si res iskreno želim, da bi mi še vedno živeli v pravni državi, da bi mi še vedno živeli v državi </font><br/>
<br/>
<b><font size="4">15. TRAK: (ES) – 9.10</font></b><br/>
<br/>
<font size="4">	(nadaljevanje) v državi, kjer spoštujemo vladavino prava in takšne blanketne norme, o katerih se pogovarjamo danes, kjer ni pojasnjeno in utemeljeno zakaj tako strogo sankcioniranje, kjer ni vključena nobena analiza veljavne ureditve s sankcioniranjem kršitev na tem področju. To berem iz mnenja Zakonodajno-pravne službe. </font><br/>
<font size="4">	To vse mene skrbi. Skrbi me pa zato, ker nenazadnje takšno širjenje pristojnosti tej Vladi, ki ima takšno agendo kot jo ima, pomeni nevarnost zato, da bo lahko sankcionirala prav vsakega, ki bo, kot je že prej gospod Cigler ponazoril, recimo na družbenih omrežjih napisal nekaj v smislu pozivanja ljudi na proteste in bo ta človek lahko sankcioniran s 15.000 evri. Če je to sorazmeren ukrep, potem ne vem kako spoštovana koalicija dojema kazensko pravo in pa njeno generalno in specialno pravencijo itd., o čemer smo prej govorili.</font><br/>
<font size="4">	Kot rečeno te spremembe so za eno pravno državo, kakršno želimo biti in se trudimo biti, nedostojne. Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Za konec razprave bi dal besedo še državnemu sekretarju na Ministrstvu za pravosodje. </font><br/>
<br/>
<font size="4">	</font><b><font size="4">MATIC ZUPAN</font></b><font size="4">: Hvala za besedo. Jaz bi se uvodoma za konec zahvalil mag. Verbiču, ki je pozorno poslušal moj uvod. Mislim, da sem tam zelo veliko povedal. </font><br/>
<font size="4">	Sedaj glede Vlade, kako Vlada odloča. Povedal sem, da je Vlada kolektivni organ. Povedal sem kako je z resorji. </font><br/>
<font size="4">	Glede Ustave. Sedaj da je pravica do zbiranja lahko omejena z zakonom, če je to potrebno zaradi omejevanja širjenja nalezljivih bolezni, si nisem jaz izmislil. To pač piše v Ustavi in podlaga za to ni Zakon o prekrških ali pa ne vem kateri drug predpis s področja pravosodja, ampak je Zakon o nalezljivih boleznih že leta imel v 39. členu podlago za omejevanje teh pravic. Tako da ta razprava je malo tako. </font><br/>
<font size="4">	Glede kazenskega zakonika. Prej je bilo omenjeno, da je bila neka ideja, da bi se spreminjal. Saj zato pa to nimate na mizi, ker je to naš predpis in mi pač ne bomo dopustili. Povedal pa sem kdo določa prekrškovno kaznovalno politiko na drugih področjih. </font><br/>
<font size="4">	Glede Zakona o prekrških, pa nedoločnosti pojma varovanja zdravja ljudi. Jaz bi samo prebral kako določni so ostali pojmi notri. Varstvo naravnih bogastev, varstvo kulturne dediščine, trošarine, carine, finance, zato pa je potrebno dodati dodaten kvalifitirni dokument, ki te potem vodi kako ti predpišeš hujši prekršek. In mi smo dali povzročitev nevarnosti za zdravje večjega števila ljudi, ker sicer so kvalifitorni elementi v Zakonu o prekrških v tem delu pridobitne narave. In v tem smislu smo ta okvir zamejili. In ne vem kakšna huda analiza je potrebna, da se vprašamo ali je varovanje zdravja ljudi tako pomembno kot carina, davki, trošarine, konkurenca itd.. V tem delu samo toliko.</font><br/>
<font size="4">	Glede Ustave, sorazmernosti in tega pa mislim, da sem tudi že povedal. Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Besedo želi še predlagatelj. Izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa. Glejte, za konec bi rekel samo tole, da neodgovornega obnašanja državljank in državljanov Republike Slovenije, ki se tako izpostavlja skozi nujno 59. in 60. člena PKP6 in tudi skozi finančne sankcije, ki se skozi ta dva člena zakona prinaša, tega praktično ni. Ljudje se obnašajo odgovorno, varujejo fizično razdaljo, nosijo maske, se medsebojno opozarjajo, si razkužujejo roke. Praktično na vseh področjih, bodisi v domovih za ostarele, v bolnišnicah, v trgovinah, po ulici, kjer ljudi praktično na ulicah ni. Gibanje se je skoraj ustavilo. Saj vidite tudi javnega prometa ni. Ljudje se tega držijo. </font><br/>
<br/>
<b><font size="4">16. TRAK: (ES) – 9.15</font></b><br/>
<br/>
<font size="4">	(nadaljevanje) So pa hkrati zelo množična, vsebinska, strokovna osporavanja k trenutni vladni politiki, ki se ukvarja z zdravljenjem, preprečevanjem in reševanjem težav, ki jih prinaša Covid-19. To pa so. Ampak ta osporavanja so konkretna z čisto jasnimi predlogi kako ukrepati učinkoviteje. </font><br/>
<font size="4">	Rad bi rekel še to, da ko smo predlagali 60. člen tega PKP6, da se črta, bi rad povedal, da je amandma, da se črta, povezan z amandmajem k 59. členu. Namreč v 60. členu Vlada spreminja Zakon o prekrških, v katerem določa novo izjemno določitev trikratne najvišje globe v Zakonu o nalezljivih boleznih, ki je po Zakonu o prekrških določena kot maksimalna do sedaj globa v višini 5.000 evrov. Ta zadeva se radikalno povečuje in s tem je omogočena sprememba tudi 59. člena predloga zakona, da se določijo najvišje globe za prekrške iz Zakona o nalezljivih boleznih. In iz obrazložitve predloga zakona ni razvidno zakaj je takšna izjema, tako povišanje potrebno, kar so že prej pred menoj govorili, med drugim tudi kolegica Heferlova. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala lepa. Sedaj ima pa še dve prijavi. Prva ima besedo poslanka Eva Irgl in za konec Mateja Udovč.</font><br/>
<br/>
<font size="4">	</font><b><font size="4">EVA IGRL (PS SDS):</font></b><font size="4"> Najlepša hvala za besedo. Saj bom zelo kratka. Glejte, sedaj tudi kot nekdanja predsednica Komisije za človekove pravice moram povedati, da zelo skrbno spremljam, ko gre za vprašanja spoštovanja človekovih pravic. Še posebej skrbno spremljam, ko prihaja do kršitev človekovih pravic. </font><br/>
<font size="4">	In glede na to, kar je bilo danes tukaj povedano s strani opozicijskih poslancev, se mi zdi prav, da rečemo naslednje: Ko govorimo o človekovih pravicah je potrebno to vedno in nujno postaviti tudi v kontekst, še posebej, če gre za vprašanje človekovih pravic, o katerih govorimo, v tako zaostreni situaciji, v kateri se trenutno nahaja Slovenija zaradi epidemije, v kateri se nahaja Evropa in nenazadnje celoten svet. Ampak ko pa te človekove pravice postavimo v primeren kontekst, ki je nujen, kot že rečeno, potem je seveda nujno potrebno uporabljati tudi zdrav razum. Poglejte, ko govorimo o varovanju pravice do zdravja je to seveda ustavna pravica in je nujna in je v takšnih razmerah najbolj pomembna. </font><br/>
<font size="4">	Sama ne problematiziram tega, da je ustavna pravica tudi pravica do zbiranja. Nenazadnje, vsak ima pravico, da na nek način protestira, mirno pove svoje mnenje, če se z nečim ne strinja. Vendar pa je potrebno vedeti kdaj se kakšna pravica uporablja in na kakšen način se uporablja. In ko tehtamo te dve pravici, je zame seveda odgovor popolnoma jasen. Pravica do zdravja ljudi, sploh ko ljudje umirajo, je seveda prava pravica in nad vsakršno drugo pravico. Zmeraj je potrebno pogledati sorazmerno kaj to pomeni in potrebno je pogledati kaj to prinaša v družbeni prostor in kakšne posledice ima. </font><br/>
<font size="4">	Torej, človekove pravice so ves čas na preizkušnji, tudi v časih, ki niso tako zaostreni. Ko pa so časi zelo zaostreni, so pa te še bolj na preizkušnji. In takrat je potrebno modro pretehtati kaj v neki situaciji neka odločitev pomeni. In pravica do zdravja je prva pravica v tem primeru. In zame tukaj ni nikakršne dileme. </font><br/>
<font size="4">	In prej, mislim, da je državni sekretar zelo dobro povedal in zelo dobro pojasnil, zakaj takšne odločitve. Če tehtamo o pravici o, ne vem, varovanju nekih drugih vrednot oziroma dobrin v primerjavi z varovanjem dobrine ali pa vrednote zdravja, potem je odločitev seveda jasna. Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Repliko je želela poslanka Tina Heferle.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Da bomo na jasnem. Tudi jaz se zavedam, da je človekova pravica do zdravja zelo visoko postavljena človekova pravica. </font><br/>
<br/>
<b><font size="4">17. TRAK: (ES) – 9.20</font></b><br/>
<br/>
<b><font size="4">	</font></b><font size="4">(nadaljevanje) Je pa dejstvo, o čemer sem govorila v svoji razpravi, in me, gospa Irgl, niste razumeli, omejevanje druge človekove pravice, torej pravice do zbiranja ljudi v času epidemije vseeno, čeprav je človekova pravica do zdravja tudi zelo ustavna kategorija, mora biti to omejevanje vseeno sorazmerno. Jaz pa trdim, da tovrstno poseganje v ustavno kategorijo kot ga vi sedaj želite uvesti v interventni zakonodaji ni sorazmerno. </font><br/>
<font size="4">	Poziv, ki ga vi, inkriminirate, vi inkriminirate poziv človeka k zbiranju, še ne pomeni neposredne grožnje za varnost in zdravje ljudi. To upam, da se strinjava. Poziv, recimo zapis na družbenem omrežju še ne pomeni neposredne grožnje za zdravje in varnost ljudi. In na to opozarja tudi Zakonodajno-pravna služba, ne samo jaz. Zakonodajno-pravna služba jasno zapiše v svojem mnenju, da dejanje, ki ne krši nobene določbe zakona, uredbe ali občinskega odloka oziroma ga pozitivno pravo dovoljuje, ne more biti določeno kot prekršek. Vi pa ga določate kot prekršek. In ne samo to, zanj določate enormno denarno kazen 15.000 evrov. In to je ta nesorazmernost, o kateri jaz govorim in na katero opozarjamo v opoziciji in to je ta nevarnost, na katero sem opozarjala ob dejstvu seveda, da imamo trenutno takšno Vlado kot jo imamo, ki zganja represijo nad svojimi ljudmi v imenu epidemije. </font><br/>
<font size="4">	Gospa Irgl, epidemija je, ampak v imenu epidemije nimate pravice omejevati ljudi več kot je to potrebno. In še enkrat bom ponovila, ker me ne želite razumeti. Gospod predsednik, če dovolite, samo še en stavek še. Javno pozivanje je dejanje, ki še ne neposredno ogroža javno zdravje in življenje ljudi. To je zgolj nekje v oblakih še, če se malo bolj poenostavljeno izrazim. Vi ga pa sankcionirate na najvišji ravni s kaznijo 15.000 evrov. Lepo vas prosim. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Naslednja ima besedo Mateja Udovč.</font><br/>
<br/>
<font size="4">	</font><b><font size="4">MATEJA UDOVČ (PS SMC):</font></b><font size="4"> Hvala lepa za besedo, predsedujoči. Danes je ena taka težka zgodba na mizi. Dejstvo pa je, da življenje se nam je spremenilo. Ampak življenje se nam ni spremenilo samo danes, ampak ne zaradi te Vlade, ampak življenje nam je spremenila epidemija, v kateri se danes nahaja cel svet. </font><br/>
<font size="4">	Pa da ne bodo po moji razpravi replike na repliko, pa replike in nerazumevanja ali kdo je koga razumel, naj že uvodoma povem, da se jaz z 59. členom PKP tudi ne strinjam, zato bom ta člen in upam, da ga bomo amandmirali in ustrezno popravili, nikakor se pa ne strinjam, da bi ga čisto umaknili iz zakona. Strinjam se tako kot je kolega predhodnik dodal na mizo eno dilemo kaj pa se bo zgodilo z ljudmi, ki ne bodo mogli plačati kazen. Kako bomo naredili iztržek te kazni?</font><br/>
<font size="4">	Ampak če se umaknem iz tega člena, kjer sem se že jasno opredelila, da imam pomisleke na ta člen tudi sama. Bi pa rada nekaj dala na mizo, kar je res resnično. Ko umremo nam ne bo koristila nobena druga pravica, zato je pravica do zdravja prva pravica. Je pa res, ko se je Zakon o prekrških pred mnogimi leti pripravljal, se danes težko vprašamo zakaj niso zajeli v 39. členu tudi zdravja. Zakaj so druge pravice pred pravico do zdravja? </font><br/>
<br/>
<b><font size="4">18. TRAK: (ES) – 9.25</font></b><br/>
<br/>
<font size="4">	(nadaljevanje) Zakaj so druge pravice pred pravico zdravja? In zato jaz sama nimam težav s pravnimi podlagami 39. člena Zakona o nalezljivih boleznih področno, ki določa opis samega prekrška, ki se v tem kontekstu prav nič ne spreminja. Dejansko se zaplete pri izjemah za zviševanje globe za te prekrške. To se lahko dejansko vsi vprašamo zakaj zakonodajalec že do sedaj med izjeme ni predvidel tudi zdravje, ki je kot ustavno varovano javna dobrina. Ugibamo lahko le, da v okoliščinah, ko se je pripravljala in sprejemala ta zakonodaja ni bila potreba tako izrazito izražena kot je danes, ker taka epidemija, s katero se srečujemo danes in se srečujemo ne samo v Sloveniji, temveč se srečujemo na celem svetu, je takrat ni bilo. In verjamem, da takrat zakonodajalci niso pomislili niti, da se kaj takšnega lahko zgodi. </font><br/>
<font size="4">	Tudi naliti si moramo čistega vina, da bi morali vsi skupaj danes razmišljati kako bomo najhitreje zajezili in odpravili posledice epidemije. In ne morem se strinjati, ko govorimo, da se vsi ljudje obnašamo odgovorno. To ne drži. Zato ker če bi se vsi ljudje obnašali odgovorno, potem gorski reševalci ne bi imeli dela, ko rešujejo ljudi, ki ne upoštevajo ukrepov. </font><br/>
<font size="4">	Strinjam se, da sedaj imamo dva primera kranjski rogljiček in ljubljanski burek, da se samo na to opredelimo. Ampak ni res. Dajmo si naliti čistega vina. Jaz ne verjamem, da ne poznate primerov, ko se ljudje družijo, zabavajo pri spuščenih ruletah in zunaj pred hišami polno avtomobilov, glasna glasba. Sedaj to v mestu je mogoče malo manj razvidno, na vaseh je pa tega še vedno veliko. Če bi se ljudje resnično zavedali, ne glede na to katera Vlada je na oblasti, kaj epidemija pomeni in kam lahko pripelje, bi tudi ne prišlo do takšnih drastičnih ukrepov.</font><br/>
<font size="4">	Nekoč sem nekoga slišala zakaj se maske ne nosijo. Ja, zato ker je bilo razglašeno, da ni epidemije več. Pa stroka je skozi opozarjala in govorila kakšni ukrepi so potrebni. Po eni strani govorimo Vlada naj nam predpiše čisto jasno do vejice in pike kako se moramo obnašati, po drugi strani pa si želimo, da nam Vlada ne prepričuje gibanja, ne omejuje itd. </font><br/>
<font size="4">	To je tema, ki bi jo lahko razpravljali, ampak dejstvo pa je, ko umremo nam ne koristi nobena druga pravica kot pravica, če bi prej razmišljali kot pravica do zdravja. Hvala lepa.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Izvolite. Besedo je želel predlagatelj.</font><br/>
<br/>
<font size="4">	</font><b><font size="4">ŽELJKO CIGLER (PS Levica): </font></b><font size="4">Samo to bi povedal, ko se je primerjalo dogajanja in druženja oziroma nespoštovanje zapovedanih pravil v mestu ali na podeželju. Moram reči, da na vaseh oziroma podeželju je socialna kontrola še bistveno večja kot v mestu. In vam povem, iz primerov vem, da če pride tja slučajno do malo večje skupine ljudi, sosedje pokličejo policijo oziroma zdravstveno inšpekcijo. Pa ne bom sedaj govoril ali je to prav ali ne. Socialna kontrola na deželi je še bistveno večja. Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Besedo je želel še poslanec Franc Breznik.</font><br/>
<br/>
<font size="4">	</font><b><font size="4">FRANC BREZNIK (PS SDS):</font></b><font size="4"> Najlepša hvala, gospod predsednik. Jaz bi se tudi vključil v razpravo, zato ker del mojega dela tudi v zadnjem času, ko mogoče malo manj govorim v parlamentu in se ukvarjam s primerjalno pravno analizo v času pandemije v Evropi, predvsem s strani omejevanja človekovih pravic, ki ga bom predstavil v zaključnem </font><br/>
<br/>
<b><font size="4">19. TRAK: (ES) – 9.30</font></b><br/>
<br/>
<font size="4">	(nadaljevanje) magistrskem delu na Pravni fakulteti in tudi v knjigi na koncu, upam, da že pomladi naslednjega leta, bom prevzel in zavzel tudi del tega predloga zakona o interventnih ukrepih za omejitev posledic drugega vala Covid-19, ravno s strani nekaterih razpravljavcev danes tukaj glede tega, da gre za nesorazmeren ukrep, kritike Vlade, da gre za nesorazmerne ukrepe na področju omejevanja človekovih pravic. </font><br/>
<font size="4">	Upam in verjamem, da je varovanje ne samo človekovega zdravja, ampak predvsem življenja, da gre za smrtonosni virus in da tisti, ki z internetne strani ščuva, je to nekaj takšnega kot, da bi ščuval v Bosni in Hercegovini, da naj gredo otroci čez minsko polje. Je že bil primer, da sta dva prišla živa čez minsko polje. Torej gre za nepopravljivo škodo, ki lahko nastane. Torej virus, ki nam grozi s smrtjo. </font><br/>
<font size="4">	Pred nekaj dnevi sem se vrnil iz Nemčije. Bil sem pri predstavniku dr. (nerazumljiva beseda), to je predstavnika bavarske vlade, ki se ukvarja tudi s temi ukrepi. Poglejte, disciplina predvsem v mestih, velemestih v Nemčiji je neprimerno na višjem nivoju kot je disciplina govorim v mestih, ne na vasi, tu se strinjam s predstavnikom Levice, kot je v Sloveniji. To da del (nerazumljiva beseda), da je v času, ko je bil, lahko bi rekel, premirje med prvim in drugim valom epidemije ščuval, sedaj seveda popravlja svoje navedbe, da se nekateri v opoziciji izgovarjati na stroko. Vsa stroka, ki nekaj resnično velja, je v kabinetu ali pa ob kabinetu kot svetovalci predsednika Vlade Republike Slovenije tako z leve kot z desne. Tukaj sploh ni nobenega primera. </font><br/>
<font size="4">	Govoriti o sorazmernosti, o testu sorazmernosti. Sedaj gremo v teorijo dvosmernega ali v takoimenovanem triizmenskem testu sorazmernosti, če je na drugi strani varovanje ali pa smrt, na tretji strani pa v času najhujše epidemije po drugi svetovni vojni ali pa še kaj več v svetu, oprostite tu lahko samo črkobralci razlagajo, da naj se ljudje združujejo v času ko nam dobesedno grozi kolaps in smrt. Tu je jasen rezultat, ki bi ga tudi po vsej verjetnosti Ustavno sodišče zasledovalo, v kolikor bi šli tudi na Ustavno sodišče s takšno stvarjo. Gre za smrt, gre za veliko grožnjo človekovega življenja. Upam, da tudi ljudje, ki so starejši, da imajo pravico do življenja. Ko slišim izgovore nekaterih, glejte umirajo samo starejši, meni gre, oprostite izrazu, na bruhanje. Gre za posmeh največje vrednote, ki bi naj jo človeška civilizacija zasledovala skozi vse procese, tudi skozi totalitarne režime. </font><br/>
<font size="4">	Če vas samo spomnim kaj sem v svojem raziskovalnem delu, recimo, pogledal, recimo Kitajska. Zakaj je tako hitro omejevala? Zato ker je drastično kršila človekove pravice v času pandemije. Dobesedno cela blokovna stanovanja so dobesedno zavarili vhodna vrata, da so ljudje, tisti, ki so ostali v bloku, umirali notri v bloku. Umirali v bloku. In govoriti, jaz tudi tezo zasledujem, da slovenska vlada ob tem, da nima nobene podpore od medijev, razen redkih izjem, da zasleduje izredno malo kršitev ali pa omejevanja človekovih pravic in išče neke, lahko bi rekel, rezultate, ki so relativno uspešni. Tudi se tisto kar smo dejali o skandinavskem, takoimenovanem švedskem, modelu, lahko ugotavljamo, da ima sedaj Švedska točno v tem tednu desetkrat več žrtev kot vse primerljive skandinavske države. Katastrofalne posledice čakajo tudi Švedsko. </font><br/>
<font size="4">	Ni rešitev, ki bi bile idealne. Želel bi pa od opozicije, da poveste kaj je boljša rešitev. </font><br/>
<font size="4">	Tudi o testu sorazmernosti bi lahko govorili takrat, ko se je nekdo izmislil v nekem naselju, kjer ni nobene hiše v bližini ceste 50 omejitev, pa ljudje, ki se vsak dan vozijo plačujejo 500 evrov, 1000 evrov kazni za 10 ali 12 km na uro, da prekorači. Pa mu gredo, bi lahko rekel, nekajmesečni prihranki skromnih dohodkov. Tudi tam bi se lahko vprašali o testu sorazmernosti. Take kazni bi pripeljale do zmanjšanja prometnih nesreč. Samo to. </font><br/>
<font size="4">	Se strinjam. Bližje greš slovenskemu podeželju bolj se ljudje varujejo. Moram priznati in jih moram pohvaliti. Samo iz mojega primera. Občina Julovski dol?, mogoče za nekatere neznana ali pa znana po tistem nesrečnem umoru predsedniškega kandidata, </font><br/>
<br/>
<b><font size="4">20. TRAK: (ES) – 9.35</font></b><br/>
<br/>
<font size="4">	(nadaljevanje) ni imela dolgo časa niti enega okuženega. Niti enega okuženega, ker tukaj se strinjam z kolegom Ciglerjem, ker dobesedno sami sebe sankcionirajo. </font><br/>
<font size="4">	Sedaj ko sem prišel iz Bavarske, ni heca, poglejte, ljudje božji. So bile seveda nekatere gostilne odprte, dobite kavo petkrat razkuženo, lahko samo odidete od tu. </font><br/>
<font size="4">	Tudi primer, ko je influenca, jaz ga bom kar imenoval Potrč, razlagal zakaj maske v naravi. Gre samo za vzgled. Jasno je, da če greste vi sami v gozd, pa ste v enem hektarju sami, se po vsej verjetnosti ne boste okužili. Ampak žal so mediji in nekateri influencarji naredili takšno zmedo, da neka lahkomiselnost med ljudmi, to se meni ne more zgoditi. </font><br/>
<font size="4">	In še nekaj. Ko sem sam okužen, to je huje kot če imam orožje. Ker z nekim lahkim orožjem lahko ubijem enega ali dva človeka, kot okužen pa lahko ubijem na desetine ali pa stotine ljudi. Zato gre za nepredstavljivo situacijo, za katero, bi rekel, vedno smo govorili tudi o pravni teoriji v pravu v prvem, drugem, tretjem letniku, da je pravo na strani (nerazumljiva beseda). Trenutno je treba žal iskati rešitve, ki so na meji omejevanja človekovih pravic, ker gre za svetost življenja. Za svetost življenja gre.</font><br/>
<font size="4">	Če pogledamo samo zadnjo pandemijo v Jugoslaviji leta 1972, ki sem jo sedaj raziskoval, v času črnih koz. Tisti, ki ste ljubitelji, bi si lahko pogledali kakšno drastično omejevanje je bilo točno na tem okuženem področju tudi takrat v tistem času. Pa ne bom delal primerjave, ker gre za različno bolezensko stanje in vse ostale zadeve. Ampak, oprostite, vsak dan umre približno 40 ljudi v zadnjih treh dneh. </font><br/>
<font size="4">	Govoriti o tem ali imamo sedaj pravico do zbiranja v tem času, ko imate kritiko, poglejte, imate vse medije odprte, imate 80 % slovenskih medijev opozicija na razpolago, celo sami odhajate na RTV Slovenija na okrogle mize, lahko kritizirate od zadaj, od spredaj, ampak, oprostite, zbiranja v tem času brez mask s provociranjem, iskanjem nekih žrtev, ko snemate vsakega policista, da bo naredil eno napako in vnašanje popolnega propada sistema v tem času, oprostite, mislim, da si streljate, če vam po pravici povem kot vaš kolega in vam dobro želim, dobesedno v svoja lastna kolena. Na dolgi rok bodo ljudje, oprostite, spoznali, da v takem času smo vam ponujali roko, iskali smo partnerstva za razvoj in ne vem kaj še vse, pridružite se, še vedno je čas, ampak v tem trenutku rabimo neko enotnost. Ta enotnost je disciplina. Na žalost dokler ne bo cepiva je samo disciplina lahko neka resna rešitev. Za to disciplino pa seveda stoji sprememba 57. člena Zakona o nalezljivih boleznih, ki je v predlogu Zakona o interventnih ukrepih za omejitev posledic drugega vala. </font><br/>
<font size="4">	Toliko z moje strani. Apeliram in ne želim kritike ne enih, ne drugih, ampak govoriti sedaj o testu sorazmernosti v pravu, ko gre za svetost življenja in ko gre za, bi lahko rekel, na drugi strani možnost, da preživi velik del slovenske populacije to epidemijo Covid19, je seveda odgovor na mestu in mislim, da je ta rešitev tudi sorazmerna. </font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Izvolite.</font><br/>
<br/>
<font size="4">	</font><b><font size="4">ŽELJKO CIGLER (PS Levica):</font></b><font size="4"> Hvala lepa. Kolegice in kolegi, vem, da se bližamo koncu. Rekel bi samo tole kolegu Brezniku; spoštujem njegovo diskusijo, vendar bi povedal in opozicija in strokovna javnost, pa tudi večina državljank in državljanov Slovenije se trudimo, spoštujemo ukrepe, ki jih predpisuje Vlada za obvladovanje te epidemije, ki je danes aktualna in se trudimo s svojimi predlogi in tudi kritikami mnogih predlogov Vlade, da bi bila zadeva čimbolj učinkovita in operativna. </font><br/>
<font size="4">	Rad bi, preden povem eno mnenje, ki so nam ga poslali pravniki, strokovnjaki s Pravne fakultete v Ljubljani, bi samo tole povedal. Poglejte, govorimo o tem danes nonsensih, da na delovnem mestu je zbiranje in prisotnost zaželena, celo finančno stimulirana, medtem ko na javnih prostorih pa je pojavljanje in druženje dragonsko praktično oglobljeno. To je problem. </font><br/>
<font size="4">	In drugič je problem, če ti iz Ministrstva za zdravje rečejo, da asimptomatično okužen, naj gre na delovno mesto med ostarele,  </font><br/>
<br/>
<b><font size="4">21. TRAK: (ES) – 9.40</font></b><br/>
<br/>
<font size="4">	(nadaljevanje) v DSO ali v bolnišnico med obolele. Vidite to so napake. In na to opozarjamo. To hočemo preprečiti. Pravniki pa nam svetujejo tole: Pri odločanju kazni za kršenje določenih pravil se ne sme pozabiti, da bodo ljudje spoštovali pravila, če jih bodo ocenili kot potrebna in utemeljena in ne bodo zaradi visokih in ne zaradi visokih zagroženih kazni. V tej smeri je treba okrepiti delovanje različnih institucij in ne zastraševati ljudi z dragonskimi globami, s katerimi država kaže nemoč in da ljudem ne zaupa. Houk, govoril sem. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN:</font></b><font size="4"> Hvala. Ker nimam dodatnih prijavljenih k razpravi, zaključujem razpravo in prehajamo na odločanje o predlogih za amandmaje odbora. Preden bomo prešli na odločanje bi prebral še eno pooblastilo, in sicer poslanec Edvard Paulič na današnji seji odbora nadomešča poslanca Rudija Medveda. </font><br/>
<font size="4">	Tako kot sem že omenil predlagatelju amandmajev bomo odločali o amandmaju k 60. členu Zakona o interventnih ukrepih, ki izhaja iz pristojnosti Odbora za pravosodje. Amandmaje ste prejeli na mizo. </font><br/>
<font size="4">	Prehajamo na odločanje o amandmaju k 60. členu zakona. Morda želi kdo obrazložiti svoj glas? Ne.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Govorjenje s klopi, ker glasovalne naprave ne delujejo.</font><br/>
<font size="4">	Predlagam, da ponovimo glasovanje. Vsi dajte kartice ven in nazaj noter, tako da vam sveti rumena lučka. Imate vsi rumeno oziroma oranžno lučko. Da. </font><br/>
<font size="4">	Začenjam glasovanje o amandmaju k 60. členu. Glasovanje poteka. Zaključujem glasovanje.</font><br/>
<font size="4">	Kdo je za? (6 članov.) Je kdo proti? (7 članov.)</font><br/>
<font size="4">	Ugotavljam, da amandma k 60. členu ni bil sprejet. </font><br/>
<font size="4">	Odbor bo pripravil poročilo, ki ga bo posredoval matičnemu Odboru za finance. Predlagam da matičnemu odboru poročamo pisno. Se s tem strinjate? Ugotavljam, da se.</font><br/>
<font size="4">	S tem zaključujem to točko dnevnega reda in današnjo sejo odbora.</font><br/>
<br/>
<b><font size="4">Seja je bila končana 20. novembra 2020 ob 9.43 uri.</font></b>
</root>