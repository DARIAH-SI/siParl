<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">36. redna</font></b><br/>
<br/>
<b><font size="4">(7. september 2021)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 14.00.</font></b><br/>
<br/>
<b><font size="4">1. TRAK: (NB)</font></b><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Spoštovani gospe in gospodje! Lepo pozdravljeni! </font><br/>
<font size="4">	Pričenjam 36. redno sejo Odbora za finance. Nisem prejel nobenega obvestila o tem, da se kateri član ali članica ne bi mogel udeležiti današnje seje. Prejel pa sem dve pooblastili in sicer poslanka gospa Lidija Ivanuša nadomešča poslanko Eleno Zavadlav Ušaj iz Poslanske skupine SDS. In poslanka Tadeja Šuštar Zalar nadomešča Poslanca Jožefa Horvata iz Poslanske skupine NSi. 	</font><br/>
<font size="4">	S sklicem seje ste prejeli tudi dnevni red seje odbora. Članice in člane obveščam, da ste 31. avgusta letos prejeli še predlog za širitev z 9. in 10. točko dnevnega reda. Gre za širitev z dvema točkama z zadevami Evropske unije in je opravljena na podlagi 154. d člena Poslovnika Državnega zbora. V poslovniškem roku nisem prejel drugih predlogov v zvezi z dnevnim redom, zato ugotavljam, da je sprejet dnevni red kot je bil predlagan s sklicem seje in z njeno širitvijo. </font><br/>
<font size="4">	</font><br/>
<font size="4">	Prehajamo torej na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O DOHODNINI, DRUGA OBRAVNAVA.</font></b><font size="4"> </font><br/>
<font size="4">	Predlagatelj zakona je skupina volivk in volivcev. K obravnavi te točke so vabljeni Sindikat delavcev migrantov Slovenije v imenu predlagateljev, predstavnice in predstavniki Ministrstva za finance in Zakonodajno-pravne službe. Dodatno gradivo k tej točki je mnenje Vlade Republike Slovenije, mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. Rok za vlaganje amandmajev k predlogu zakona se je iztekel 1. septembra letošnjega leta. En amandma je vložila poslanska skupina SNS in sicer k 2. členu. </font><br/>
<br/>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona. In najprej dobi besedo predsednik Sindikata delavcev migrantov Slovenije, gospod Mario Fekonja, da v imenu predlagatelja poda obrazložitev k členom predloga zakona. </font><br/>
<font size="4">	Gospod Fekonja, izvolite prosim. </font><br/>
<br/>
<b><font size="4">	MARIO FEKONJA:</font></b><font size="4"> Hvala predsedujočemu za besedo. Najprej lep pozdrav vsem prisotnim. Hvala za vabilo.</font><br/>
<font size="4">	Predstavitev tega zakona je v bistvu bila opravljena že leta 2018, malo podrobnejša. Takrat je Nova Slovenija s podporo SDS enak, praktični identični zakon obravnavala v Državnem zboru oziroma vložila v zakonodajno proceduro, zato nekaj zelo na obsežno jaz tukaj pri obrazložitvi tega zakona ne bi razpravljal. V bistvu najprej moram povedati, upam, da mi ne boste zamerili, če bom malo daljši tokrat, ker tudi problematika je zelo široka in je potrebno povedati malo več stvari v bistvu, ki vplivajo na sam zakon oziroma na sam predlog zakona. </font><br/>
<font size="4">	Najprej bi povedal, da me veseli, da je tukaj prisotno, da so prisotni predstavniki Ministrstva za finance, čeprav sem odkrito rečeno pričakoval nekoga iz družbe, se opravičujem, Simič &amp; partnerji. Zakaj? V roki imam korespondenco predsednika Vlade in gospoda Simiča, kjer je napisan razlog zakaj sem pričakoval nekoga od tam, vendar je cenzuriran, ker nam je predsednik Vlade zagrozil s tožbo, če ga razkrijemo. Vprašajte ga sami, če vas vsebina zanima. Korespondenca je kot odgovor na vprašanje enega izmed naših članov poslal temu članu sam predsednik Vlade, da se ne boste spraševali slučajno kje smo ga dobili. Simič, začasni direktor Fursa, namreč odloča o zakonodaji, ki kroji usodo čezmejnih delavcev in hkrati njegovih strank, poslovnih strank. Vsakodnevno se srečuje s to problematiko. </font><br/>
<b><font size="4">	</font></b><br/>
<b><font size="4">2. TRAK: (NB) – 14.05</font></b><br/>
<br/>
<font size="4">	(Nadaljevanje) Čemu bi potem zakon spreminjali, če obstoječi prinaša poslovne stranke. </font><br/>
<font size="4">	Pa preidem k zakonu. V bistvu naš predlog zakona vključuje nekako tri poglavitne rešitve, dvig splošne olajšave na 7 tisoč evrov, kar pomeni dvig splošne olajšave in ne posebne olajšave, kar je bilo izhodišče Vlade pri svojem mnenju in izhodišče Zakonodajno-pravne službe. Potem je tukaj predlog sprememba načina obdavčevanja iz zdajšnjega navadnega odbitka v izvzem s progresijo. In pa nekako tretja, v bistvu indeksiranje davčno olajšavo oziroma prilagajanje gibanja cen življenjskih potrebščin. Tukaj smo izhajali predvsem iz nekako podobne zadeve iz naslova dnevnic za službena potovanja v tujino. Bom kasneje razložil zakaj. </font><br/>
<font size="4">	Vlada je svoje negativno mnenje utemeljevala zgolj z dvema argumentoma. Prvi je, da država nima denarja, drugi pa je odločba Ustavnega sodišča iz leta 2013. Nase ne zanima kakšno je ali kakšno bo stanje v proračunu, če bi končno uveljavili pravično rešitev, ker pravica delavcev nima cene. S pravico se ne trguje, zato ne bomo sprejeli polovičarskih rešitev. Če prebirate naš predlog zakona, boste videli, da v njem velikokrat omenjamo stroške. V vašem negativnem mnenju in mnenju Zakonodajno-pravne službe stroški niso omenjeni niti enkrat. Niti enkrat. Zakaj se izogibate glavnega problema, glavne težave? Stroški so problem, in če govorite o enakosti, izenačite položaj delavcev zaposlenega v Sloveniji s stroški delavca zaposlenega v tujini. O tem odloča Ustavno sodišče skoraj že tri leta. </font><br/>
<font size="4">	Zdaj med razpravo bo mogoče kaj v povezavi ustavne odločbe, takratne iz 2013 in predlaganim zakonom povedal moj podpredsednik, dr. Martin Ivec. Sicer pa, ne glede na to kaj je v predlogu zakona napisano in kaj je predlagano, gre za predloge, ki ste jih vi, spoštovani poslanci iz Nove Slovenije in SDS v letu 2018, ko še niste bili na Vladi, Državnemu zboru predlagali sami. To so vaši predlogi, ki ste jih takrat izpostavljali kot nujne za odpravo diskriminatornosti. Mi smo ta zakon le prekopirali in ga vložili zdaj, ko ga lahko sprejmete, če so bili prej izgovori, da ga zaradi tega, ker ste v opoziciji ne morete. Vse do vlaganja ste zakon prepoznavali kot dober. Danes bomo najverjetneje priča harmoniziranemu glasovanju koalicije in opozicije, saj ste takrat, ko kaj predlaga državljan, delavec, skupno proti, ko pa z zakoni tekmujete med seboj, pa velja, kot je v letu 2018 na enem sestanku s poslansko skupino Alenke Bratušek povedala vodja poslanske skupine, da se predlogi opozicije ne podprejo ne glede na to kakšni so. Na Odboru za finance so samo tri osebe, ki problem vsaj približno poznajo, v to sem prepričan. To so poslanec Prednik, poslanec Horvat iz Nove Slovenije in poslanec Ivanuša iz SNS, katera je edino resnično prisluhnila zdaj na koncu v bistvu po vsej tej proceduri čezmejnim delavcem in resnično ugotovila, da ne gre za enako obravnavo. Slovenska nacionalna stranka je to dokazala s tem, da je predsednik Jelinčič zakon javno podprl s podpisom podpore zakonu, pa tudi z vložitvijo amandmaja, ki obravnava bistveni problem pri obdavčevanju, upoštevanje stroškov v zvezi z delom. In če smo že pri stroških v zvezi z delom, kakšen je potem stvarni in razumni razlog, da ima čezmejni delavcev priznane enake stroške ne glede na to v kateri državi je zaposlen, dnevnice za tuje države so pa različne. Je naključje, da so ravno dnevnice za Belgijo najvišje? Bi bile najvišje v Bosni, če bi bil Bruselj tam? Jasno, da ste poslanci na službeni poti največ v Bruslju. Popolnoma razumem, da ste si dnevnice tam nastavili najvišje, ker enostavno ni drugega razloga za obrazložitev. Zakaj pa? Ministrstvo za javno upravo nam namreč ni vedelo odgovoriti na vprašanje po kakšnem ključu se določajo dnevnice oziroma kaj je sestavina tega zneska dnevnic za službena potovanja, pa so zato pristojni. Človek bi pričakoval, da so različne zaradi različnih življenjskih standardov in cen. Kdor temu pritrdi, se naj vpraša, zakaj potem niso najvišje v skandinavskih </font><br/>
<br/>
<b><font size="4">3. TRAK: (NB) – 14.10</font></b><br/>
<br/>
<font size="4">	(Nadaljevanje) državah kjer je standard še višji? Glede na vse povedano, si lahko mislite koliko je dejansko vredno mnenje o predlogu zakona, ki je izdelek fiktivnega ministra za finance. </font><br/>
<font size="4">	Še nekaj besed o mnenju Zakonodajno-pravne službe. Seveda se pričakuje, da Zakonodajno-pravna služba dokument na katerega se sklicuje, najprej prebere. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Gospod predlagatelj, zdaj vas pa moram ustaviti. Vi zdaj polemizirate z dvema mnenjema, katerih mi sploh še nismo slišali. Res je, da smo ju dobili v pisni formi. Vaša uvodna predstavitev je namenjena izključno predstavitvi vašega predloga zakona. Vi boste lahko potem v razpravi polemizirali s predstavljenimi mnenji kolikor boste hoteli, seveda v okviru nekih razumnih omejitev. Zato vas pozivam, dve stvari. Prvič je, da razpravljate oziroma predstavljate predlog zakona. Drugič pa vam že zdajle povem in vas blago opozarjam, da ne uporabljate izrazov kot je fiktivno ministrstvo, ker so to omalovažujoči izrazi in v kolikor boste s temi izrazi nadaljevali, vam ne bom dovolil, da boste nadaljevali z besedo. </font><br/>
<font size="4">	Zdaj pa izvolite, nadaljujete. </font><br/>
<br/>
<b><font size="4">	MARIO FEKONJA:</font></b><font size="4"> V redu. Najlepša hvala, bom potem prihranil ta del za potem. </font><br/>
<font size="4">	V bistvu, potem moram počasi pa zaključiti. Kot sem že na začetku povedal, zakon zelo dobro poznate, vsi poslanci ste že najmanj dvakrat dobili na poslanke klopi celotno problematiko čezmejnih delavcev, celotno, že več predlogov in kar je enostavno. </font><br/>
<font size="4">	Še za konec naj povem, naredil sem en preprosti izračun in primerjavo koliko čezmejni delavci prinesemo v državo brez upoštevanja dohodnine. Po besedah Vraničarjeve, kot je bila še ministrica, nas je čezmejnih delavcev nekje 63 tisoč. Svoje plače porabljamo v Sloveniji, kar znese približno 95 milijonov evrov in pomeni ca 15,2 milijona direktno v proračun iz naslova DDV. V enem mesecu ali skoraj 190 milijonov letno. Samo z našim denarjem financiramo približno 38 tisoč maksimalnih socialnih pomoči, samo z naše – da bodo ljudje imeli za predstavo, kakšni so to zneski – sem naredil nekaj primerjav s temi 190 milijoni letno in slovenskim proračunom za leto 2021. S tem denarjem, ki ga mi prinesemo v slovenski proračun, to je denar iz DDV, se lahko nabavi vsaj 60 milijonov hitrih Covid testov na katerih po novem, na katerem po novem ponovno služite in jih čezmejnim delavcev zaračunavate ali pokrijemo vse regrese, povračila stroškov in nadomestil, dodatkov za delovno uspešnost in sredstva za nadurno delo zaposlenim v javnem sektorju, med tem, ko čezmejni delavci čakajo na izdajo odločbe po več let in prejmejo na to več odločb hkrati, pri katerih se nihče ne vpraša ali bo oseba to zaradi počasnosti ali nesposobnosti FURS lahko plačala. Ali pokrijemo celo vse transferje nezaposlenim, to je po proračunu 2021. popolnoma financiramo vse štipendije, naš otrok je pa ne dobi, ker presegamo cenzus. Ali pokrivamo celotne odhodke s proračuna nepridobitnim organizacijam in ustanovam ali pokrivamo celotne stroške nakupa zgradb in prostorov vseh prevoznih sredstev in financiramo vso investicijsko vzdrževanje in obnove osnovnih sredstev za tiste, ki nam očitate uporabo infrastrukture. </font><br/>
<font size="4">	Pa bi še tukaj izkoristil, ker sem ravno opazil gospoda koordinatorja stranke Levica…</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Gospod predlagatelj, zdaj ni čas za polemiko niti za razpravo. Vi predstavite osnovno stališče, predstavitev, vse ostalo je potem stvar razprave. Ne polemizirajte zdaj s tukaj prisotnimi ljudmi v tej fazi. </font><br/>
<font size="4">	</font><br/>
<b><font size="4">	MARIO FEKONJA:</font></b><font size="4"> V redu. Hvala. Potem sem zaključil. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Dobro. Hvala lepa. </font><br/>
<font size="4">	Nadaljujemo, gospe in gospodje. In sicer ima zdaj besedo predstavnica Zakonodajno-pravne službe,</font><br/>
<br/>
<b><font size="4">4. TRAK: (SC) – 14.15</font></b><br/>
<br/>
<b><font size="4">	</font></b><font size="4">(nadaljevanje) v tem primeru je to gospa Sladjana Ješić. </font><br/>
<font size="4">	Prosim. </font><br/>
<br/>
<font size="4">	</font><b><font size="4">SLADJANA JEŠIĆ: </font></b><font size="4">Hvala za besedo. </font><br/>
<font size="4">	Dober dan!</font><br/>
<font size="4">	Zakonodajno-pravna služba je predlog zakona proučila skladno s poslovniško določenimi nalogami torej preučevala je ali je predlog zakona skladen z Ustavo, pravnim sistemom iz zakonodajno-tehničnega vidika in pripravili smo pisno mnenje. Sedaj amandmaji, ki bi naslavljali naše pripombe niso vloženi, zato ključne pripombe iz mnenja ostajajo in jih bom samo na kratko povzela. </font><br/>
<font size="4">	Najprej obrazložitev predloga zakona je v pretežni meri premalo vsebinska in premalo podrobna in pri posameznih rešitvah se zastavlja vprašanje o zasledovanem cilju pravnega urejanja in ustreznosti normiranja za njegovo dosego. Predlagane rešitve glede zagotavljanja ustavnega načela enakosti med davčnimi zavezanci v predlogu zakona temeljijo na napačnem izhodišču to je zagotoviti enakost deležev v razpoložljivem dohodku zavezanca po plačilu davka. Tukaj ZPS izpostavlja, da je presojo ali je davčno breme med davčne zavezance razporejeno enakomerno treba opraviti z vidika davčne osnove, davčne stopnje ter davčne oprostitve in torej ne z vidika enakosti deležev v razpoložljivem dohodku zavezancev. Z ustavno upravnega vidika je sporna tudi končna določba, ki predvideva retroaktivno veljavo, pri čemer pogoji iz drugega odstavka 155. člena Ustave za izjemno dopustnost retroaktivnosti niso navedeni oziroma utemeljeni. Kot rečeno amandmajev, ki bi naslavljali pripombe ni, zato so torej vse pripombe ostajajo. </font><br/>
<font size="4">	To je vse z moje strani. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa Ješić.</font><br/>
<font size="4">Naslednja je na vrsti predstavnica Ministrstva za finance, gospa državna sekretarka, Maja Hostnik Kališek. </font><br/>
<font size="4">	Izvolite, prosim. </font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Vlada Republike Slovenije v svojem imenu na Predlog zakona o spremembah in dopolnitvah Zakona o dohodnini, ki ga obravnavate danes izpostavlja problematiko predloga določbe, po kateri določena kategorija rezidentov ne bi bila zavezana za plačilo dohodnine od vseh dohodkov, ki imajo vir v Republiki Sloveniji in od vseh dohodkov, ki imajo vir izven Slovenije. Predlog te določbe, ki pomeni odstop od mednarodno uveljavljenega načela obdavčevanja po svetovnem dohodku za rezidente zgolj za določeno kategorijo zavezancev je sporen z vidika enakosti pred zakonov. To bi po mnenju Vlade pomenilo tudi veliko tveganje za zlorabo predpisov na področju ustanavljanja podjetij v tujini ter zaposlovanja delavcev rezidentov v teh podjetij v tujini. Nadalje bi to lahko privedlo tudi do siceršnje neobdavčitve dohodkov iz delovnega razmerja ne samo v Sloveniji kot državi njihovega rezidentstva temveč tudi v državi, kjer je sklenjena pogodba o zaposlitvi. Poleg tega pa bi predlagana rešitev za določene kategorije dohodkov zavezancev glede na sklenjene konvencije o izogibanju dvojnega obdavčevanja pomenila dvojno neobdavčitev dohodkov. V tem okviru gre predvsem za dohodke iz pokojnin, ki so po mednarodno uveljavljenih standardih na področjih teh konvencij obdavčeni zgolj v državi rezidentstva ne pa tudi v državi vira dohodka. Nekatere druge rešitve, ki so predlogu zakona pa gredo v pravo smer, saj pomenijo razbremenitev zaposlenih s poudarkom na načelu poštenosti in pravičnosti ter spodbujanja aktivnega zaposlovanja. Vlada je, zaradi zasledovanja tem ciljem v maju letošnjega leta v Državni zbor posredovala Predlog zakona o spremembah in dopolnitvah Zakona o dohodnini, ki primerljive rešitve ureja celoviteje, zato je Vlada med drugim pripravila tudi predlog zdržnega dviga splošne olajšave na nivo ocenjenih minimalnih življenjskih stroškov, ponovno avtomatično usklajevanje lestvice in olajšav in znižanje davčne stopnje v zadnjem dohodninskem razredu. Ker so prioritete te Vlade v tem ključnem trenutku okrevanja po pandemiji Covid-19 reševanje ključnih področij, investicij in oživitev gospodarstva pa so bile pripravljene tudi druge rešitve, ki gredo v smer razbremenitve dohodkov fizičnih oseb, s katerimi se prav tako spodbuja oziroma ponovno vzpostavlja gospodarske aktivnost in naložbe v Sloveniji.</font><br/>
<br/>
<b><font size="4">5. TRAK: (SC) – 14.20</font></b><br/>
<br/>
<b><font size="4">	</font></b><font size="4">(nadaljevanje) Na podlagi vsega povedanega Vlada predloga zakona, ki se obravnava danes ne podpira. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka. </font><br/>
<font size="4">	Gospe in gospodje, zaključili smo z uvodnimi predstavitvami. Odboru predlagam, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali temu kdo nasprotuje? (Ne.) </font><br/>
<font size="4">	Prehajamo na razpravo in odločanje o členih. V razpravo dajem 1. člen predloga zakona, h kateremu ni vloženih amandmajev. Kdo želi besedo? (Da.) Poslanec Jože Lenart, izvolite. </font><br/>
<font size="4">	Beseda je vaša. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala za besedo. </font><br/>
<font size="4">	Takole bom začel. Ves ta mandat dobre tri leta spremljam to problematiko in mislim, da je naša stranka tudi ena od prvih, ki je sprejela Sindikat delavcev migrantov, ker ste nas seznanili s to problematiko in poskušam to problematiko oziroma vaš problem razumeti, poskušam pa tudi oziroma ves čas dajem pobudo oziroma smer, v kateri bi bilo potrebno to reševati in ga bom danes še enkrat iznesel takole malo širše, da bomo poskušali to problematiko razumeti. </font><br/>
<font size="4">	Seveda ključni problem je, kar je tudi Vlada oziroma ostali so ugotovili, da če bi sprejeli takšen zakon kot je predlagan v proračunu zmanjka 620 milijonov evrov cirka in to pomeni v tem trenutku v celi situaciji, ki jo imamo kljub temu, da se gospodarstvo popravlja in je že skoraj na ravni 2019, da ne bo pomote pri vseh zadevah, ki smo jih sprejeli tudi Zakon o investicijah v vojsko sedaj bomo obravnavali tudi Zakon o investicijah v zdravstvu je kup drugih zakonov, popravkov novel, ki zmanjšujejo davke in v takšni situaciji je vsekakor proračun za leto 2022 in tudi nadalje nevzdržen to se pravi, da gremo v neko nestabilnost. To je osnovno dejstvo, ki se ga moramo zavedati. Jaz si zelo želim, da vse to, kar se dogaja okoli zniževanja davkov in pa teh naših seveda želja, ki so sigurno po nekem smislu opravičeni, da ta zadeva ne pije vode in se bo slabo končala in si zelo želim, da bi vse to sprejemali vključno s proračunskimi dokumenti, da vidimo kako bo vse skupaj stalo to je naša dolžnost tudi kot poslancev. Sindikat delavcev migrantov utemeljuje, da je zakon predvsem z bom rekel v narekovajih dvojno obdavčitvijo v nekem smislu je to res, ampak če si nalijemo čistega vina. Dohodnina je eden pomembnih virov proračuna Republike Slovenije kot tudi vsake države. Cirka polovico dohodnine namenjamo občinam predsednik zna dobro povedati tu natančno s procenti, ampak cirka polovico tega se namenja občinam. To je okolju, kjer živimo, kjer koristimo šolstvo, kulturo, vrtce, celotno infrastrukturo predvsem mislimo tukaj komunalo, šport in še veliko je tega, kar se dogaja v okviru občin, kjer živimo. Sedaj pa se vprašamo kam gre ta dohodnina, ki jo delavci migranti zaslužite s svojo plačo skupaj z bruto prispevki. To dohodnino, če damo bolj konkretno na primeru tisti, ki delate v Avstriji, ki tega ne več, ker je bolj razvita država in tam je tudi naš cilj, da hodimo po boljši zaslužek sploh obmejni prebivalci to dohodnino 100 % pustimo v Avstriji. Sedaj se pa vprašajmo vi hodite delati v Avstrijo in opravite svoje delo in se vračate domov k družini seveda, </font><br/>
<br/>
<b><font size="4">6. TRAK: (SC) – 14.25</font></b><br/>
<br/>
<b><font size="4">	</font></b><font size="4">(nadaljevanje) kjer ni potem cela to se pravi oba zakonca, da sta zaposlena gor. Tukaj imate svoje prebivališče, hiše ali stanovanje, imate otroke, kjer hodijo v šolo, kjer koristite vse to, kar smo prej našteli kam dohodnina gre in seveda to vam nihče ne osporava. Seveda si vi želite, če ste plačali tako visoko dohodnino v neki drugi državi zakaj morate potem doplačati tudi pri nas po naši dohodninski lestvici, ki gre. Tukaj je vse v redu in prav, ampak jaz dajem rešitev v drugi smeri. Prepričan sem, da bi morali se vi in skupaj mi z vami politika, naša država na mednarodnem področju boriti k temu, da bi celotna dohodnina ne ostane v državi, kjer delate. Zakaj? Ker ne pripada njim, če pa vi ne koristite njihovih tu je tisti cilj, za katerega bi se morali boriti. Res danes dajem pobudo, da se vse to usmeri drugam. Vi vsa ta leta plačujete odvetnike in ne vem zakaj še do sedaj nikomur ni prišlo na misel, da bi raje to energijo usmerili v tej smeri in na tak način prišli do cilja, ki si ga seveda je treba priti, ker tukaj je tista zanka, tisti problem. Sedaj moramo pa še širše pogledati. Manj razvite države, kamor spada tudi Slovenija iz takih držav hodimo, potem delavci iskati boljši zaslužek v države, kjer so boljši zaslužki in zato je to prelivanje v tem primeru te dohodnine v države, ki so bogatejše od nas in delavci migranti praktično podpirate državo proračune tistih držav, kjer delate. Tako pa tudi bom rekel Hrvaška, ki je nekoliko manj razvita od nas išče delo v Sloveniji in tukaj pride do enakega problema. Sedaj vam bom pa še na konkretnem primeru povedal. Govoril se osebno že takoj tisti prvi mesec, ko smo se mi prvič srečali to je bilo v jeseni 2018 sem govoril z osebno avstrijskim državljanom, ki je poročen s Slovenko se celo osebno poznamo je na visokem položaju kot vodja komerciale v enem zelo dobrem podjetju v Švici in ko sem ga jaz vprašal za mnenje kako je pri njih mi je isto razložil in je rekel, da spremlja, da je seznanjen s tem kako se Sindikat delavcev migrantov v Sloveniji bori za to, da bi potem dohodnine pri nas doplačeval ne bi oziroma da bi se priznali neki stroški in je rekel, da se čudi temu in je točno to razložil zelo odkrito, da njemu na misel ne pride, da bi bilo s tem kaj narobe in s tem sem se jaz prepričal, ker je on isto mi razložil. Jaz gor dosti več zaslužim, gor plačam dohodnino, sploh ne vem zakaj jo puščam v Švici, ker bi si vsaj del tega moralo prenesti ta dohodnina v državo Avstrijo v našem primeru pa v državo Slovenijo in tukaj bi bila tista prava rešitev. Seveda, če še malce širše pogledamo pa spet tisti države, kjer delajo delavci preko mej migranti v njihovih državah pa pravijo kaj pa glede prispevkov za pokojnine, ki pa seveda se plačujejo tu, potem pa po končanem delu, ko delavec gre zasluženo v pokoj se vrne v svojo državo in pokojnina se, potem nakazuje v Slovenijo in troši se, potem v Sloveniji v tem našem primeru. To imajo pa oni, potem kontra argument tako, da moramo to sliko širše gledati in jo, potem na tak način reševati. Da bi pa mi na silo sedaj v Sloveniji sprejeli zakon na tak način kot si vi želite bi pa kršili praktično mednarodno pravo oziroma bi bili nekaj posebnega in zato jaz tega zakona na tak način ne morem podpreti sicer ne bom nasprotoval. Še enkrat dajem pobudo, da se rešuje v tej smeri. Naj se pravniki usedejo to je verjetno, potem mednarodno pravo, ker ga ne moremo samo v Sloveniji enosmerno reševati, ampak mora na meddržavni ravni mi smo v Evropski uniji vsaj v tem okviru bi morali te zadeve reševati na tak način. Še enkrat pomemben moment v temu je, da bolj razvite države, kjer potem seveda delavci prihajajo k njim, da delajo s tem praktično si polnijo svojo blagajno kot je recimo ostali davki.</font><br/>
<font size="4">  </font><br/>
<b><font size="4">7. TRAK: (SC) – 14.30</font></b><br/>
<br/>
<b><font size="4">	</font></b><font size="4">(nadaljevanje) Da se, potem pretakajo transferno v tiste države, kjer je sedež teh podjetij in delavci migranti ste tudi del tega. To je moj konkreten predlog, da bi šle rešitve v tej smeri.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Najprej, da razčistimo eno zadevo. V imenu predlagatelja Sindikata delavcev migrantov je danes predstavnik gospod Mario Fekonja in samo on dobi besedo. V imenu predlagatelja dobi besedo samo predlagatelj in nihče drug.</font><br/>
<font size="4">Preden dam besedo predlagatelju povejte, gospodje poslanci in gospe poslanke, kdo že želi besedo? Gospod Prednik tam ste tisto gestikulacijo vodil to je bila kot prijava k besedi? Dobro. </font><br/>
<font size="4">Najprej bo dobil besedo predlagatelj, potem poslanec Prednik, poslanec Mesec in poslanka Gregorčič. Samo trenutek. Začnimo predlagatelj gospod Fekonja. </font><br/>
<font size="4">	Izvolite, prosim. </font><br/>
<br/>
<font size="4">	</font><b><font size="4">MARIO FAKONJA: </font></b><font size="4">Hvala za besedo. </font><br/>
<font size="4">	To, da v proračunu zmanjka toliko in toliko denarja, zaradi tega, ker se vzpostavlja neka pravica posebej pa, če se pridoda neko, da je to pač celo sedaj problematično v tej koroni je treba povedati, da se problematika delavcev migrantov vleče že 15 let in v bistvu vsi, ki ste do sedaj govorili, ko ste govorili na raznih sestankih z nami tudi v prejšnji obravnavi Zakon o urejanju trga dela vsi pozabljate na stroške. Kakršnakoli rešitev se predlaga vsi pozabljajo na stroške. In ne v Švici ni enako, nikjer na svetu ni enako, zaradi tega, ker ima Slovenija unikum. Samo v Sloveniji delavec prejme stroške neto mimo obdavčitve v žep in to povzroča razliko. Zaradi tega tudi postopni dvig splošne olajšave, ki jo je predlagala Vlada ne bo predstavljala rešitve za delavce migrante. Edina alternativna rešitev za delavce migrante bo, če bo Ustavno sodišče, ki sedaj odloča odločilo, da morajo slovenski delavci med obravnavane stroške enako kot mi. To bo v tem segmentu najbolj pravično. </font><br/>
<font size="4">	Še ena stvar. Predlog, katerega predlagate ga je v bistvu nemogoče speljati kot pove finančni minister gospod Šircelj nam za naš predlog, kajti potrebno je spreminjati konvencijo, ampak tukaj spet ni tako enostavno spet drugi problem je. Da vzorčna pogodba OECD, ki določa način obdavčevanja posamezne države takega načina ne predvideva oziroma ga ne dovoljuje. Še eden argument je. Ali mislite, da bi se Avstrija odpovedala davkov? Tudi Slovenije se ne odpoveduje. To je ena stvar. </font><br/>
<font size="4">	Kaj pa še glede vzajemnosti glede uporabe infrastrukture v Sloveniji, zdravstva in vrtec. Treba je povedati, da so delavci migranti pri koriščenju zdravstvenih storitev v celoti vedno samoplačniki, vedno, zaradi tega mi sicer ne plačamo iz denarnice z denarjem, ampak povrne to storitev zdravstvena zavarovalnica v tujini. Koriščenje infrastrukture slovenskih cest, da zavarujmo avtomobile, plačamo vinjete popolnoma enako kot vi ostali. Da se ne pogovarjamo o vrtcih. Naši otroki pa naj nekdo naredi izračun koliko subvencij, subvencionirane prehrane pa ne vem česa vse izpade iz deleža otrok delavcev migrantov nobeden je ne dobi. Bilo kakšne rešitve bodo predlagane, če ne bodo v smeri spremembe stroškov oziroma upoštevanje stroškov v neto obliki, potem to za delavce migrante ne pomeni rešitev. </font><br/>
<font size="4">	Toliko za enkrat. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Vi, kolega Lenart, bi želeli repliko ali razpravo? Ker razpravo boste, potem na koncu. Če imate repliko. Prosim, replika 3 minute. </font><br/>
<font size="4">	Izvolite prosim.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa. </font><br/>
<font size="4">	Samo toliko omenjali ste koriščenje zdravstva. Tega jaz nisem omenjal, ker mi je jasno,</font><br/>
<br/>
<b><font size="4">8. TRAK: (SC) – 14.35</font></b><br/>
<br/>
<b><font size="4">	</font></b><font size="4">(nadaljevanje) da vrne avstrijska država za to. To ni sestavni del tega. Drugo pa, kar ste rekel 15 let se borite. Jaz se zavedam, da se borite 15 let za to problematiko, ampak moja rešitev, če bi pred 15 leti pristopili k temu bi tudi s konvencijo lahko danes prišli do cilja na mednarodnem ali pa vsaj od takrat, ko je Slovenija pristopila v Evropsko unijo. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">Nadaljujemo z razpravo. In sicer, najprej je na vrsti poslanec Jani Prednik, za njim poslanec Luka Mesec. </font><br/>
<font size="4">	Kolega Prednik, izvolite prosim. </font><br/>
<br/>
<font size="4">	</font><b><font size="4">JANI PREDNIK (PS SD): </font></b><font size="4">Predsednik, hvala. </font><br/>
<font size="4">	Vsem lep pozdrav!</font><br/>
<font size="4">	Jaz bom čisto kratek, ampak je treba osvetliti dogajanje izpred dveh let in pa to dogajanje sedaj, če se ne motim je zakon, ki je danes na mizi sicer vložen s 5 tisoč podpisi identičen kot je bil vložen leta 2018 v Vladi Marjana Šarca, ko je trenutni finančni minister mag. Šircelj sedel nekje tam kot opozicijski poslanec in je vložil identični zakon in zelo lepo naključje. Poslanec, ki je vložen identični zakon, ki ga danes vlagajo s podpisi je danes minister za finance. Jaz vem, da je trenutno verjetno državna sekretarka v nekoliko nerodnem položaju nič kriva, nič dolžna jaz bi raje videl, da tukaj sedi minister Šircelj in sam pove zakaj sedaj v bistvu nasprotuje temu zakonu. Takrat so ga bila polna usta in celotne takratne opozicije kako želijo rešiti problem delavcev migrantov na Koroškem so se pojavljali pred volitvami celo plakati, kjer je pisalo »Volite SDS, če želite rešiti ta problem.« no sedaj pa imate zakon na mizi pa temu nasprotujete. Ne zahtevam od vas gospa državna sekretarka, da mi odgovorite vi, ker toliko pa sem pošten do vas in vem, da niste vi krivi, zato bi rad odgovor ministra Širclja vem, da ga ne bom dobil, vendar pa za javnost je treba povedati to dvolično SDS v tem primeru. Jaz sem tudi takrat kot koalicijski poslanec v Vladi Marjana Šarca glasoval pa smo imeli manjšinsko vlado takrat pa sem glasoval za predlog vašega zakona, ki je identičen danes in ki mu bo nasprotovala celotna opozicija Nova Slovenija in SDS. Lahko vam nekateri poslanec, ki je takrat sedel v opoziciji razloži zakaj sedaj temu nasprotujete. Težave delavcev migrantov so identične kot so bile in ne se sedaj izgovarjati na Covid. Morda si opogumi kakšen poslanec pa mi razloži zakaj v bistvu takšna sprememba stališča. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">Vi kaj pa da dobro veste, če že celo niste izkoristili te možnosti, ampak obstaja institut poslanskega vprašanja in od ministra Širclja lahko zahtevate pojasnitev njegovih ravnanj pa tudi on vam je dolžan to odgovoriti. </font><br/>
<font size="4">	Nadaljujemo. Na vrsti je poslanec Luka Mesec, za njim poslanka Monika Gregorčič. </font><br/>
<font size="4">	Kolega Mesec, prosim. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">V bistvu s podobnega predloga kot moj predhodnik tudi sam v resnici pozdravljam, da je do tega zakona prišlo in sicer, zato ker se lepo pokaže hipokrizija SDS vladajoče stranke tudi sam se dobro spomnim kakšna so bila njihova stališča v prejšnjem mandatu in ko sem ministra Širclja takrat, ko je bil na hearingu preden je postal minister soočil z enim takim vprašanjem zakaj ste v opoziciji govorili eno sedaj, ko prestopate na vladno stran ste pa stališče za 180 stopinj odgovorili mi je free voljno odgovoril pač, saj veste naloga opozicije je, da zruši Vlado ne glede na to kakšno orožje pri tem uporablja. Toliko mogoče za zaznamek o tem, s kakšno politiko imamo opravka. </font><br/>
<font size="4">	Sedaj, kar se tiče tega zakona, če ga gledamo kot orožje bi rekel, da je preveč topo, nenatančno in tolče po napačnih tarčah, da bi ga lahko podprl pa se bom opredelil do glavnih rešitev, ki so tam notri. Prva rešitev, ki jo predlagate je dvig splošne olajšave s 3 tisoč 500 evrov na 7 tisoč evrov in pa ukinitev povišane splošne olajšave. Ta ukrep je izrazito nepravičen neto pa bi imel tale učinek recimo bankir z 10 tisoč evri bruto plače bi, če bi do tega prišlo dobil 292 evrov neto več na mesec, delavec, ki v povprečju zasluži 850 na mesec pa bi dobil 13 evrov manj se pravi gre za izrazito nepravičen ukrep, ki je vpisan v ta zakon in iz tega razloga tega ne morem podpreti. </font><br/>
<font size="4">	</font><br/>
<b><font size="4">9. TRAK: (SC) – 14.40</font></b><br/>
<br/>
<b><font size="4">	</font></b><font size="4">(nadaljevanje) Druga stvar, ki je ne morem podpreti je znižanje najvišjega dohodninskega razreda iz 50 odstotkov na 43 odstotkov. Tukaj gre za davčno darilo, ki bi koristilo 0,3 odstotkom zaposlenim v državi z najvišjimi plačami govorimo o 4 tisoč 300 ljudeh, ki bi se jim neto plača na ta način povišala tudi tega seveda z pozicije Levice, kjer zagovarjamo socialno enakost ne morem podpreti. </font><br/>
<font size="4">	Potem naslednja težava je primanjkljaj, ki ga bo zakon povzročil v proračunu govorimo o 600 milijonih evrov dohodninskega izpada. Tega je vedeti, da 54 odstotkov tega denarja dobijo občine, ki z njim financirajo vrtce, ceste, infrastrukturo in tako naprej. In 600 milijonov evrov je za proračun ogromni zalogaj. Tukaj me v resnici preseneča stališče Vlade, ki je napisala naslednje mnenje o 600 milijonih. Pravi: »Predlog predstavlja veliko fiskalno tveganje, saj visok primanjkljaj javnofinančnih prihodkov nenazadnje ne sledi zagotavljanju in ohranjanju dolgoročne stabilnosti javnih financ.« Zanimivo ta ista Vlada sama pripravlja davčni paket, ki ne bi za 600 milijonov, ampak za eno milijardo zarezal v državni proračun s podobnimi ukrepi kot so tukaj našteti. To je zelo zanimivo stališče pa bi bilo tudi slišati opredelitev ministra ali pa vsaj sekretarke. </font><br/>
<font size="4">	Dalje. Moramo vedeti, da bo vsak evro, ki bo zmanjkal v proračunu dragocen. Država je že tako ali tako v javnofinančnih težavah in vanje še globlje brede. Lani je primanjkljaj znašal 3 milijarde in pol letos je predviden primanjkljaj 2,7 milijarde evrov pri čemer je treba povedati, da je že v sedmih mesecih Vlada ta primanjkljaj skoraj, da v celoti izkoristila porabila je namreč že 2,3 milijarde evrov od 2,7 predvidenih in sedaj zarezati še 600 milijonov evrov minusa, ki ne bo samo letos, ampak vsako leto, če bi se tak zakon sprejel bi bilo naravnost samomorilsko. To pomeni, da bi se ali morala država dodatno zadolževati ali pa, da bi morala radikalno zmanjševati obseg storitev, ki jih zagotavlja od socialnega varstva, zdravstva in tako naprej. Skratka vse to, kar bi ta zakon distribuiral ljudem z višjimi plačami s temi ukrepi kot sta dvig splošne olajšave in pa znižanje najvišjega dohodninskega razreda bi plačala socialna država. </font><br/>
<font size="4">	Nenazadnje, problem je tudi predlog iz zavzetja obdavčitve za dohodek od tujega delodajalca v tujini, ker kot smo že slišali to na stežaj odpira vrata za davčne prevare. Namreč, če bi se tak ukrep sprejel, potem ni več omejitev, da recimo nekdo odpre firmo v Avstriji zaposli ljudi iz Slovenije in te ljudje so tako v Avstriji kot v Sloveniji, potem opravičeni plačevanja dohodnine namreč Slovenija ima z Avstrijo in še z 60 drugimi državami podpisano pogodbo o izogibanju dvojnega obdavčenja. </font><br/>
<font size="4">To so razlogi zakaj tega zakona v Levici ne bomo podprli. </font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Gospe poslanke, gospodje poslanci jaz bi želel se poslancema Predniku in Mescu zahvaliti za njuni razpravi še posebej, ker sta razkrila s kako bizarno temo se mi pravzaprav danes ukvarjamo, čeprav je dohodnina po teži drugi najpomembnejši proračunski vir. Če pogledate gradivo malo bolj natančno mnenje Vlade je bilo napisano 17. februarja 2021 in je za 620 milijonov evrov minusa v proračunu izrazito negativno in intonirano zaskrbljujoče glede na stanje javnih financ. Ta ista Vlada je 6. maja letos vložila v proceduro Zakon o spremembah in dopolnitvah Zakon o dohodnini, ki do vključno leta 2025 predvideva izpad prihodkov iz dohodnine za milijardo in 100 milijonov evrov. Govorim to, zato ker se mi zdi smiselno usmeriti to razpravo, vendarle v neke bolj realne tone, ker to, kar je bilo tukaj plastično izkazano s strani dveh poslancev je bistvo. Mi moramo nehati s takim načinom dela in to velja za vse, zato ker to ne pelje nikamor to pelje samo v nepovrat in nikamor drugam. </font><br/>
<br/>
<b><font size="4">10. TRAK: (SC) – 14.45</font></b><br/>
<br/>
<b><font size="4">	</font></b><font size="4">(nadaljevanje) Sedaj je prijavljan najprej predlagatelj, potem pa imamo naslednjo dispozicijo. In sicer poslanka Gregorčič in poslanci Ivanuša, Bandelli in tudi sam bom opravil razpravo. </font><br/>
<font size="4">	Gospod predlagatelj Mario Fekonja, izvolite. Imate besedo. </font><br/>
<br/>
<font size="4">	</font><b><font size="4">MARIO FEKONJA: </font></b><font size="4">Hvala, še enkrat, za besedo. </font><br/>
<font size="4">	Spoštovani poslanec gospod Luka Mesec ali veste, da sem točno vedel o čem boste govorili. Sem si napisal eno stvar. Veseli me, da v tem odboru sedi prav predsednik oziroma koordinator stranke Levica saj ravno vaša stranka nasprotuje temu, da bi država z zakoni dajala več bogatim in jemala revnim, če karikiram, ravno to se trenutno dogaja s stroški čezmejnih delavcev. Zdravniku v tujini iz segmenta stroškov ostane po plačilu dohodnine v Sloveniji veliko več v žepu kot čistilki zaposleni v isti ustanovi in enako oddaljenost od delovnega mesta. </font><br/>
<font size="4">	Če še izkoristim, da odgovorim kar mi je bilo prej prečeno. Mnenje Vlade in mnenje Zakonodajno-pravne službe obe temeljita na odločbi Ustavnega sodišča iz leta 2013. Tukaj je potrebno povedati najprej, da odločba iz leta 2013 in predlagani zakon nimata popolnoma nič skupnega. Mi v zakonu ne govorimo o posebni davčni olajšavi govorimo o splošni davčni olajšavi. To je prva stvar. </font><br/>
<font size="4">	Druga stvar. Vsi vemo, da je takrat tisti proces na Ustavnem sodišču bil zmontiran proces sprožila ga je zaposlena na Zakonodajno-pravni službi tako nam je vsaj povedal gospod Pojbič. Gospa na Zakonodajno-pravni službi bi morala vedeti, da ta proces ne bo šel skozi, zaradi tega, ker je edini pogoj mislim ne edini eden izmed pogojev, da se zadeva obravnava na Ustavnem sodišču ta, da se predlagateljevo stanje po odločitvi Ustavnega sodišča spremeni tukaj se pa ni spremenilo in bi ga Ustavno sodišče moralo zavrniti, če ne iz druge. Verjamemo seveda pa moram povedati, da se strinjam s tem, da odločbam Ustavnega sodišča je potrebno slediti oziroma jih upoštevati, vendar bi se v tem primeru moralo upoštevati vaj malo tudi neka človeška nota oziroma ne ravno čisto vseh zadev, ki so v zvezi z čezmejnimi delavci primerjati oziroma jih negirati na podlagi Ustavnega sodišča iz leta 2013. Takrat so odločali samo o posebni davčni olajšavi. Vsi vemo, da nobena pravica tudi z Ustavo določena pravica ni absolutna in zakon lahko enake zadeve obravnava drugače, če za to obstajajo stvarni in razumni razlogi. Tukaj v odločbi Ustavnega sodišča pri odločitvi Ustavnega sodišča takrat stvarni in razumni razlogi s strani Vlade in Državnega zbora niso bili izkazani, niso jih želeli izkazati. Samo razložiti bi morali zakaj so nam v bistvu dodelili posebno davčno olajšavo pa o tem sedaj sploh ni govora zakon predvideva nekaj popolnoma drugega. </font><br/>
<font size="4">	Toliko. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod predlagatelj.</font><br/>
<font size="4">Replika poslanec Mesec. Prosim. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala lepa.</font><br/>
<font size="4">To, kar ste omenili imate prav trenutni sistem je nepravičen in namreč zato, ker se stroške prevoza in prehrane davčno obravnava kot olajšavo, imajo delavci migranti z najvišjimi dohodki, potem najvišjo olajšavo tisti z najmanjšimi dohodki pa najnižjo olajšavo. Ta problem priznavam. Problem pa je kot sem rekel, da je vaše orožje topo in nenatančno in udari povsod okrog in po napačnih tarčah. Pravite, da ste proti temu, da se preliva bogastvo iz rok revnih v roke bogatim, ampak vaš predlog za dvig splošne olajšave in ukinitev posebne mislim zvišane olajšave bi kot sem rekel nekomu z 10 tisoč evri plače pomenil 292 evrov več nekomu z 850 evri plače 13 evrov manj. Znižanje najvišje dohodninske stopnje spet zgolj za 4 tisoč 300 najbolje plačanih ljudi bi to pomenilo dodaten prihodek za vse ostale bi bila to izguba. 600 milijonov luknje v proračunu </font><br/>
<br/>
<b><font size="4">11. TRAK: (SC) – 14.50</font></b><br/>
<br/>
<b><font size="4">	</font></b><font size="4">(nadaljevanje) in na koncu na stežaj odprta vrata za davčne prevare, ustanavljanje podjetij v Avstriji, zato da se izogibaš plačevanju dohodnine za delavce, ki jih zaposliš iz Slovenije. To so glavne rešitve tega zakona in zato jaz tega zakona ne morem podpreti. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, poslanec. </font><br/>
<font size="4">Razprava poslanka Monika Gregorčič je na vrsti, za njo poslanec Jani Ivanuša. </font><br/>
<font size="4">	Kolegica Gregorčič, prosim. </font><br/>
<br/>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala lepa, predsednik, za besedo. </font><br/>
<font size="4">	Lep pozdrav vsem prisotnim!</font><br/>
<font size="4">	Jaz se tudi sicer nisem imela namena oglašati pa vendar me je k temu spodbudila uvodna predstavitev predlagatelja predstavnika Sindikata delavcev migrantov. Bi želela poudariti dva aspekta, zaradi katerega tega zakona danes sama ne morem podpreti. </font><br/>
<font size="4">	Najprej prvi je vsebinski drugi pa zgolj povsem formalističen. Glede na to, da pa sva se z gospodom, predstavnikom predlagatelja že imela pred enim dobrim letom in pol sestati in na sestanku, na katerem sem mu januarja 2020 še v prejšnji Vladi obrazložila zakaj v SMC tudi predhodnim rešitvam predlaganimi rešitvam te problematike na način kot je bila predlagana že pred dvemi leti in tudi sedaj nismo naklonjeni. Sem vseeno pričakovala, da ne bo danes takšnega bom rekla negativnega nastopa v uvodni predstavitvi. </font><br/>
<font size="4">	Najprej problematika, ki jo predlagatelj izpostavlja, ki jo je potrebno nasloviti ni dvojna obdavčitev. Gre za obdavčitev prihodkov iz dela pridobljenih izven meja Republike Slovenije in ker je v Republiki Sloveniji delo bolj obdavčeno kot v Avstriji oziroma ostalih državah, kjer delavci migranti delate je zato razlika dohodka predmet obdavčitve, potem v Sloveniji, ker so delavci migranti davčni rezidenti Republike Slovenije. To ni dvojna obdavčitev in to je povsem napačni termin in jaz bi prosila, da se v bodoče temu izogibamo, ker je to napačno sploh predstavitev tega problema. </font><br/>
<font size="4">	Druga zadeva. predlagatelj je izpostavljal neke osebne pomisleke glede trenutnega vodjo Finančnega urada gospa Simiča. Gospod Simič ne sprejema zakonodaje, ne potrjuje zakonov, ne odloča on o zakonih. O zakonih odloča parlament, zakonodajno telo, Vlada ali pa drugi kvalificirani predlagatelji tudi v tem primeru več kot 5 tisoč podpisov volivcev pa ste predlagatelji, kvalificirani predlagatelji te novele zakona. Rešitev, ki jo v tem kontekstu predlagate v tem predlogu zakona je, da želite dvig splošne olajšave. S tem se lahko po eni strani v SMC strinjamo, glede na to, da pač smo prepričani kot rečeno delo je po naši oceni preveč obdavčeno, ampak način reševanja te problematike, ki je bila zaznana že tudi v prejšnjih mandatih mislim, da je bilo leta 2019, potem sprejet tisti 45. in 45.a člen, kjer se vam je delavcem migrantom priznalo neke dodatne stroške iz naslova kot neobdavčljivih prihodkov to vam ni bilo tedaj dovolj in sedaj opozarjate bom prebrala iz teksta vašega predloga zakona, da so stroški v zvezi z delom le ena od postavk, ki jih je prepoznala davčna zakonodaja in želela odpraviti a neuspešno in da so razlike tudi pri ostalih postavkah iz Zakona o delovnih razmerjih in kolektivnih pogodb v Sloveniji kot na primer posebne oblike dela, nadurna dela, nočna dela, dela ob nedeljah in praznikih, ki da jih davčna zakonodaja Republike Slovenije ni prepoznala in to še ne pomeni, da ne obstajajo, ampak jaz bi tukaj poudarila tovrstna povračila ali pa dodatki za težje oblike dela so obdavčeni tudi v Republiki Sloveniji tako, da tukaj se sklicujete na neko napačno predpostavko.</font><br/>
<font size="4">   </font><b><font size="4"> </font></b><font size="4"> </font><br/>
<b><font size="4">12. TRAK: (SC) – 14.55</font></b><br/>
<br/>
<b><font size="4">	</font></b><font size="4">(nadaljevanje) Kot rečeno strinjam se in kot veste Vlada pripravlja oziroma je že pripravila mislim, da je v zakonodajnem postopku predlog novele Zakona o dohodnini, ki bo na neki sistematični način in postopno, zato da ne pride do prevelikega proračunskega pritiska zvišal splošno davčno olajšavo in dohodninske razrede, ki bodo postopoma omogočili višja neto izplačila vsem rezidentom to je tudi delavcem migrantom. Jaz upam, da boste tej rešitvi tudi v bodoče naklonjeni in da jo boste pozdravili. </font><br/>
<font size="4">	Drugi moj očitek tej noveli zakona pa je povsem formalističen. Na sestanku sem vas opozorila kdor vam je tisti svetovalec kdor vam je pripravljal ta predlog novele za vložitev v zakonodajno proceduro je bil malce površen. Notri se sklicujete oziroma spreminjate stvari, ki so ali že ukinjene na primer drugi odstavek 111. člena sploh ne obstaja več vi bi ga pa tudi že ukinjali. Potem sklicujete se v tekstu, da je obstoječa splošna olajšava 3300,270 evrov ne je že 3 tisoč 500 evrov v bistvu kar veliko nedoslednosti ima ta zakon in tudi iz tega vidika ni moč podpreti. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa poslanka.</font><br/>
<font size="4">Besedo ima predlagatelj. Kolega Ivanuša malo boste še počakali. </font>
<ul>
<ul><font size="4">Gospod Fekonja, izvolite. Imate besedo. </font></ul>
</ul>
<br/>
<font size="4">	</font><b><font size="4">MARIO FEKONJA: </font></b><font size="4">Še enkrat, hvala. </font><br/>
<font size="4">	Meni je res žal, da se moram za vsakim poslancem oglašati, ampak to so stvari, ki jih stalno non-stop ponavljamo. Nobena rešitev ne bo pravična, če ne bodo urejeni stroški. Glede splošne olajšave 7 tisoč evrov, ki smo jo predlagali sedaj v našem zakonu poglejte to izgleda nekako tako. Mi smo predlagali 7 tisoč evrov splošne olajšave, Vlada je k temu dala negativno mnenje in s svojim zakonom predlagala dvig splošne olajšave na 7 tisoč evrov. Malo je to čudno. To so zadeve v bistvu takrat, ko smo vlagali zakon je bila splošna olajšava še vedno 3 tisoč 302 evra med proceduro se besedilo zakona ne da spreminjati razen z amandmaji ali ne? </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod predlagatelj. </font><br/>
<font size="4">	Na vrsti za razpravo je poslanec Jani Ivanuša za njim poslanec Marko Bandelli. </font><br/>
<font size="4">	Kolega Ivanuša, prosim. </font><br/>
<br/>
<font size="4">	</font><b><font size="4">JANI IVANUŠA (PS SNS): </font></b><font size="4">Hvala lepa za besedo, predsedujoči. </font><br/>
<font size="4">Lep pozdrav vsem prisotnim še posebej predlagateljem pa vem ostalim v dvorani. </font><br/>
<font size="4">	Saj pravim bom zelo kratek. 15 let pa sicer že poslušamo to, da smo danes slišali že 15 let o teh problemih dnevnih migrantov, ki hodijo na delo v tujino. Po enih ocenah smo slišali, da to gre za skupno število cirka 63 tisoč nekje v Avstriji 30 tisoč dnevnih migrantov. Nekako, ko slišim iz te razprav nikoli ne bo čas, da se nekaj spremeni kolikor jaz to razumem nikoli očitno tudi danes bomo priča temu, ampak vseeno. Konec koncev jaz razumem na neki način, da se država težko odreka temu suhemu denarju, ki priteče iz teh tokov, vendar ima pa tudi ta druga stran eno črno plat to pa je to, da se ljudje enostavno odseljujejo oziroma odjavijo stalno prebivališče svoje slovensko in se, potem nastani v Avstriji, potem pa se država odreka oziroma izgubi še tisto, kar po odločbi dobi od tega migranta. V glavnem jaz sem se hotel samo toliko dotakniti, da ne vem ali amandma sedaj povem ali ga zagovarjal ali ne? </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Ne, sedaj je razprava o 1. členu, o amandmaju bomo posebej. </font><br/>
<br/>
<font size="4">	</font><b><font size="4">JANI IVANUŠA (PS SNS): </font></b><font size="4">Okej. Posebej bomo o amandmaju. Se bom v bistvu, potem pri amandmaju še oglasil. </font><br/>
<font size="4">	Zanimive so bile razprave predhodnikov. </font><br/>
<br/>
<b><font size="4">13. TRAK: (SC)- 15.00</font></b><br/>
<br/>
<b><font size="4">	</font></b><font size="4">(nadaljevanje) To pa je tudi res iz tega zakona, ki ga seveda mi bomo podprli, ker smo vedno bili na tej strani, da vedno pomagamo tem ljudem, ki bi prišli do neke pravične obdavčitve. To se očitno ne bo zgodilo vsaj iz razprave je razvidno, ampak vseeno stojimo za svojimi stališči. Predlagatelji bi radi dohodninsko olajšavo razbremenili bi radi razbremenili delavce migrante s čim bi se jim neto plača zvišala. Je to res, da gre za ljudski ukrepi, ki pa bo imel za posledico izpad prihodkov v državni blagajni. Počutijo se tudi diskriminirane, saj plačujejo že dohodnino v Avstriji recimo če govorimo v teh ali pa v drugih državah, ki so v bližnji soseščini. Ukrep naj bi tudi znižal izkoriščanje socialne pomoči ob nedelu, saj se veliko ljudi odloča za socialno pomoč in brez del je dohodninska olajšava pa bila motivacija za delo. Tukaj smo slišali že, da se dviguje predloga zakona na 7 tisoč evrov olajšave oziroma te dohodninske lestvice. Po nekaterih izračunih bi izpad prihodkov v državnem proračunu bilo več kot pol milijarde, predlagatelj seveda prikazuje manj, Vlada prikazuje več. Vlada seveda zakonu nasprotuje saj naj bi predstavilo fiskalno tveganje za državo zanimivo pa je to, da pripravljajo še bolj radikalen zakon, ki naj bi zvišal se celo na 7 tisoč 500 evrov, kar bi bilo mnogo huje in to bi bilo nekje celo primanjkljaj do ene milijarde in 100 milijonov. Nimam težav s podporo zakona tudi ne z našim amandmajem, ki smo ga vložili. Želimo si spremembe na tem področju kajti država kot sama pravi nikoli nebo pravi čas za nobeno spremembo. </font><br/>
<font size="4">	Hvala lepa za pozornost. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">Na vrsti je poslanec Marko Bandelli. Za njim bom razpravo opravil sam. </font><br/>
<font size="4">	Kolega Bandelli, izvolite prosim. </font><br/>
<br/>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednik, za besedo. </font><br/>
<font size="4">	Lep pozdrav vsem skupaj. </font><br/>
<font size="4">	Jaz mislim, da je tukaj bilo povedano praktično že skoraj vse tudi razlogi zakaj je do tega prišlo, ampak nekaj pa vendarle moram povedati to, kar mi je ostalo v spominu to, kar je povedal kolega Prednik, kar smo vsi doživeli že pred časom, kar je tudi povedal sam gospod Fekonja tukaj. V bistvu to je bil zakon prekopiran nič drugega kot samo prekopiran in ponovno vložen tukaj notri. To ni prvič, ko mi vidimo ta sistem delovanja v tem Državnem zboru največje vladajoče stranke, ki veliko obljubi je v času kampanje, v času predhodnih razprav in vse, ki na koncu se, potem takoj spremeni v trenutku, ko vedo kje je realnost. Saj kje je realnost so vedeli tudi prej, da je to nemogoče v tem trenutku pa ne bom govoril samo od tega vemo kje so bile obljube in božičnica in DDV in vse te reči, kar je bilo, ko potem je vse padlo v vodo. Trikrat obljubljen znižan DDV pa še vedno čakamo na ta predlog odnosno ste sami celo glasovali proti zakonu, ki ste ga vlekli naprej eno leto. Tako, da ni prišel ta na vrsto, zaradi tistega, kar je bilo prej tudi predstavljeno notri. Ne glede na to jaz mislim, da v tem trenutku meni je zelo žal za vse dobre namene, ki ste imeli pač ste zbrali to število 5 tisoč ljudi za predstaviti ta zakon, ampak notri so take zadeve, ki v naši stranki SAB tukaj žal mi ne moremo podpreti. Smo v taki fazi, kjer človek se sploh sprašuje na kakšen način bomo mi speljali ven iz te godlje, kjer smo se znašli v zadnjem letu in pol. S kje bomo mi dobili denar, da bomo lahko naslednje proračune sploh bili kos temu? Če razmišljamo sami tako kot je kolega povedal prej so številke, ki se jih mislil tudi jaz povedati in bom ponovil, da ostanejo ljudem, ki vidijo in gledajo kaj je. Primanjkljaj je bil predviden za 2,7 milijarde, 2,3 so že skurjeni. Sedaj mi bi dvignili to olajšavo.  </font><br/>
<font size="4">  </font><br/>
<b><font size="4">14. TRAK: (DAG) – 15.05</font></b><br/>
<br/>
<b><font size="4">	</font></b><font size="4">(nadaljevanje) Ma, zdaj se mora človek tu malo zamisliti in reči, glej, imam zakon, predstavljen zakon. Minister, ki je zdaj za finance, je tisti, ki je predstavljal zakon, predhodni, dvignil olajšavo, splošno olajšavo, govorimo o splošni olajšavi, dvignil. Zdaj vi kopirate zakon in ta isti minister je proti temu, kar je on sam predstavljal prej. Mislim, človek bi rekel, da nekaj tu ne štima. Ampak tako je. Zakaj? Ker se opravičuje s tem, tako je Vlada februarja letos navedla, da bi tak dvig splošne davčne olajšave državo stal – jaz imam to številko – 571 milijonov evrov, to številko imam jaz tukaj, zdaj ne vem, ali je prava. Veste, v tej Vladi 20, 30 milijonov gor ali dol, smo opazili, da sploh ni noben problem, kajne. Mi smo se takrat klali za milijon in pol za kakšno investicijo na kakšni avtocesti ali kjerkoli, zdaj pa kar po 20 milijonov, saj ni problem, kajne. Ampak ni tako, ni tako, ni tako. Kaj pripravlja Vlada zdaj – pripravlja Vlada ta nov zakon, kjer bo pa olajšavo dvignila na 7 tisoč 500. In to so tiste besede, ki so mi bile všeč, od predsednika prej, ko je povedal, pač ni imel razprave, ampak ker je predsednik, ima pravico tudi povedati vmes kakšne reči, kar se mi zdi prav. Kam bomo mi na tak način spravili to našo državo. Mi se moramo  zavedati, da če mi manj dobimo noter ali pa kolikor mi vzamemo, moramo dodati. Mi ne moremo drugače. Zadolževanje je res sistem, da ti uravnavaš potem proračun, ampak koliko lahko mi tega storimo. Fiskalni svet nam je dal zdaj določene manevrske prostore zaradi pandemije, zaradi krize, ki je nastala zaradi te bolezni. Koliko časa bomo lahko mi še to koristili? Kdaj bomo pa mi to vračali? Jaz mislim, da ne bomo nikoli vračali tega. Popravite me, če nimam prav. Mislim, da Italija ima 140 % primanjkljaja, mislim od BDP, in je vedno tam. O teh 140 % govorimo že 30 let, in tako bo tudi tukaj. Ampak problem je drug, tisti fiksni. Vsi tisti poviški, ki so bili narejeni, vsi tisti odpustki, če rečem tako, po domače govorimo o bombonih, ki smo jih dajali upokojencem, vsem zvišali vse reči, kar je. To bo treba servisirati naprej, jutri. In ta vaš predlog, ki je v tem zakonu, naredi velikansko luknjo. Če imam prav, govorimo o 620 milijonih, to je številka, ki je bila napisana tukaj. Veste, 620 milijonov, to je 8 % približno, kajne, če bi rekli, našega BDP. Ni malo, kajne. Moramo vedeti, da v vašem predlogu ni bilo govora samo o tem, kar smo vsi omenili zdaj, o tem dvigu olajšave, kjer niti ne vemo, kako bodo opravičili potem, kako bo koalicija opravičila in sama Vlada ta novi zakon na 7 tisoč 500, kako bo opravičevala, ki je ista, ki je zminirala prej to stvar. Pa mi se itak strinjamo s tem, ni čas zdaj za to. Mi vsi vemo tu v Sloveniji, da imamo delo preveč obdavčeno, kot je rekla kolegica zraven mene. Ampak v tem trenutku – ona je rekla, da ni način, ampak jaz bom rekel pa, da ni čas, danes ni čas za to, žal. In nekdo bo rekel, Marko, ti si podjetnik, zakaj ti govoriš na tak način, ti bi moral ravno obratno. Ti bi moral gledati, da bi bilo čim manj davkov za tvoje dejavnosti in te reči. Ne, tu pa moraš biti racionalen. Tu moraš biti vsesplošen človek, ki vidiš problematiko države, za reševati tam probleme, kjer so realno problemi. Mi ne moremo reševati problema, kot je rekel kolega Luka, za 4 tisoč 500 plač, da bomo zniževali dohodninsko lestvico s 50 na 43. Ma, čemu?! Čemu?! Vi imate plačo, ki delate v tujini, pač drugačno. Je že tista, če imam prav, kar smo tudi mi podprli, ker mislim, da je v redu, da bi morali dobiti povračilo nazaj iz Avstrije, ki ni prišlo, ker je brezposelnost. </font><br/>
<br/>
<b><font size="4">15. TRAK: (DAG) – 15.10</font></b><br/>
<br/>
<b><font size="4">	</font></b><font size="4">(nadaljevanje) Tisti, ki delate v tujini, tu je 800 in nekaj evrov, vi dobite tisoč 700 ali ne vem koliko. Veste, to so taka vprašanja, ljudje ne vejo, za kaj gre. Ampak to je bilo obljubljeno, da potem naj bi prišlo vračilo iz Avstrije. Popravite me, predsednik, če sem zgrešil. Ampak mislim, da v tem smislu je bilo to narejeno. Pa pustimo stat to zadevo. Ampak čemu znižati dohodninsko lestvico, v tem trenutku, ko vemo, da je popolnoma nepotrebno. Pa jaz sem prvi, ki bi moral reči, »ja, se strinjam, seveda, uh, kako dobro,« kajne. Zaradi solidarnosti povem, zaradi tega, ker nimamo prihodkov, ne bo prihodkov. Premalo, premalo bo prihodkov. Mi ne bomo krili primanjkljaja, ki ga imamo. Saj ga itak ne bomo krili, ker bomo itak v zadolževanje šli še naprej. </font><br/>
<font size="4">	Potem je ena točka tudi tukaj. Ni nobeden omenil do zdaj, usklajevanje davčnih olajšav z indeksom rasti življenjskih stroškov. Mi vemo, kdaj je bilo to nekako ukinjeno, če bi tako rekel. Tudi takrat smo bili strogo v krizi, tako kot smo zdaj. Se pravi, jaz mislim, da v tem trenutku – in bi ponovil isto fazo, kot je bila takrat narejena -, tega zdaj v tem trenutku ni moč, ni pravi čas, da bi se to zdaj popravljalo. Jaz vem, vi pravite, s tem da nismo mi praktično uskladili olajšave z indeksom rasti življenjskih stroškov, vi plačujete zdaj več oziroma vsi plačujejo več dohodnine, ker niso ti indeksi rasti življenjskih stroškov usklajeni. Ni pa vedno tako. Vi, predsednik, ki ste v financah, me točno razumete, kaj pravim. Olajšave zaradi verjetno tudi kakšne negativne rasti bi bile celo nižje lahko, kajne. Pa smo videli sami, da je bil en trenutek, ko se je to dogajalo. En trenutek je bil, ko se je to dogajalo. Zato tisti, ki znamo analizirati točno, kaj v zakonu piše in kakšne so posledice tega zakona, ne govorimo na pamet tukaj. </font><br/>
<font size="4">	Jaz sem zdaj povedal samo nekaj reči, ker drugo so itak povedali. Pa veljavnost zakona, ne vem, če je bila popravljena ali ne, da je 1. 1., itak, to je retroaktivno. Ne vem, se opravičujem, jaz vidim še zmeraj noter, kar se tega tiče. </font><br/>
<font size="4">	Jaz, predsednik, več kot toliko nimam, ker so drugi povedali. Jaz sem hotel samo te cifre še enkrat povedati, da je to nemogoče. Mi tega zakona pač ne moremo podpreti, zaradi vseh teh razlogov, ki sem jih naštel, in iz razlogov, ki mislim, da so evidentni, da bi škodili še bolj naši državi v tem trenutku. </font><br/>
<font size="4">Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Zdaj se je prijavil k besedi predlagatelj, za njim bom opravil razpravo sam. </font><br/>
<font size="4">Gospod Fekonja, izvolite. </font><br/>
<br/>
<font size="4">	</font><b><font size="4">MARIO FEKONJA: </font></b><font size="4">Naj povem v prvi vrsti najprej to, da glavni poudarek oziroma glavna sestavina tega zakona je za nas v bistvu najbolj pomembna, in sicer je to sprememba načina obdavčevanja. Vse ostalo, znižanje davčne lestvice, tisto je zgolj prepisana verzija iz zakona, ki sta ga takrat vložili SDS in Nova Slovenija. Ker smo želeli pač vložiti popolnoma enak zakon, nismo ga želeli modificirati samo iz tega razloga, ker je takrat bil izgovor, da zakon ne bo šel skozi, ker je predlagatelj iz opozicije. To je ena stvar. Treba se je zavedati nekaj, danes sem že večkrat ponovil, da zadeva ne bo rešena, dokler ne bodo rešeni stroški. Ustavno sodišče pravkar odloča – v bistvu odloča že skoraj tri leta – o tem, ali so dejansko slovenski delavci dopustno privilegirani pri neobdavčevanju stroškov v zvezi z delom napram delavcem z dohodkom iz tujine. Ali si predstavljate, kaj se bo zgodilo, če Ustavno sodišče reče temu da – treba bo sprejeti kompletno davčno reformo. Kompletno davčno reformo. Veliko huje bo, kot pa sprejeti, recimo, nekaj takega oziroma nekaj podobnega temu. Moram povedati, da smo poleg tega zakona predstavili Ministrstvu za finance še tri alternativne predloge, na katere pa nikoli nismo dobili odgovora, nikoli. Minister za finance se je vedno izogibal debati za stroške. Pa me zanima, res, če bi slučajno – ker razmišljamo tudi o tem, no, da spišemo zakon, ki bo stroške delavcev, zaposlenih v Sloveniji, obravnaval enako kot stroške delavcev,</font><br/>
<font size="4">	</font><br/>
<b><font size="4">16. TRAK: (DAG) – 15.15</font></b><br/>
<br/>
<b><font size="4">	</font></b><font size="4">(nadaljevanje) zaposlenih v tujini. Ne želimo, pri tem moram poudariti, da ne želimo nagajati slovenskim delavcem, sindikatom in ostalim, ampak v končni fazi nam drugega ne bo preostalo. Samo zato, da dokažemo zaposlenim v Sloveniji, da dejansko smo drugače obravnavani. Če kdo meni drugače, naj to dokaže z izračuni. Naj samo povem, da smo v letu 2000, v bistvu v začetku predsedovanja te Vlade, imeli sestanek z ministrom za finance, kjer je bil prisoten še predsednik Poslanske skupine SDS in predsednik Poslanske skupine Nove Slovenije. Takrat je ta sestanek potekal, recimo, da dokaj normalno, do trenutka, ko smo na mizo položili stroške in argumente. Kaj se je zgodilo – v tistem trenutku je gospod Šircelj, minister za finance, dobesedno pobegnil s sestanka. Dobesedno. V trenutku je imel neodložljive obveznosti. Nikoli do sedaj nismo prejeli odgovora na nobeno zadevo glede stroškov. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod predlagatelj.</font><br/>
<font size="4">	Gospe poslanke, gospodje poslanci! </font><br/>
<font size="4">	Kot že rečeno, je dohodnina v strukturi proračunskih prihodkov drugi najvišji davčni vir, če seveda gledamo skupaj državni in občinski proračun. Prihodki od dohodnine v zadnjih treh davčnih letih so bili naslednji: 2018 2 milijardi 447 milijonov, 2019 2 milijardi 591 milijonov in 2020 2 milijardi 487 milijonov. Seveda, vi boste, članice in člani Odbora za finance, vedeli, kam merim, kam pes taco moli – gre za to, da je dohodnina daleč najpomembnejši davčni vir za financiranje lokalne samouprave. In od teh vrednosti, ki sem jih ravnokar omenil, je bilo leta 2018 48 % namenjenih za financiranje občin, leta 2019 46 %, leta 2020, se pravi lani, pa 53 %, pri čemer je po Zakonu o financiranju občin odstotek 54. </font><br/>
<font size="4">	Ocenjene negativne posledice predlaganega Zakona o spremembah in dopolnitvah Zakona o dohodnini so 620 milijonov evrov. Če to nekoliko poenostavimo, v odnosu na prihodke iz dohodnine v zadnjih treh letih ugotovimo, da gre v vsakem letu za približno 25 % prihodkov. In tu se seveda samo po sebi zastavi vprašanje, ali je tako visok izpad v drugem najpomembnejšem davčnem viru državnega proračuna sploh mogoč in ali je fiskalno izvedljiv; osebno mislim, da ne. </font><br/>
<font size="4">	Prej je tudi že bilo rečeno, gospe in gospodje, o načrtovanem proračunskem primanjkljaju za letošnje leto. Ta je načrtovan v višini 2 milijardi 746 milijonov evrov. Do danes, pardon, do včeraj, do 6. septembra, je bil realiziran v vrednosti 2 milijardi 539 milijonov, kar pomeni, da je fiskalnega prostora za proračunsko načrtovan proračunski primanjkljaj do konca leta, se pravi, tri polne mesece in 23 dni septembra, samo še 207 milijonov evrov. </font><br/>
<font size="4">	Mi bomo, gospe in gospodje, ta teden še v Državnem zboru obravnavali na enem od delovnih teles Zakon o odpravi krivic zaradi izbrisa pravnih oseb iz sodnega registra med julijem 1999 in novembrom 2011 na predlog Državnega sveta. Negativni učinki so 300 do 400 milijonov evrov; sem že zaprosil Ministrstvo za finance, da poda nekoliko natančnejši izračun. </font><br/>
<font size="4">	In če pogledamo še eno od zadev, s katerimi se bomo zelo v kratkem času intenzivno ukvarjali, Zakon o dolgotrajni oskrbi.</font><br/>
<br/>
<b><font size="4">17. TRAK: (DAG) – 15.20</font></b><br/>
<br/>
<b><font size="4">	</font></b><font size="4">(nadaljevanje) Na podlagi simulacij, izdelanih v oceni finančnih posledic, je razvidno, da je po oceni izdatkov do konca leta 2025 razlika potrebnih sredstev, od tistih, ki so zdaj na voljo, 807 milijonov evrov. 	Za primerjavo, torej, če primerjamo samo tri zakone, tega, ki ga danes obravnavamo, in še dva, ki sta zdajle zelo aktualna, in seštejemo negativne učinke, pridemo do skupne vrednosti milijarda 820 milijonov evrov. Za primerjavo, lansko leto, celotno leto, so bili prihodki državnega proračuna 9 milijard 74 milijonov evrov. Se pravi, s tremi zakoni eno petino celotnih prihodkov državnega proračuna spreminjamo v nadaljnji minus. Ali je to finančno vzdržno? Če bi bila Slovenija super bogat emirat z obal Perzijskega zaliva, bi to morda še bilo vzdržno. Toda Slovenija nikakor ni država, v kateri bi lahko milijardo evrov obravnavali tako, kot nekakšno obrobnost. </font><br/>
<font size="4">	In tisto, kar je najpomembnejše pri vsej stvari – dohodnina je torej daleč, daleč najpomembnejši vir za financiranje lokalne samouprave. V letošnjem letu je bila dokončana raziskava, ki jo je Ministrstvo za javno upravo naročilo na Fakulteti za družbene vede, reče se ji Fiskalna kapaciteta občin v Sloveniji, in tam je celotna časovna premica narejene od leta 2007 do 2018, vključno o deležu dohodnine v tekočih prihodkih občinskih proračunov. Tekoči prihodki so seštevek davčnih in nedavčnih prihodkov, zato ker ti so bolj ali manj predvidljivi in stalni vsako leto, niso pa v te prihodke prišteti kapitalski in transferni prihodki, zavoljo tega, ker se lahko od leta do leta zelo intenzivno razlikujejo. In kaj je tu najpomembnejše – ves ta čas od 2007 do vključno 2018 je delež dohodnine v tekočih prihodkih vedno več kot 60 %. Zato je treba vedeti, gospe in gospodje, da kakršnokoli zmanjševanje dohodninskih prihodkov, ne samo za teh 620, tudi prejšnjikrat, ko smo obravnavali tistih 190 ali pa 215 milijonov, kakorkoli je že bila ocena, pomeni neposredno podkapacitiranost financiranja lokalne samouprave, pomeni bistveno manj denarja, ne samo za to, da občine izvajajo svoje osnovne naloge, predvsem za to, da izvajajo svojo investicijsko dejavnost. In tu je tisti ključni problem, mi se tu namreč pogovarjamo o finančni avtonomiji lokalne samouprave. Podpisali smo cel niz mednarodnih deklaracij, tudi Evropsko listino o lokalni samoupravi, vendar je to čisto navadna mrtva črka na papirju. Ker namreč, če zagotavljamo finančno avtonomijo občinam – in zaenkrat jo v veliki meri zagotavljamo -, če je torej ne zagotavljamo, potem pomembno načenjamo načelo avtonomnosti občin, ki se pa lahko uresničuje izključno tako, da občine večino svojih prihodkov pridobijo iz lastnih virov, in ta temeljni lastni vir je dohodnina. In da so občine čim manj odvisne od kakršnihkoli pomoči ali dotacij integralnega proračuna. Vi boste videli – to je nekoliko za vnaprej -, da ključni argument Vlade pri njenem predlogu je, da občinam, ki ne bodo zmogle opravljati svojih osnovnih nalog, zagotavlja sredstva iz tako imenovane finančne izravnave. To ni nikakršen argument. Tudi v povezavi s tem zakonom to ni nikakršen argument, zato ker to pomeni dodatno centralizacijo države, predvsem pa to pomeni, da se občinam onemogoča finančna samozadostnost, to pa je tisto, kar je v temelju narobe. </font><br/>
<font size="4">	Jaz zavoljo tega seveda zakona ne bom podprl. Tudi do sedaj še nikoli nisem podprl nobenih sprememb dohodninske zakonodaje, razen tiste zadeve, ki je davčno oziroma dohodninsko razbremenjevala regres za letni dopust, pa še tisto mi je žal,</font><br/>
<br/>
<b><font size="4">18. TRAK: (DAG) – 15.25</font></b><br/>
<br/>
<b><font size="4">	</font></b><font size="4">(nadaljevanje) ker je bilo najprej ocenjeno, da bo izpada 90 milijonov, potem pa se je izkazalo, da je tistih 90 zlahka naraslo na več kot 120. Tudi v bodoče ne bom nobenih takih sprememb dohodninske zakonodaje podpiral. </font><br/>
<font size="4">	Mi danes govorimo o izjemno pomembnem elementu fiskalne politike države. In, gospe in gospodje, čast vsakomur, toda, da bo fiskalno politiko države krojil nek sindikat s 6 tisoč 41 podpisi, pa da bo pri tem celo sindikat tisti, ki bo zniževal davčno stopnjo v najvišjem davčnem razredu, to pa se mi zdi nekoliko pretirano. Krhko je znanje na področju politične interesne kombinatorike. Hvala lepa. </font><br/>
<font size="4">	Želi še kdo besedo za razpravo? (Ne.) Če ne, zaključujem razpravo. </font><br/>
<font size="4">	Prehajamo na 2. člen in amandma k 2. členu, ki ga je vložila Poslanska skupina Slovenske nacionalne stranke. Prej sva se že dogovorila, kolega Ivanuša, vi boste predstavili amandma. </font><br/>
<font size="4">Izvolite, imate besedo. </font><br/>
<br/>
<font size="4">	</font><b><font size="4">JANI IVANUŠA (PS SNS): </font></b><font size="4">Hvala lepa, predsedujoči.</font><br/>
<font size="4">	Čeprav ste amandma dobili vsi v pisni obliki, ga bom vseeno prebral. Amandma k 2. členu: »75. člen se spremeni tako, da se glasi: 'Zavezancu, ki prejema dohodek iz delovnega razmerja s tujim delodajalcem za delo v tujini, se od izračunane dohodnine od tega dohodka odšteje znesek v višini stroška prehrane med delom in stroška prihoda na delo in z dela, glede na dejansko prisotnost na delovnem mestu v tujini, pod pogoji in do višine, ki jih na podlagi drugega odstavka 64. člena tega zakona določi vlada, pri čemer se stroški prehrane med delom priznajo do višini, povečane za 80 % glede na višino, ki jo določi vlada. Če zavezanec prejme povračilo stroškov iz prvega odstavka tega člena, se mu znesek iz 1. člena zniža v višini prejetih stroškov, višek prejetih sredstev pa se mu všteva v davčno osnovo.'« 	Obrazložitev. Takšna sprememba odpravlja naslednje neenakosti. Z navedeno spremembo bi se vsem rezidentom Republike Slovenije omogočilo, da bi dobili povrnjene stroške v neto znesku. Do sedaj je bilo to omogočeno le delavcem, ki prejemajo dohodek od slovenskega delodajalca, v posledici, če je bil delavec, ki prejema dohodek od tujega delodajalca, se pravi delavec migrant, v deprivilegiranem oziroma diskriminatornem položaju, in sicer iz razloga, ker ima ob enakem bruto dohodku, enakih prispevkih in enakih ali celo višje priznanih stroških v zvezi z delom primerjalno z domačim delavcem na koncu nižje razpoložljivi dohodek. Delavci, ki prejemajo dohodek od tujega delodajalca, so dobili stroške, priznane preko davčnega kredita, kjer se jim je višina stroškov upoštevala kot olajšava in je bila zato podvržena davčni obravnavi, in odvisno od dohodninskih razredov. Z navedeno spremembo se torej odpravlja razlikovanje pri priznavanju stroškov med slovenskimi delavci glede na sedež njihovega delodajalca. Zaradi davčne obravnave oziroma olajšave stroškov imajo delavci migranti z višjimi dohodki posledično višji odbitek davka kot delavci migranti z nižjimi dohodki, kar je v nasprotju tako z 2. in 14. členom ustave. Teh razlik med domačimi delavci pri priznavanju stroškov ni, saj dobijo povrnjene neodvisno od višine njihove bruto plače. Z odbitkom od dohodnine bo priznanje neto stroškov za delavce migrante postalo tudi neodvisno od bruto plače, kar ne samo, da zagotovi enakost in pravičnost med samimi delavci migranti, ampak tudi zagotovi enakost med delavci migranti in domačimi delavci. Nadalje, ker se stroški delavcev migrantov obravnavajo kot olajšava, ima takšen način priznavanja stroškov za posledico nižanje davčne osnove in posledično prehajanje med dohodkovnimi razredi. Padec v dohodninskem razredu posledično negativno vpliva na višino odbitkov davkov pri uveljavljanju ostalih olajšav. Olajšave med domačimi delavci in delavci migranti pri enakem bruto letnem dohodku se morajo uveljavljati v enakih dohodninskih razredih in z navedeno spremembo bo ta enako zagotovljena, saj stroški delavcev migrantov več ne bodo nižali davčne osnove, ampak se bodo uveljavljale olajšave, kot se tudi domačim delavcem, na koncu pa se bodo stroški odbili od izračunane dohodnine. Se pravi, delavcem migrantom od izračunane dohodnine se odšteje znesek v višini stroška prehrane med delom</font><br/>
<br/>
<b><font size="4">19. TRAK: (DAG) – 15.30</font></b><br/>
<br/>
<b><font size="4">	</font></b><font size="4">(nadaljevanje) in stroška prevoza na delo. </font><br/>
<font size="4">	Hvala lepa za pozornost in prosim za podporo amandmaju. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Razpravljamo torej o amandmaju k 2. členu. Želi kdo besedo? (Ne.) Zaključujem… Aja, pardon. Predlagatelj, imate besedo. </font><br/>
<font size="4">Izvolite, gospod Fekonja. </font><br/>
<br/>
<font size="4">	</font><b><font size="4">MARIO FEKONJA: </font></b><font size="4">Hvala za besedo.</font><br/>
<font size="4">	Če pravilno razumem ta amandma, ga podpiram oziroma sem vesel, da ste v Nacionalni stranki pripoznali ta glavni problem. In če ga pravilno razumem, gre za odštetje stroškov neposredno od izračunane dohodnine v Sloveniji. To bi dejansko pomenilo enako stanje, kot je stanje pri slovenskem delavcu, zaposlenemu v Sloveniji. Tako gre res za najlepši približek enakemu stanju oziroma pravičnosti. Mi bi ga podprli, no.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Dobro, hvala lepa. </font><br/>
<font size="4">	Razpravo zaključujem. </font><br/>
<font size="4">	Prehajamo na odločanje. Glasujemo torej o amandmaju k 2. členu. Glasujemo.</font><br/>
<font size="4">	Kdo je za? (2 člana.) Kdo je proti? (10 članov.)</font><br/>
<font size="4">	Ugotavljam, da amandma ni sprejet.</font><br/>
<br/>
<font size="4">	V razpravo dajem člene od 3 do vključno 7, kjer ni vloženih amandmajev. Ker ni razprave, jo zaključujem. </font><br/>
<font size="4">	Zaključujem tudi celotno razpravo o členih in amandmajih. V skladu s prej sprejeto odločitvijo odbora, prehajamo na glasovanje o vseh členih skupaj. Glasujemo.</font><br/>
<font size="4">	Kdo je za? (2 člana.) Kdo je proti? (13 članov.)</font><br/>
<font size="4">	Ugotavljam, da členi niso sprejeti. </font><br/>
<br/>
<font size="4">	Glede na to, da členi niso sprejeti, na podlagi razlage Komisije za poslovnik glede drugega odstavka 61. člena Poslovnika Državnega zbora z dne 9. decembra 2009 ugotavljam, da je obravnava predloga zakona na matičnem delovnem telesu končana. Odbor bo pripravil poročilo, v katerega bo to odločitev tudi vključil. </font><br/>
<br/>
<font size="4">	S tem zaključujem 1. točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O INVESTICIJSKIH SKLADIH IN DRUŽBAH ZA UPRAVLJANJE, SKRAJŠANI POSTOPEK.</font></b><br/>
<b><font size="4">	</font></b><font size="4">Predlagatelj zakona je Vlada. Kolegij predsednika Državnega zbora je na 112. seji, 2. julija letos, odločil, da se zakon obravnava po skrajšanem postopku. </font><br/>
<font size="4">	Vabljeni k tej točki dnevnega reda so predstavnice in predstavniki Ministrstva za finance, Agencije za trg vrednostnih papirjev in Zakonodajno-pravne službe. </font><br/>
<font size="4">	Dodatno gradivo, ki smo ga prejeli k temu zakonu, je mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. </font><br/>
<font size="4">	Rok za vlaganje amandmajev k predlogu zakona je bil 1. september 2021 in amandmaje so vložile poslanske skupine SDS, NSi in SMC k desetim členom predloga zakona. </font><br/>
<br/>
<font size="4">	Začenjam </font><b><font size="4">drugo obravnavo </font></b><font size="4">predloga zakona.</font><br/>
<font size="4">	Najprej dajem besedo predstavnici Ministrstva za finance, državni sekretarki Maji Hostnik Kališek. </font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">MAJA HOSTNIK KALIŠEK: </font></b><font size="4">Hvala.</font><br/>
<font size="4">	Spremembe in dopolnitve Zakona o investicijskih skladih in družbah za upravljanje so pripravljene s ciljem prenosa evropske zakonodaje zaradi treh nadaljnjih sprememb in dopolnitev Direktive 2009/65-ES o usklajevanju zakonov in drugih predpisov v kolektivnih naložbenih podjemih za vlaganja v prenosljive vrednostne papirje. Predlagane spremembe so del ukrepov Evropske komisije, s ciljem omogočiti enake konkurenčne pogoje med kapitalskimi trgi Evropske unije</font><br/>
<br/>
<b><font size="4">20. TRAK: (DAG) – 15.35</font></b><br/>
<br/>
<b><font size="4">	</font></b><font size="4">(nadaljevanje) ter odpraviti ovire za prosto gibanje enot kolektivnih naložbenih podjemov ob zagotavljanju višje zaščite vlagateljev. Predlog zakona podrobneje določa pravila družbi za upravljanje države članice glede trženja njenih enot KNPVP v Sloveniji. Vse zadevne informacije mora slovenskim vlagateljem sama ali preko  pooblaščene druge osebe zagotavljati v slovenskem jeziku. O nameravanih spremembah mora družba za upravljanje v predpisanem roku predhodno seznaniti pristojni organ. S spremembo se določajo tudi pogoji za preklic trženja enot KNPVP, s čimer se odpravlja zmedo na kapitalskem trgu ob dosedanji neenotni ureditvi. </font><br/>
<font size="4">	Podrobnejša ureditev je predlagana tudi v delu obveščanja Agencije za trg vrednostnih papirjev, o spremembah pomembnih dejstev. Določen je 15-dnevni rok, v katerem mora agencija obvestiti družbo za upravljanje, da ne sme uvesti načrtovane spremembe v primeru, da družba za upravljanje ne bi več izpolnjevala pogojev iz predpisov, ki urejajo njeno poslovanje. 	Druge spremembe so predlagane z namenom uskladitve pogoja glede minimalne višine kapitala družbe za upravljanje kot tudi pogoji glede višine lastnih sredstev družbe za upravljanje v obveznice posameznega izdajatelja. </font><br/>
<font size="4">	Vse predlagane spremembe te novele zakona so pripravljene s ciljem uskladitve nacionalne zakonodaje z evropskim pravnim redom. Predlagam, da predlog sprememb in dopolnitev zakona podprete. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br/>
<font size="4">	Zdaj dajem besedo predstavnici Zakonodajno-pravne službe, gospe Sladjani Ješić. </font><br/>
<br/>
<font size="4">	</font><b><font size="4">SLADJANA JEŠIĆ: </font></b><font size="4">Hvala za besedo.</font><br/>
<font size="4">	Tudi ta predlog zakona je Zakonodajno-pravna služba proučila in pripravila pisno mnenje. Večina pripomb nomotehnične narave je ustrezno naslovljenih z amandmaji poslanskih skupin koalicije. Izpostaviti pa je treba, da so pripombe k 4., 10., 12. in 13. členu predloga zakona le delno odpravljene, in sicer amandmaji pripomb k tem členom v delu, kjer ZPS ugotavlja nejasnost in nedoločnost pravne norme, torej skladno z načelom pravne države iz 2. člena ustave, ne naslavljajo. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa Ješić.</font><br/>
<font size="4">	Sprašujem predstavnika Agencije za trg vrednostnih papirjev, ali morda želi besedo? (Da.)</font><br/>
<font size="4">Gospod Primož Damjanovič, izvolite, prosim. </font><br/>
<br/>
<font size="4">	</font><b><font size="4">PRIMOŽ DAMJANOVIČ: </font></b><font size="4">Hvala lepa. </font><br/>
<font size="4">Nimam česa dodati temu, kar je bilo v predstavitvi rečeno. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala.</font><br/>
<font size="4">	Samo za mojo informacijo vas prosim, zdajle sem vas po spominu imenoval Primož. Ali je to pravilno? </font><br/>
<br/>
<font size="4">	</font><b><font size="4">PRIMOŽ DAMJANOVIČ: </font></b><font size="4">Pravilno, seveda. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Okej, hvala. Nisem bil povsem prepričan, ali ste Primož ali Peter, pa sem malce ugibal. </font><br/>
<font size="4">	Gospe in gospodje, končali smo z uvodnimi predstavitvami. 	Predlagam odboru, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? (Ne.)</font><br/>
<font size="4">	Prehajamo na razpravo in odločanje o členih in vloženih amandmajih na podlagi vložitvenega dokumenta. </font><br/>
<font size="4">	Odpiram razpravo o 1. in 2. členu, h katerima ni vloženih amandmajev. </font><br/>
<font size="4">Najprej ima besedo poslanka Andreja Zabret, za njo poslanec Primož Siter. </font><br/>
<font size="4">Kolegica Zabret, izvolite. </font><br/>
<br/>
<font size="4">	</font><b><font size="4">ANDREJA ZABRET (PS LMŠ): </font></b><font size="4">Hvala za besedo, predsedujoči oziroma predsednik.</font><br/>
<font size="4">	Lep pozdrav vsem skupaj!	</font><br/>
<font size="4">	Kakor je bilo že slišati, ko nam je državna sekretarka predstavila namen novele, se z novelo prenašajo tri direktive. Gre tudi za določanje novih pogojev za trženje enot KNPVP skladov, katerih namen je skupno vlaganje sredstev, zbranih pri javnosti, v prenosljive vrednostne papirje ali druga likvidna finančna sredstva, ki poslujejo po načelu razpršitve tveganj. Spreminjajo se tudi postopki za priglasitev sprememb v zvezi s pristojnim organom KNPVP, spremenjeni so tudi pogoji glede višine lastnih sredstev družbe za upravljanje in še nekaj drugih sprememb. </font><br/>
<font size="4">	V medijih smo lahko prebrali, da je bilo lansko leto kljub pandemiji covida-19 za vzajemne sklade uspešno leto, saj se je zaupanje vlagateljev po kratkem obdobju negotovosti v mesecu marcu ponovno povrnilo.</font><br/>
<font size="4">	</font><br/>
<b><font size="4">21. TRAK: (DAG) – 15.40</font></b><br/>
<br/>
<b><font size="4">	</font></b><font size="4">(nadaljevanje) Tako se je nadaljevala rast vplačil in tudi skupni obseg sredstev v skladih. Prav tako smo lahko zasledili, da je direktorica združenja Karmen Rejc v medijih podala, da Slovenci vse bolj zaupajo vzajemnim skladom in da premoženje v skladih kot tudi število vlagateljev narašča. To je vse super in lepo slišati in je tudi pozitivno. Zato bi pa imela toliko bolj vprašanje; ne vem, ali mi bo na to odgovorila državna sekretarka. Namreč, novela zakona oziroma 6. člen novele predvideva črtanje sedanjega 130. člena. Ta 130. člen pa je opredeljeval, da je za oglaševanje investicijskega sklada med drugim določeno, da (citiram) »mora biti vsebina oglasa jasna, nedvoumna in ne sme biti zavajajoča.« Zdaj s to novelo ta člen črtamo, pa me zanima, kako bodo s to spremembo zaščiteni potrošniki. Glede na to, da se je zaupanje v vzajemne sklade nekako okrepilo in povečalo, se mi zdi, da se lahko z neko tako spremembo člena zadeva tudi spremeni. Zato me zanima, ali je zdaj ta zaščita ustrezno poskrbljena v kakšni drugi določbi ali predpisu ali enostavno tega ni več potrebno. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospa poslanka.</font><br/>
<font size="4">	Gospa državna sekretarka, boste odgovorili takoj ali malo kasneje? </font><br/>
<font size="4">Izvolite, imate besedo. </font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Črtanje tega člena je v bistvu zaradi črtanja v evropski direktivi. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Dobro, hvala lepa.</font><br/>
<font size="4">	K besedi se je prijavil še predstavnik Agencije za trg vrednostnih papirjev. </font><br/>
<font size="4">Gospod Damjanovič, izvolite, imate besedo.</font><br/>
<br/>
<font size="4">	</font><b><font size="4">PRIMOŽ DAMJANOVIČ: </font></b><font size="4">Hvala, gospod predsednik. Mogoče bi še dodatno osvetlil to področje. </font><br/>
<font size="4">	Res je, črta se člen, ki je pomemben člen, ampak ne pomeni, da se vsebina črta iz naše zakonodaje. Samo nadomešča se z vsebino evropske uredbe, ki prav tako stopa v veljavo, v bistvu je že stopila v začetku meseca avgusta, in oglaševanje zelo natančno ureja, v bistvu nadgrajuje to, kar je bilo v tem členu napisano. Poleg tega pa je ESMA pripravila smernice, ki še natančneje opredeljujejo, kakšne morajo biti lastnosti posameznih oglasov. In te smernice bo agencija zdaj prenesla tudi v podzakonski akt. Tako moram reči, da je to zdaj nadgradnja obstoječega sistema. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Nadaljujemo razpravo. Na vrsti je poslanec Primož Siter, za njim poslanec Dušan Verbič.</font><br/>
<font size="4">Kolega Siter, izvolite. </font><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa za besedo.</font><br/>
<font size="4">	Lep pozdrav, spoštovani kolegice in kolegi!</font><br/>
<font size="4">	Hvala lepa, kolegica Andreja, za to iztočnico. V bistvu sem imel na seznamu enako vprašanje. Hvala tudi drugi strani za odgovor, ki pa seveda odpre novo vprašanje. V obstoječem zakonu so smernice za oglaševanje produktov, torej investicijskih skladov, zelo jasno definirane. Jasno so definirane s štirimi parametri. Eno je, da mora biti vsak oglas jasno prepoznaven kot tak; drugič, da mora biti vsebina oglasa javna, nedvoumna in ne sme biti zavajajoča; tretjič, da vsebina oglasa ne sme biti v nasprotju z vsebino prospekta in dokumenta s ključnimi podatki za vlagatelje; in kot zadnja točka, da mora oglas vsebovati navedbo, kje, kako, na kakšen način, v katerem jeziku sta vlagateljem na voljo prospekt in dokument s ključnimi podatki za vlaganje. To je obstoječe stanje zakona pred spremembo, o kateri danes govorimo. Zdaj pa je moje vprašanje naslednje. Ne, ali ta direktiva zdaj to ureja, ker predstavnica ministrstva, vi ste kolegico napotili samo k direktivi, ampak vprašanje ostaja, točno, kje v direktivi in na kakšen način je to definirano, ali so točno vsaj te štiri točke zavedene, na kakšen način, oziroma če trdite,</font><br/>
<br/>
<b><font size="4">22. TRAK: (DAG) – 15.45</font></b><br/>
<br/>
<b><font size="4">	</font></b><font size="4">(nadaljevanje) da gre za izboljšavo oziroma nadgradnjo ali pa razširitev teh smernic in parametrov za varno oglaševanje, na kakšen način, torej, kaj je vsebina le-teh, kaj so parametri, ki jih na tem področju predlaga ta direktiva, se pravil, prosim za vsebinski vpogled.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Gospod Damjanovič, lahko vi podate odgovor? (Da.)</font><br/>
<font size="4">Izvolite. </font><br/>
<br/>
<font size="4">	</font><b><font size="4">PRIMOŽ DAMJANOVIČ: </font></b><font size="4">Ja, lahko tudi jaz podam odgovor.</font><br/>
<font size="4">	Gre za to, da ta materija ni več pokrita z direktivo, ki se zdaj prenaša, ampak z uredbo, ki je neposredno uporabljiva. In uredba zelo podobno te stvari ureja kot naš zakon. Moram reči, da ko smo sodelovali pri pripravi uredbe, smo bili pozorni na to, kaj bo zdaj drugače glede na obstoječ sistem. In to, da mora biti nekaj pošteno in ne sme biti zavajajoče, gre v bistvu za zelo podobne koncepte, s še bolj natančno predpisanimi zahtevami, ki jih mora oglas, recimo, izpolnjevati. Do zdaj smo imeli v zakonu oziroma podzakonskem aktu določeno, kakšne karakteristike mora imeti, recimo, oglas v primeru, če navaja preteklo donosnost. Zdaj so pa ti dodatki, ki morajo biti v primeru takšnega oglasa navedeni, še izboljšani, še razširjeni. Tako jaz mislim, kot sem rekel, uredba v dodatku s smernicami, ki bodo zavezujoče, to moram reči, ker smernice načeloma niso zavezujoče, razen če se organ sam odloči in reče, da bodo, da jih sprejema in da so zavezujoče. In mi bomo to tudi naredili, da bo sistem, kot je, najmanj na tem nivoju ščitil investitorje, kot je bilo to doslej. Je pa dejstvo, da smo imeli že zdajšnji sistem relativno dober, ker, če se spomnite, takrat pred finančno krizo ste mogoče kje zasledili panoje, kjer je bila narisana pretekla donosnost, in praktično nisi našel nobenih opozoril. To je bil takrat trigger za nas, da smo zaostrili pogoje oglaševanja. In moram reči, da te prakse, takšne, ki res ni bila dobra, ni več. In sem prepričan, da tudi pod novim sistemom tega ne bo več, ker se je tudi industrija naučila, da mora graditi nek dolgoročen odnos z vlagatelji, ne pa iskati kratkoročnih zaslužkov z vplačili. </font><br/>
<font size="4">	Druga stvar, ki je pomembna v tem paketu, pa je to, da se zdaj ta paket cross-border distribucije, če temu tako rečem, ki potem ureja tudi nacionalno trženje, razteza tudi na alternativne sklade. Ker mi smo imeli, recimo, zelo dobro urejen sistem trženja neprofesionalnih vlagateljev za vzajemne sklade, medtem ko se pa zdaj zadeva širi tudi na trženje profesionalnih vlagateljev, ki ga opravljajo pa alternativni skladi. Tako se zdaj stvar res celovito ureja. Je pa to eno zadnjih področij, ki v Evropi niso bila harmonizirana. Vsaka država je imela svoj sistem in zaradi tega notranji trg ni najbolje funkcioniral. In mislim, da se zdaj še ena zadnjih zadev na tem področju ureja, tako bo za vse skupaj lažje. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Nadaljujemo razpravo. Besedo ima poslanec Dušan Verbič. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa za besedo, predsednik.</font><br/>
<font size="4">	Vsem skupaj prav lep pozdrav!</font><br/>
<font size="4">	Sam gledam, kar se tiče same direktive, predvsem bistvo, ki se prenaša v naš pravni red s to dopolnitvijo v že obstoječi regulativi, predvsem kot zaščito vlagateljev. Moram priznati, da sem zelo naklonjen in tudi podpiram oživitev kapitalskih trgov v celotni skupnosti EU, seveda tudi v slovenskem prostoru. Bistveno, kar se tiče tovrstnega predloga zakona, kjer je govora predvsem o kolektivnih naložbenih podjemih za vlaganja v prenosljive vrednostne papirje, ocenjujem in menim, da gre, kot sem že prej omenil, predvsem za zaščito vlagateljev. Sam dajem posebno pozornost na tiste vlagatelje, ki jim nekako lahko rečemo običajni vlagatelji in nimajo vedno ne vem koliko na razpolago informacij, takrat ko se pač odločajo investirati v tovrstne finančne institucije. Druga stvar pa so institucionalni vlagatelji, za katere pa vemo, da so bistveno bolj informirani. Dejstvo je, kakorkoli že, </font><br/>
<br/>
<b><font size="4">23. TRAK: (DAG) – 15.50</font></b><br/>
<br/>
<b><font size="4">	</font></b><font size="4">(nadaljevanje) vsak vlagatelj mora imeti tudi neko dobro zakonsko podlago, da se zaščiti predhodno pri kakršnihkoli takih in drugačnih informacijah in potrebah. Menim, da je direktiva, ta del direktive, ki se prenaša, še kako potreben, kajti pričakovanja so bo oživitev kapitalskih trgov seveda širom po Evropi. </font><br/>
<font size="4">	Tu bi se dotaknil samo še tega, da je ena od ključnih vlog prav gotovo finančni regulator. Menim, da smo se tudi na različnih temah tega odbora se tega že velikokrat dotaknili. In pričakujem, da bo regulator, v tem primeru Agencija za trg vrednostnih papirjev, še naprej zelo dosledno in striktno izpolnjeval zakonske dolžnosti, kar se tiče regulatorja, da se preprečijo kakršnekoli zlorabe ali zavajanja vlagateljev, to, kar sem tudi prej omenil, predvsem te tako imenovane običajne in seveda tudi institucionalne. </font><br/>
<font size="4">	Seveda zelo podpiram tovrstne aktivnosti in upam, da bo čim večkrat prenos direktiv predvsem v zaščito finančnih trgov, da ne pride do zlorab, ki vemo, kaj je na koncu ali kdo posledico zlorab nosi. </font><br/>
<font size="4">Zaključim s tem, da podpiram predlog zakona. </font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Zaključujem razpravo.</font><br/>
<font size="4">	Prehajamo na 3. člen zakona, h kateremu je bil vložen amandma. Želi kdo razpravljati? (Ne.)</font><br/>
<font size="4">Prehajamo na odločanje o amandmaju. Ponovno poudarjam, da so vlagatelji vseh amandmajev k členom predloga zakona poslanske skupine SDS, NSi in SMC. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 4. člen in amandma k temu členu. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 5. in 6. člen, h katerima ni vloženih amandmajev. Razprave ni.</font><br/>
<br/>
<font size="4">	Prehajamo na 7. člen in amandma k temu členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 8. člen in amandma k temu členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Tudi k 9. členu imamo vložen amandma. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 10. člen in amandma k temu členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 11. člen, h kateremu ni vloženega amandmaja. </font><br/>
<br/>
<font size="4">	Prehajamo na 12. člen in amandma k temu členu.</font><br/>
<br/>
<b><font size="4">24. TRAK: (DAG) – 15.55</font></b><br/>
<br/>
<b><font size="4">	</font></b><font size="4">(nadaljevanje) Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 13. člen in amandma k temu členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 14. člen in amandma k temu členu. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 15. in 16. člen, h katerima ni vloženih amandmajev. Ni razprave.</font><br/>
<br/>
<font size="4">	Prehajamo na 17. člen, kjer imamo amandma. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem člene od 18 do vključno 20, h katerim ni vloženih amandmajev. Razprave ni, zato jo zaključujem. </font><br/>
<br/>
<font size="4">	V skladu s prej sprejeto odločitvijo odbora prehajamo na glasovanje o vseh členih predloga zakona skupaj. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da so členi predloga zakona sprejeti.</font><br/>
<font size="4"> </font><br/>
<font size="4">	S tem zaključujem obravnavo predloga zakona na Odboru za finance. Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da poročilo odbora na plenarni seji Državnega zbora podam sam. </font><br/>
<br/>
<font size="4">	Zaključujem 2. točko dnevnega reda. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O UPRAVLJAVCIH ALTERNATIVNIH INVESTICIJSKIH SKLADOV, SKRAJŠANI POSTOPEK.</font></b><br/>
<b><font size="4">	</font></b><font size="4">Tudi v tem primeru je predlagatelj zakona Vlada. Kolegij predsednika Državnega zbora je na 112. seji, 2. julija letos, odločil, da se zakon obravnava po skrajšanem postopku. </font><br/>
<font size="4">	K obravnavi te točke so vabljeni predstavnice in predstavniki Ministrstva za finance, Agencije za trg vrednostnih papirjev in Zakonodajno-pravne službe. </font><br/>
<font size="4">	Dodatno gradivo, ki smo ga prejeli k temu predlogu zakona, je mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. </font><br/>
<font size="4">	Rok za vlaganje amandmajev je potekel 1. septembra 2021, amandmaje pa so vložile Poslanske skupine SDS, SMC in NSi, in sicer k sedmim členom. </font><br/>
<br/>
<font size="4">	Začenjam </font><b><font size="4">drugo obravnavo</font></b><font size="4"> predloga zakona. </font><br/>
<font size="4">	Besedo dajem predstavnici Ministrstva za finance, državni sekretarki Maji Hostnik Kališek. </font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">MAJA HOSTNIK KALIŠEK: </font></b><font size="4">Hvala.</font><br/>
<font size="4">	S predlogom zakona, ki je pred vami, se v slovenski pravni red v delu, ki ureja upravljavce alternativnih investicijskih skladov, prenašata dve direktivi Evropske unije, in sicer Direktiva 2019/1160 v zvezi s čezmejno distribucijo kolektivnih naložbenih podjemov ter Direktiva 2019/2034 o bonitetnem nadzoru investicijskih podjetij. </font><br/>
<font size="4">	Tokratne predlagane spremembe in dopolnitve Zakona o upravljavcih alternativnih investicijskih skladov so del ukrepov Evropske komisije, s ciljem omogočiti enake konkurenčne pogoje med kapitalskimi trgi Evropske unije, odpraviti ovire za prosto gibanje enot alternativnih investicijskih skladov ter zagotoviti večjo zaščito vlagateljev. Predlog zakona tako uvaja predhodno trženje upravljavcev alternativnih investicijskih skladov, s katerim bodo upravljavci lahko predhodno preverili, ali pri profesionalnih vlagateljih obstaja interes za vlaganje v alternativne investicijske sklade. </font><br/>
<font size="4">	</font><br/>
<b><font size="4">25. TRAK: (ŠZ) – 16.00</font></b><br/>
<br/>
<font size="4">	(nadaljevanje) S spremembo se določajo tudi pogoji za preklic trženja enot alternativnih in investicijskih skladov, saj ti pogoji znotraj EU doslej niso bili enotno urejeni, kar je povzročilo zmedo na kapitalskem trgu. Tokratna novela podrobneje ureja obveščanje agencije za trg vrednostnih papirjev o spremembah pomembnih dejstev in določa 15 dnevni rok, v katerem mora agencija obvestiti upravljalca alternativnih in investicijskih skladov, da ne sme uvesti načrtovane spremembe, v primeru, da potem upravljalec ne bi več izpolnjeval pogojev iz predpisov, ki urejajo poslovanje upravljalca tega sklada. Nadalje predlog zakona usklajuje pogoje za minimalni kapital upravljalca sklada, kot to določa direktiva 2019/2034. Spremembe so tudi pri opredelitvi profesionalne stranke, ki se uskladi z evropsko zakonodajo, saj so različne definicije predstavljale težavo pri neposredni obravnavi o uporabi evropsko zakonodajo, ki določa posamične obveznosti glede trženja neprofesionalnim strankam. Primarni cilj te novele je torej uskladitev s pravnim redom Evropske unije. Predlagam, da predlog zakona podprete.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka.</font><br/>
<font size="4">	Na vrsti je predstavnica Zakonodajno-pravne službe, gospa Valentina Marolt. </font><br/>
<font size="4">Prosim.</font><br/>
<br/>
<font size="4">	</font><b><font size="4">VALENTINA MAROLT:</font></b><font size="4"> Hvala za besedo.</font><br/>
<font size="4">	Zakonodajno-pravna služba je predlog zakona proučila z vidika svojih pristojnosti in dala k njemu pisno mnenje. O mnenju smo dali pripombe k posameznim členom z namenom doseči notranjo skladnost predloga zakona in njegovo večjo jasnost in določnost. Vloženi amandmaji večinoma upoštevajo pripombe z našega mnenja, naša služba pa bo pred objavo zakona v Uradnem listu o sodelovanju s predlagateljem opravila še obširnejšo končno redakcijo besedila, da bodo vsi členi med seboj usklajeni.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa Marolt.</font><br/>
<font size="4">	Kolegice in kolegi, odboru predlagam, da v skladu s tretjo alinejo 128. Člena Poslovnika Državnega zbora, potem ko bomo opravili razpravo o členih, glasujemo o vseh členih skupaj. Ali kdo temu nasprotuje? Ne. Zato prehajamo na razpravo in odločanje o členih ter vloženih amandmajih. Amandmaji so vsi od istih predlagateljev, predlagatelji pa so Poslanske skupine SDS, NSi in SMC. </font><br/>
<font size="4">Razpravo začenjam oziroma jo začenja poslanec Luka Mesec. Prosim.</font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Ja, hvala lepa.</font><br/>
<font size="4">	Zdaj v Levici razumemo, da tukaj gre za prenašanje evropske direktive, ampak zakona ne bomo podprli. Glavna rešitev tega zakona, ki nasprotujemo pa je, da se alternativni in investicijski skladi oziroma regulacija teh skladov spreminja na način, da ne bodo več tja lahko vlagali samo profesionalni vlagatelji z večjimi vložki, kot so na primer velika podjetja, zavarovalnica, kolektivni podjemi in tako naprej, ki morajo seveda izpolnjevati tudi številne pogoje iz Zakona o trgu finančnih papirjev in pa iz zakona o upravljalcih alternativnih in investicijskih skladov, pač pa se po novem določa, da lahko alternativni skladi tržijo svoje storitve tudi neprofesionalnim vlagateljem. Tukaj se je treba zavedati, da gre za dva problema. Prvič, na mikro ravni gre za spodbujanje visoko tveganih naložb med nepoučenimi vlagatelji oziroma neprofesionalnimi vlagatelji, na makro ravni pa gre za spodbujanje bega kapitala iz slovenskih bank. </font><br/>
<font size="4">V bankah se namreč kopičijo depoziti slovenskih gospodinjstev in verjetno se bo marsikdo, če bo imel prihranke večje od 50 tisoč evrov na bankah odločil, da bo namesto tega rajši vložil v bolj donosno in bolj tvegano naložbo v alternativni in investicijski sklad. Zdaj, problematična je tudi dejavnost s katero se ti skladi ukvarjajo. Nenazadnje gre za številne nepremičninske sklade med njimi in če pogledamo slovenske nepremičninske trge, sploh trg na obali in v Ljubljani vidimo, da se ta dva že zdaj pregrevata, da ljudje in podjetja in skladi že zdaj stanovanj v teh krajih ne razumejo več kot bivališč, pač pa kot investicije in cene letijo v nebo, s tem ko se bo razširila možnost alternativnim in investicijskim skladom vlaganje v nepremičnine v teh krajih, pa v bistvu temu nepremičninskemu balonu, ki se kuha pri nas prilivamo olje na ogenj, kar bo imelo dve negativni posledici.</font><br/>
<br/>
<b><font size="4">26. TRAK: (ŠZ) – 16.05</font></b><br/>
<br/>
<font size="4">	(nadaljevanje) Prva negativna posledica je, da bodo stanovanja še bolj nedostopna kot so že zdaj, seveda tukaj kontra argument, češ saj bodo te skladi tudi gradili, ampak do zdaj se ni izkazalo, da bi bilo veliko zanimanja med takimi vlagatelji za gradnjo novih stanovanj, sploh ne novih dostopnih stanovanj, pač pa gre več ali manj za kupovanje stanovanj v delih mesta, kjer se ocenjuje, da bodo cene letele v nebo še naprej ali pa za gradnjo luksuznih nepremičnin, kakršen je tam bližnji Šumi in pa tale dvorec, kako se že imenuje »Šalemberg« če se ne motim in tako dalje, kar pomeni, kot sem rekel, da nepremičnine postajajo vse bolj dostopne, po drugi strani pa se je treba zavedati, da je investicijska politika alternativnih investicijskih skladov taka, da uporabljajo finančni vzvod. Finančni vzvod se po navadi giblje od 20 do 60 % vrednosti portfelja, kar pomeni da je nekje od nekaj manj kot četrtine, pa do nekaj več kot polovice kapitala dolžniškega, cel poslovni model pa temelji na prepričanju, da če se spet pogovarjamo o nepremičninah, da se rast cen nepremičnin ne bo ustavila, kar je problematično seveda, če se ne, ker bodo nepremičnine vse bolj dostopne in je problematično, če se ustavi, kot se je leta 2007 na ameriškem hipotekarnem trgu, ko se je sprožila kriza, ki je zlomila oziroma pahnila obe strani Atlantika v finančno zelo neugodne položaje, kar smo potem morali reševati z milijardami državnega denarja tudi pri nas. Zdaj ugovor bo verjetno tukaj, da je obseg sredstev upravljanja alternativnih in investicijskih skladov v Sloveniji razmeroma majhen. Leta 2020 je znašal 228 milijonov evrov, kar res ni veliko, je pa treba povedati, da je v primerjavi z letom 2019, v letu 2020 obseg teh sredstev narastel za 34,7 %, se pravi tretjinski skok v enem letu. Tako, da naše stališče je, da bi morali biti te skladi strogo regulirani, da bi morali od dejavnosti, kjer so špekulativne naložb škodljive, govorim konkretno o stanovanjih jih odvračati in pa da se tukaj odpirajo vrata za beg kapitala iz domačih bank. Namreč, če ponovim prejšnjo poanto, vsaj dva razloga obstajata, zakaj bi se marsikdo raje za to odločil, prvi je seveda višja donosnost, drugi pa je, če se spet pogovarjamo o nepremičninah, investicije v nepremičnine so danes bistveno bolj zanimive, kot varčevanje na banki. V času negativnih obrestnih mer namreč na banki plačuješ ležarino in med ljudmi obstaja, sploh zaradi politike, evropske centralne banke in ameriškega feed-a strah pred inflacijo. V kolikor greš nalagati denar v nepremičninski trg, ki raste, se pa izogneš tako ležarinam, kot strahu pred inflacijo, pa še donosno je. </font><br/>
<font size="4">Tako, da to kar se s tem zakonom odpira, vidimo kot družbeno škodljivo v marsikaterem pogledu, zato mu bomo nasprotovali.</font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Nadaljujemo z razpravo. </font><br/>
<font size="4">Besedo ima poslanec Dušan Verbič. Prosim.</font><br/>
<font size="4">	</font><br/>
<b><font size="4">	MAG. DUŠAN VERBIČ (PS SMC):</font></b><font size="4"> Še enkrat hvala za besedo, predsednik. </font><br/>
<font size="4">Zdaj s spoštovanim kolegom se nekako ne morem strinjati glede obrazložitve, da se tovrstne zadeve ne da v naš pravni red, predvsem glede mojega stališča, ki je res kar drugačen. Prav gotovo bom nekako ponovil že tisto, kar sem izrekel v predhodni točki in sicer sem velik zagovornik, da se kapitalski trgi, ne samo v Republiki Sloveniji, nasploh v Evropski uniji in tudi širše še bolj nekako bolj delujejo. Prav gotovo pa je eden od pomembnih elementov delovanja kapitalskih trgov tako imenovani alternativni investicijski skladi. In preprosto moramo se zavedati nekaj. Katerakoli vlaganja za njih, lahko rečemo da obstoji določeno stopnjo tveganja.</font><br/>
<br/>
<b><font size="4">27. TRAK: (ŠZ) – 16.10</font></b><br/>
<br/>
<font size="4">	(nadaljevanje) Moram priznati, da nekako podpiram, da je tudi direktiva in ta prenos v slovenski pravni red, da je možnost vlagati v alternativne in investicijske sklade ne samo profesionalnim, če lahko temu tako rečem subjektom, ampak tudi neprofesionalnim. Dejstvo je, da prihranki ali kakorkoli, ki jih vsak ima, če jih ima, je prav, da se sam odloči ali bo oplemenitil svoja sredstva ali svoj kapital, če lahko temu tako rečem, ne razlikujem med pravno in fizično osebo. Je pa še kako pomembno in tukaj bom še enkrat ponovil ali v slovenskem pravnem, recimo temu finančno-pravnem redu, prostoru, delujejo regulatorji tako kot morajo. In tukaj je ponovno izpostavljena Agencija za trg vrednostnih papirjev in pričakujem, da bodo najmanj toliko, če ne še bolj pozorni pri kakršnikoli aktivnosti delovanja teh alternativnih investicijskih skladov in tisto, kar je bilo že uvodoma rečeno iz strani predstavnice izvršilne veje oblasti, mislim da je res ključno, da alternativni investicijski skladi, da imajo možnost preveriti pri potencialnih profesionalnih vlagateljih, če sploh obstaja interes za vlaganje. In tukaj je tisti, recimo največji problem pri morebitnih zlorabah samih vlagateljev teh alternativnih investicijskih skladih. Če končam, kot rečeno za oživitev kapitalskih trgov so potrebne tovrstne evropske direktive in seveda je potrebno tudi, da države članice tovrstne direktive implementirajo v svoj pravni red, zato podpiram ta predlog zakona, kot tudi vložene amandmaje, za katere je Zakonodajno-pravna služba dobronamerno opozorila in se odpravljajo določene slabosti v smeri, da bo čim manjši riziko, kar se tiče samih vlagateljev.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Dovolite, kolegice in kolegi še meni krajšo razpravo. Danes imamo na dnevnem redu še zanimive, glede na tole točko dnevnega reda, točke, ki se jim pravi letno poročilo o delu Agencije za trg vrednostnih papirjev in pa letno poročilo o delu Odbora za finančno stabilnost. Govorimo namreč o tem, koliko so posamezniki v Sloveniji nagnjeni k tveganju pri investiranju izvedene oblike finančnih instrumentov. Mi smo prej zasledili informacijo, da je denimo investiranje v vzajemne sklade v letu 2020 narastlo za 148 milijonov glede na leto prej, kar pomeni 7,1 % rast. Agencija za trg vrednostnih papirjev opozarja, da je vrednost alternativnih investicijskih skladov resda samo 299 milijonov evrov ob koncu leta 2020, da pa je v enem letu narastla za 34 %. Osebno mislim, da gre tu predvsem za tisto, čemur se pravi posameznikov odnos do tveganja, odnos do potencialnih izgub oziroma odnos do potencialnih pridobitev. In če pogledamo samo podatek o gibanju vložkov v vzajemne sklade in to primerjamo z opozorili Odbora za finančno stabilnost, ki ves čas opozarjajo, da gre za zelo visoko tveganje v teh inštrumentih in da to visoko tveganje tudi ohranja, perspektivo vnaprej, potem verjetno lahko rečemo, da je pri določenem delu Slovencev izrazito odprta ta pripravljenost tvegati, tvegati tudi izgube. Vprašanje pa je seveda ali je to tveganje izgub možno regulirati do konca in na način, da posamezniki ne bi delovali proti samim sebi. To verjetno ne bo mogoče in meni se zdi, zlasti z vidika razvoja kapitalskega trga, da je tovrstno evropsko regulacijo potrebno prenesti v slovensko zakonodajo, to je tako ali tako samo po sebi umevno in da predvsem je v perspektivi, da se tovrstno trgovanje razširi ravno zaradi tega, da se kapitalski trg na slovenskem učvrsti. </font><br/>
<br/>
<b><font size="4">28. TRAK: (ŠZ) – 16.15</font></b><br/>
<br/>
<font size="4">	(nadaljevanje) Gospod Damjanovič, predstavnik za Agencije za trg vrednostnih papirjev, izvolite, imate besedo.</font><br/>
<br/>
<font size="4">	</font><b><font size="4">PRIMOŽ DAMJANOVIČ:</font></b><font size="4"> Najlepša hvala.</font><br/>
<font size="4">	Mogoče samo ena kratka obrazložitev glede definicije neprofesionalnih strank. Glede na obstoječ režim zakon celo nekoliko zaostruje pogoje za definicijo vlagateljev in sicer, zdaj bom pojasnil zakaj, saj ni enostavno to pojasniti, ampak se bom potrudil. In sicer, v obstoječem sistemu so kot profesionalni vlagatelji upoštevane…</font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR</font></b><font size="4">: Jaz vas prosim samo, da malo bližje mikrofonu govorite.</font><br/>
<br/>
<font size="4">	</font><b><font size="4">PRIMOŽ DAMJANOVIČ:</font></b><font size="4"> Tako, v obstoječem sistemu, torej v javnem sistemu, med profesionalne vlagateljev spadajo vse profesionalne stranke, ki so določene kot take že po zakonu, torej zavarovalnice banke, tako kot ste naštel in potem se pod profesionalne stranke kvalificirajo tudi nekateri drugi vlagatelji, ki jih definira zgolj to, da vložijo recimo nad 150 tisoč evrov in se šteje kot recimo bogati posamezniki ali pa nad 50 tisoč evrov, če so skladi bolj regulirani. Zdaj pa ta novela sledi evropski definiciji, ki pravi, da vsi tisti, ki ne spadajo pod to splošno definicijo, torej to zavarovalnice, banke in tako naprej, vsi se štejejo za neprofesionalne stranke. Torej je nekako ista stvar, samo malo drugače je definirana. In zdaj ta novela recimo črta neko, bom rekel velikodušno določbo, da se lahko zgolj registrirani skladi, ki jih mi recimo ne nadziramo, zbirali kapital strank, če so te vložile vsaj 150 tisoč evrov. Tega zdaj ne bodo smeli več početi. Lahko bodo zbirali samo še kapital, bom rekel temu čisto profesionalni / nerazumljivo/, torej zavarovalnic, bank in tako naprej. Medtem ko denar profesionalnih strank oziroma neprofesionalnih strank bodo pa lahko zbirali zgolj tisti skladi, ki jih mi nadziramo in ta limit je postavljen pa na 50 tisoč evrov. Tako da na nek način se stvar celo malo bolj zaostruje glede na obstoječ režim, ker namreč v Evropi je postavljen tak standard, da načeloma so te skladi dovoljeni samo za profesionalne stranke, medtem ko nacionalnim državam je pa dopuščeno, da lahko stvari uredijo tudi na način, da so v nekem ožjem segmentu, pa dopustijo tudi neprofesionalnim strankam in vsaka država je to recimo izkoristila in ima neke svoje pogoje, pod katerimi je lahko naložbe dopustiti tudi tem strankam iz Slovenije je recimo ta pogoj ta, da mi moramo takšen produkt licencirati, torej ne more biti to katerikoli produkt. To je recimo eno pojasnilo. Drugo pa glede nepremičninskih skladov, ki so zadnje čase dosti v medijih in tako popularno delujejo. V Sloveniji imamo trenutno, bom rekel dva nepremičninska sklada in oba nalagata izključno poslovne nepremičnine, torej ne nalagata v stanovanja in tudi recimo, kot sem jaz bil nekje obveščen, niti nimata zdaj kratkoročnih načrtov, da bi nalagala v stanovanja, zato ker se ne želita ukvarjati s tem segmentom, ampak jim je lažje najeti nek, bom rekel poslovni center in imata večje stranke, ki imajo daljnoročne pogodbe glede najemanja, to je za njih bolj enostavno. Tako, da ni strahu, da bi zdaj se šlo v takšne projekte, ki pa niso nič neobičajnega. Recimo v tujini, zdaj so dali za primerjavo v Sloveniji, ko je bilo večkrat danes omejeno, torej vzajemni skladi, torej jussi skladi so nekje tri milijarde 250 milijonov, te so 230 milijonov v Evropi, jussi skladi, ki so primerljivi z vzajemnimi nekje 11 trilijonov, ice pa okoli 6 trilijonov. Torej to razmerje je bistveno bližje, kot je v Sloveniji, zato se tudi ta panoga hitro raste, ker je ni bilo še par let nazaj in jaz mislim, da sčasoma se bodo te stopnje rasti nekoliko umirile.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro, hvala lepa.</font><br/>
<font size="4">	Zaključujem razpravo in prehajamo na 9. člen. K 9. členu imamo vložen amandma. </font><br/>
<font size="4">Prehajamo na odločanje o amandmaju k 9. členu. Začenjam glasovanje. Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem člene od 10 do vključno 18, kjer nimamo vloženih amandmajev. </font><br/>
<font size="4">Ni razprave, zato prehajamo na 19. člen, kjer imamo vložen amandma. Začenjam glasovanje o amandmaju k 19. členu. Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<b><font size="4">29. TRAK: (ŠZ) – 16.20</font></b><br/>
<br/>
<font size="4">	(nadaljevanje) V razpravo dajem člene od 20. do 27., h katerim ni vloženih amandmajev. Ni razprave.</font><br/>
<br/>
<font size="4">	Zato prehajamo na 28. člen in amandma k temu členu. Začenjam glasovanje o amandmaju k 28. členu. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem člena 29. in 30., kjer ni vloženih amandmajev. Ni razprave. </font><br/>
<br/>
<font size="4">	Prehajamo na 31. člen, tu imamo amandma. Glasujemo torej o amandmaju k 31. členu. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 32. člen, h kateremu ni bilo vloženega amandmaja. Ni razprave.</font><br/>
<font size="4"> </font><br/>
<font size="4">	Prehajamo na 33. člen in amandma k 33. členu. Začenjam glasovanje. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 34. člen, h kateremu ni vloženih amandmajev. Ni razprave.</font><br/>
<br/>
<font size="4">	Prehajamo na 35. člen in amandma k temu členu. Začenjam glasovanje. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Prehajamo na 36. člen in amandma k temu členu. Začenjam glasovanje. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem še 37. in 38., h katerima ni bilo vloženih amandmajev. Razprave ni. </font><br/>
<font size="4">	Zaključujem razpravo o členih in amandmajih.</font><br/>
<br/>
<font size="4">	V skladu s prej sprejeto odločitvijo odbora, prehajamo zdaj na glasovanje o vseh členih predloga zakona skupaj. Začenjam glasovanje. Glasujemo.</font><br/>
<font size="4">	Kdo je za? (11 članov.) Kdo je proti? (2 člana.)</font><br/>
<font size="4">	Ugotavljam, da so členi sprejeti.</font><br/>
<br/>
<font size="4">	S tem zaključujem obravnavo predloga zakona na Odboru za finance.</font><br/>
<font size="4">	Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam in na ta način zaključujem 3. točko dnevnega reda. </font><br/>
<br/>
<font size="4">	Prehajamo na 4. točko dnevnega reda. In sicer najprej prosim, da pogledate tam v preddverju dvorane, če je tukaj prisoten gospod Pirc. / oglašanje iz dvorane/ Je. Potem ga prosim povabite v dvorano.</font><br/>
<font size="4">Prehajamo na </font><b><font size="4">4. TOČKO DNEVNEGA REDA - POROČILO GLEDE OPRAVLJENEGA NADZORA DRUŽBE ZA UPRAVLJANJE TERJATEV BANK, D. D., TER IZDANIH PISNIH USMERITEV ZA OBDOBJE OD 1. 1. DO 31. 3. 2021.</font></b><br/>
<font size="4">	V okviru te točke gre za obravnavo poročila na podlagi drugega odstavka 4. člena Zakona o ukrepih Republike Slovenije za krepitev stabilnosti bank. </font><br/>
<font size="4">	K tej točki so vabljeni predstavniki Družbe za opravljanje terjatev bank in predstavniki Ministrstva za finance.</font><br/>
<br/>
<b><font size="4">30. TRAK: (ŠZ) – 16.25</font></b><br/>
<br/>
<font size="4">	(nadaljevanje) Za uvod dajem besedo predstavniku Družbe za upravljanje terjatev bank, gospodu Mateju Pircu, izvršnemu direktorju. </font><br/>
<font size="4">Izvolite.</font><br/>
<br/>
<b><font size="4">	MATEJ PIRC</font></b><font size="4">: Hvala. Lepo pozdravljeni.</font><br/>
<font size="4">	Glede nato, da gre za poročilo Ministrstva za finance, bi mogoče vseeno kar predal prvo besedo, pa sem jaz na voljo za vprašanja.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro. Hvala lepa.</font><br/>
<font size="4">	Besedo ima torej predstavnica Ministrstva za finance, to je gospa državna sekretarka Maja Hostnik Kališek.</font><br/>
<font size="4">Izvolite.</font><br/>
<br/>
<font size="4">	</font><b><font size="4">MAG. MAJA HOSTNIK KALIŠEK:</font></b><font size="4"> Hvala.</font><br/>
<font size="4">	Ministrstvo za finance je v skladu z Zakonom o ukrepih Republike Slovenije za krepitev stabilnosti bank pristojno za nadzor nad poslovanjem Družbe za opravljanje terjatev bank. Ministrstvo za finance vsake tri mesece s poročilom o nadzoru obvesti vlado in Državni zbor. Tokratno poročilo se nanaša na prvi kvartal leta 2021, s katerim se je vlada seznanila 18. Avgusta 2021 in ga nato posredovala v Državni zbor. Dovolite, da vam v nadaljevanju predstavim nekaj ključnih poudarkov v zvezi z nadzorom oziroma aktualnimi temami, poročila prvega kvartala letošnjega leta. DUTB je v prvem kvartalu zaostajala za zastavljenimi pladnji iz naslova prodaje in premoženja. Tako je v prvem kvartalu leta 2021 ustvarila 21,7 milijonov evrov prilivov iz upravljanja premoženja, kar predstavlja 1 % celotne prenosne vrednosti. Glede na finančni načrt za leto 201 je DUTB v prvem četrtletju realizirala 12 % realizacijo finančnega načrta oziroma 55 % predvidene dinamike za prvo četrtletje letošnjega leta. Skupni stroški poslovanja so v prvem četrtletju znašali 3,3 milijona evrov, kar je 8 % manj kot v primerjalnem obdobju lanskega leta. Skupni stroški poslovanja so bili v prvem četrtletju letošnjega leta za 10 % nižji od načrtovanih. Prav tako je negativen trend števila zaposlenih v prvem kvartalu leta 2021. DUTB je v prvem kvartalu uspešno obvladovala stroške in število zaposlenih, saj so dosežene vrednosti nižje od sprejetega načrta za to obdobje. V opazovanem obdobju je DUTB spremenila oziroma posodobila večje število internih aktov. Ministrstvo za finance meni, da je za namen zagotavljanja preglednosti poslovanja, korporativne varnosti in sledljivosti poslovnih odločitev DUTB bistveno, da so interni akti ustrezni, pregledni in da predstavljajo podlago za delovanje služb DUTB. Glede vpliva transakcij DUTB na saldo sektorja države je potrebno izpostaviti, da je Ministrstvo za finance prejete podatke preračunalo skladno z navodili ESA metodologije in ugotovilo, da preračunani transakciji DUTB tako v tekočem obdobju pozitivno prispevajo k saldu sektorja država. V prvem kvartalu je DUTB odplačala 26,2 milijona evrov glavnic, ki predstavljajo v tem obdobju zapadla redna odplačila glavnic. V letu 2021 se je zadolženost družbe v primerjavi s stanjem dolga  na dan 31. Decembra 2020 znižala za 6,6 %. Dolg DUTB je konec marca 2021 znašal 369 milijonov 947 tisoč 369 evrov, kar pomeni, da je bilo odplačanega že 76,3 % dolga. Pandemija covid-19 je vplivala na poslovanje družb in premoženja, ki jih ima DUTB v portfelju. V letošnjem letu se ne glede na to zmanjšujejo potrebe po dodatni likvidnosti teh družb s strani DUTB kar zmanjšuje pritiske na likvidnost družbe. Vpliv na dinamiko prilivov iz premoženja pa še vedno ostaja. Glede likvidnostne rezerve je potrebno pojasniti, da je bila ta konec prvega kvartala letošnjega leta najnižja od časa pandemije covid-19. Znižanje likvidnostne rezerve zaradi odplačil dolga ter predvsem zaradi slabših prilivov in z upravljanja s premoženjem. DUTB je v prvem četrtletju ustvarila 3,8 milijona evrov prilivov iz upravljanje premoženja iz nepremičninskega portfelja. S tem je družba močno zaostajala za načrtom prodaje lastniških nepremičnin, ki je za prvo četrtletje letošnjega leta predvidevala 12 milijonov evrov ustvarjenih prilivov iz nepremičninskega portfelja. Glede tega je treba pojasniti, da DUTB planira prilive iz portfelja nepremičnin zaradi dolgotrajnih prodajnih postopkov na polletnem nivoju in jih proporcionalno razdeli po posameznih mesecih. Oteževalno okoliščino pri prodajnih aktivnostih s področja nepremičnin je v prvem kvartalu predstavljalo tudi trajanje epidemije in prepoved izvajanja ogledov nepremičnin na terenu.</font><br/>
<br/>
<b><font size="4">31. 	TRAK: (ŠZ) – 16.30</font></b><br/>
<br/>
<font size="4">	(nadaljevanje) Glede na že predpisane prodajne pogodbe in prodajne postopke v zaključni fazi DUTB ocenjuje, da bo zaostanek prilivov na področju nepremičnin v naslednjih mesecih bistveno zmanjšan. Skladno s sprejetim finančnim načrtom je DUTB v prvem četrtletju leta 2021 pričakovala 13,9 milijonov evrov prilivov iz portfelja terjatev, ustvarila pa je 17,9 milijonov evrov prilivov, kar pomeni, da je presegla plan iz tega naslova za 29 %.</font><br/>
<font size="4">	Hvala za vašo pozornost.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa državna sekretarka. </font><br/>
<font size="4">	Gospe poslanke, gospodje poslanci, odpiram razpravo o predloženem poročilu. </font><br/>
<font size="4">Najprej je na vrsti poslanec Primož Siter. Prosim.</font><br/>
<br/>
<font size="4">	</font><b><font size="4">PRIMOŽ SITER (PS Levica):</font></b><font size="4"> Hvala lepa, spoštovani predsednik za besedo. </font><br/>
<font size="4">	Najprej razumem, da poročilo, ki ga imamo na mizi pokriva časovno obdobje od 1. januarja do 31. decembra, pa se bom spoštovani predsednik vzel malce širši časovni razpon, zato da tudi bolj generalno razumemo delovanje DUTB in v končni fazi, da poročilo, ki ga imamo pred sabo aktualiziramo tudi v današnjem, v bistvu tem tekočem obdobju.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospod poslanec, mi imamo točno določeno točko dnevnega reda in mi prosim vas preden začnete poveste kako široko pa vi nameravate to zadevo kontekstualizirati, mislim v časovnem obdobju.</font><br/>
<br/>
<font size="4">	</font><b><font size="4">PRIMOŽ SITER (PS Levica):</font></b><font size="4"> Časovno jo bom potegnil od obdobja, ki ga imamo na mizi, torej od 1. januarja do 31. decembra, pa do danes. Jaz mislim, da to ne bi smel biti problem, je pa ključno da razumemo delovanje DUTB, v končni fazi je pa tudi celoletno poslovanje nekaj s čimer se mora…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Poglejte, mi imamo situacijo, da govorimo o…</font><br/>
<font size="4">	</font><br/>
<font size="4">	</font><b><font size="4">PRIMOŽ SITER (PS Levica):</font></b><font size="4"> Glejte en zelo konkreten, spoštovani predsednik, en zelo konkreten / izklopljen mikrofon/</font><br/>
<br/>
<font size="4">	</font><b><font size="4">PREDSEDNIK ROBERT POLNAR</font></b><font size="4">: Ne, jaz vam ne dovolim zdaj da govorite, ker jaz govorim, to je prva stvar. Druga stvar pa, mi danes govorimo o gospodarski družbi, ki ima zelo jasno določen rok trajanja in ta rok trajanja je 31. december 2022. Imamo tudi zelo točno določen dnevni red in časovno določeno od kdaj do kdaj obravnavamo nadzor Ministrstva za finance. Ministrstvo za finance je tudi podalo poročilo v tem okviru. Jaz načeloma, če vi želite kakršnekoli odgovore od izvršnega direktorja gospoda Pirca in se nanašajo na obdobje izven 1. januar do 31. december 2021 lahko odobrim to razpravo, ne morem pa odobriti razpravo, ki bi šla v pretirano širino. </font><br/>
<font size="4">Gospod Siter, izvolite, nadaljujte.</font><br/>
<br/>
<font size="4">	</font><b><font size="4">PRIMOŽ SITER (PS Levica):</font></b><font size="4"> Ja, hvala lepa.</font><br/>
<font size="4">	V bistvu bom s prstom pokazal na, kot bi rekli na oni strani luže slona v sobi. V medijih se je namreč prejšnji teden izpostavilo eno novo, da rečem afero slabe banke, ko je država že, se pravi pred osmimi leti ustanovila slabo banko, nanjo prenesla torej več milijard nasedlih posojil, finančnih holdingov, tajkunov in tako naprej, je tudi z zakonom prepovedala, da bi to zaseženo premoženje prodajala v roke prvotnih dolžnikov. Seveda pa so prvotni dolžniki začeli se stegovati preko raznih slamnatih naslovov po svojem preteklem premoženju in stvar je zelo sveža, stvar je zelo aktualna. Do suma izvajanja neke take sporne prakse je prišlo pri prodaji trgovsko poslovnega centra Nova v središču Velenja. Ta je, neka javna skrivnost je, da gre tukaj za nekaj domicilj ali pa štab Tomaža Ročnika, sicer bankrotiranega tajkuna oziroma enega najpremožnejših Slovencev. Vrsto let je bil gospod Ročnik lastnik gradbenih, nepremičninskih, pekarskih celo podjetij, njegovo poslovno omrežje je bilo tesno povezano s PRO banko, ki jo je takrat zelo priročno vodila njegova sestra, ko je propadla, ta banka je pa potem, bankrotiral pa je tudi sam, banke so mu pa potem zasegle večji del njegovega premoženja. Toliko se pravi za nek throwback v preteklost oziroma kontekst. Zdaj pa, Velenjski center Nova je iz rok, torej v tem procesu prešel v last DUTB. Ta ga je letos spomladi, torej govorimo o obdobju, ki ga danes obravnavamo začela prodajati, </font><br/>
<br/>
<b><font size="4">32. TRAK: (ŠZ) – 16.35</font></b><br/>
<br/>
<font size="4">	(nadaljevanje) portal Necenzurirano pravi, poroča, da je pri tej prodaji dobila pet ponudb in da je najbolj ugodno oddalo podjetje Ventuira iz Bohinjske Bistrice, pri čemer naj bi šlo za kupca, ki da je tesno povezan z Ročnikom. Torej imamo to tesno in sumljivo bližino, ki jo sicer zakon preprečuje oziroma pri katerem zakon pravi, da se naj ne bi v praksi izvajajo, torej prehajanje premoženja iz DUTB v roke prvotnih lastnikov oziroma dolžnikov. In to podjetje, vprašanje ali je sploh sposobno takšno stvar speljati, proizvaja naprave za odpraševanje in industrijsko filtracijo zraka. Do zdaj se ni ukvarjalo z nepremičninskimi posli za nakup centra Nova nima dovolj lastnega denarja, za nakup proizvodnjih prostorov v Bohinjski Bistrici se je pri SID banki je najelo za 1,6 milijona evrov posojil, ki da jih bo odplačevala naslednjih deset let. Kljub temu pa je pripravljeno za ta velenjski objekt, velenjski center plačati torej dva milijona evrov. Vprašanje se pojavlja zakaj bi se takšno podjetje iz Bohinjske Bistrice, ki je lani ob manj kot treh milijonov evrov prihodkov ustvarilo 60 tisoč evrov dobička, sploh zakaj bi vložila v takšna sredstva, torej dva milijona v nakup nekega trgovskega centra, na drugem koncu Slovenije. In zdaj, moje vprašanje. Nedavno torej so mediji poročali, da DUTB do 19. avgusta še ni dal soglasja k temu poslu. Ali je upravni odbor že odločal o sklenitvi tega posla, ki torej sega v obravnavano obdobje, ali so bile s strani DUTB temeljito preverjene potencialne sporne, lastniške povezave in morebitni konflikti interesov, ker, spoštovane kolegice in kolegi, ko govorimo o upravnem odboru, je treba nakazati na potencialno spornost posla, predvsem glede na dejstvo, da bo o tem poslu, torej zadnjo besedo imel upravni odbor DUTB, v katerem pa zelo priročno zopet sedi nekdanja dolgoletna tesna Ročnikova sodelavka, neizvršna direktorica Alenka Urnaut Ropoša, ki je bila direktorica dveh njegovih nepremičninskih podjetij in ene pekarske družbe. Za Ročnika je poročajo vodila številne nepremičninske projekte, sodelovala pa je tudi pri gradnji centra v Velenju, tik pred dokončnim zlomom Ročnikovega imperija pa je šla po svoje. Jaz tukaj vidim strašanski konflikt interesov, jaz vidim eno zelo jasno nastavljeno osebno poslovno mrežo in vprašanje je kako boste torej na slabi banki preprečili potencialen konflikt interesov znotraj upravnega odbora, ki bo o tovrstnih poslih, ki so lahko apriori že nezakoniti, tudi končno odločal.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod poslanec.	</font><br/>
<font size="4">	To seveda vse pod predpostavko, da to kar ste vi iz medija povzeli, dejansko tudi drži. </font><br/>
<font size="4">Gospod Pirc, izvolite, prej ste nakazali da želite odgovoriti. Imate besedo, prosim.</font><br/>
<br/>
<font size="4">	</font><b><font size="4">MATEJ PIRC:</font></b><font size="4"> Hvala.</font><br/>
<font size="4">	Ja, se bom navezal na besede predsednika odbora, se pravi vse to seveda pod predpostavko, da drži, kar je bilo povedano, predvsem pa tudi bi izpostavil, da naslov članka je bil tak kot ste omenili, kdor si je pa prebral članek je pa lahko videl, da ni prišlo do nobenega posla še in da je afera predvsem namišljena ali pa mogoče z nekim drugim namenom lansirana. Tako, da DUTB ima zelo stroga pravila poslovanja, ne glede na to, da na leto opravi več 100 transakcij, tako z nepremičninami, kot terjatvami in pa lastniškimi deleži so te transakcije podvržene strogim pravilom, ki so vsako leto še dodatno zaostrujejo tudi po sklepih upravnega odbora, ki želi transparentno poslovanje in pa tudi zakonito, tako da lahko zagotavljam, da so bile vse transakcije </font><br/>
<br/>
<b><font size="4">33. TRAK: (ŠZ) – 16.40</font></b><br/>
<br/>
<font size="4">	(nadaljevanje) današnjega dneva podvržene vsem tem kontrolam, pravilnikom in pa tudi odločanju na pristojnih odborih, ki jih je več in ki skrbno preučijo vsako transakcijo. Glede samega prodajnega postopka pa ne morem dati več podatkov, ker je prodajni postopek še v teku.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro, hvala lepa.</font><br/>
<font size="4">	To je zdaj bilo eksplicitno povedano. Če bo ta prodajni postopek zaključen v tretjem četrtletju, bo to potem predlog oziroma obravnava poročila za obdobje tretjega četrtletja ali pa morda kasneje, četrtega četrtletja leta 2021. </font><br/>
<font size="4">Prijavljena je še poslanka Andreja Zabret, za njo sem sam na vrsti, potem pa še poslanec Dušan Verbič. </font><br/>
<font size="4">Kolegica Andreja Zabret, prosim, imate besedo.</font><br/>
<br/>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala za besedo, predsednik.</font><br/>
<font size="4">Lep pozdrav vsem.</font><br/>
<font size="4">	Ja zdaj iz poročila, ki je državna sekretarka rekla, če sem si prav zapomnila, da je kar večji del premoženja DUTB že dobil povrnjenega, mislim da je bilo rečeno okoli 76,3 % premoženja. Zdaj pred kratkim oziroma 2. septembra smo lahko tudi v medijih zasledili članek, da je v bistvu letos marca že v bistvu SDH oziroma DUTB izpolnil pogoj, kjer je…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Verjetno mislite tako…</font><br/>
<br/>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> …prodal več kot 75 % …</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> …da lahko Vlada zahteva ukinitev, to verjetno mislite.</font><br/>
<br/>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Tako, tako. Zdaj vemo, da po samem zakonu se izteče konec leta 2022 ukinitev DUTB, lahko pa vlada predlaga Državnemu zboru tudi njeno ukinitev, če DUTB proda več ko 75 % prevzetih obveznosti, kar pa naj bi se zgodilo že letos konec marca. Tako, da me zanima če vlada kaj razmišlja o tem. Vemo, da je tudi v bistvu vlada namerava DUTB z SDH-jem združiti v okviru ustanovitve demografskega sklada pa trenutno ta projekt tudi stoji, ker očitno v Državnem zboru ni bilo dovolj glasov za sprejetje Zakona o demografskem skladu, kar se sicer osebno strinjam, ker mislim da sam Zakon o demografskem skladu ni dober in je škodljiv za Slovenijo. Zato me zanima ali vlada razmišlja zdaj kaj o predčasnem prenosu preostalega premoženja na SDH ali bo počakala do zakonske ukinitve DUTB-ja, pa bi prosila, če mi lahko državna sekretarka kaj več pove, če ima morda kakšno informacijo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa poslanka.</font><br/>
<font size="4">	Državna sekretarka Maja Hostnik Kališek, izvolite, imate besedo.</font><br/>
<br/>
<font size="4">	</font><b><font size="4">MAG. MAJA HOSTNIK KALIŠEK:</font></b><font size="4"> Hvala.</font><br/>
<font size="4">	Drugi odstavek 36-ega odstavka Zakona o ukrepih za stabilnost bank pomeni diskrecijsko pravico vlade o morebitni ukinitvi DUTB, če bi DUTB prodala več kot 75 % prevzetih obveznosti in tudi vlada na podlagi tega člena ni odločala, ker je v postopku v Državnem zboru Zakon o nacionalnem demografskem skladu, ki ukinja določbe zakona o ukrepih za stabilnost bank. Ta v 75. členu določa, da pravice in obveznosti DUTB preidejo na nacionalni demografski sklad, ob uveljavitvi Zakona o nacionalnem demografskem skladu. Zaradi navedenega je potrebno najprej sprejeti v Državnem zboru odločitev glede Zakona o nacionalnem demografskem skladu.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka.</font><br/>
<font size="4">	Nadaljujemo z razpravo. Najprej bom sam kratko razpravljal, za menoj pa je še gospod poslanec Dušan Verbič.</font><br/>
<font size="4">	Na podlagi poročila o poslovanju v prvem trimesečju letošnjega leta družbe za opravljanje terjatev bank lahko ugotovimo, da je bil zabeležen kar drastičen zaostanek za planom prodaje premoženja, kar verjetno tudi ni tako silno presenetljivo, glede na to, da je bil to čas najostrejše epidemije, da sta bili na drugi strani zabeleženi pozitivni krivulji pri obvladovanju </font><br/>
<br/>
<b><font size="4">34. TRAK: (ŠZ) – 16.45</font></b><br/>
<br/>
<font size="4">	(nadaljevanje) stroškov in pri obvladovanju števila zaposlenih. Da je bil dosežen cilj pri razdolževanju družbe za opravljanje terjatev bank, da je bilo pri upravljanju nepremičnin realiziranih samo 3,8 milijonov, glede na plan, ki je bila 12 milijonov. To se pravi, da je tudi tukaj realiziran znaten minus in pa da je bil zabeležen plus pri opravljanju terjatev, kjer je bil plan 13,9 milijonov evrov, realizacija pa 17,9. Jaz bi vas gospod Pirc vprašal dve zadevi. In sicer najprej me zanima v zvezi z likvidnostno rezervo. Vi oziroma DUTB zasleduje tukaj na tem področju konservativno likvidnostno politiko, kar v praksi pomeni, da je stanje likvidnih sredstev vedno v višini najmanj polletnik finančnik obveznosti. Zanima me, če je tudi danes tako oziroma če lahko potrdite, da je tudi konkretno, da se ta likvidnostna rezerva oziroma konservativna likvidnostna politika tudi izvaja v aktualnem trenutku in pa če predpostavimo, da bo DUTB svojo življenjsko dobo izvedel do konca, se pravi do konca drugega leta, do 31. decembra 2022 ali je možno, da bi bil realiziran potem tudi ta cilj, da bo ob koncu življenjske dobe imel v portfelju še za približno 81 milijonov evrov terjatev in pa malo manj kot 46 milijonov evrov nepremičnin. </font><br/>
<font size="4">To bi vas prosil, da odgovorite, vem pa da drugo vprašanje je zdaj z zornega kota, septembra 2021 verjetno malo preuranjeno za kakršenkoli resen odgovor. </font><br/>
<font size="4">Izvolite, prosim.</font><br/>
<br/>
<font size="4">	</font><b><font size="4">MATEJ PIRC: </font></b><font size="4">Hvala za vprašanja.</font><br/>
<font size="4">	Zdaj, DUTB zasleduje relativno konservativno likvidnostno politiko, kar pomeni, da imamo v vsakem trenutku vsaj za dva kvartalna obroka odplačila posojil likvidnosti. To je seveda odločitev DUTB-ja, pri čemer pa med posameznimi obdobji prihaja seveda do različnega nivoja te likvidnosti. Zdaj prvi kvartal letošnjega leta je bil po prilivih res precej slab, v bistvu drugi najslabši kvartal v zgodovini DUTB-ja, prvi je bil lani, drugi kvartal, ko se je vsa situacija s Covidom začela. Ampak ne glede na to je DUTB že v drugem kvartalu letošnjega leta zabeležil za 50 milijonov evrov prilivov, v juliju še za 18 milijonov, kar pomeni, da je DUTB na današnji dan že 11 % nad dinamičnim planom. To je tudi drastično izboljšalo likvidnostni položaj DUTB-ja, zato je DUTB v drugem kvartalu že odplačal tudi dodatnih izrednih 20 milijonov evrov posojil, enako pa planiramo tudi v tem mesecu, ko je na vrsti tretji kvartalni letni obrok, ko bomo poleg tega kvartalnega obroka odplačali še dodatnih 20 milijonov evrov posojil. S tem planiramo, da bo konec leta stanje posojil pod 300 milijonov evrov, se pravi to konkretno 280 milijonov evrov, kar pa glede na plan prilivov v letošnjem letu in pa v naslednjem letu pokrijemo s prilivi iz prodaje premoženja. Tako DUTB potrebuje še cirka 200 milijonov evrov prilivov do konca leta 2022, da odplača vse svoje finančne obveznosti, pri tem bi pa DUTB-ju ostalo še za 300 milijonov evrov premoženja ali v sredstvih</font><br/>
<br/>
<b><font size="4">35. TRAK: (SC) – 16.50</font></b><br/>
<br/>
<b><font size="4">	</font></b><font size="4">(nadaljevanje) ali pa v prilivih na denarnem računu. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Nadaljujemo z razpravo. </font><br/>
<font size="4">	Na vrsti je poslanec Dušan Verbič. </font><br/>
<font size="4">	Prosim. Gospod Pirc, ugasnite telefon. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala, še enkrat, predsednik. </font><br/>
<font size="4">	Moram priznati, da sem nekako imel identično ali podobno vprašanje kot vi predsednik predvsem je bilo vezano na to poročilo, ki nekako zelo jasno, eksplicitno navaja slaba likvidnostna rezerva. Deloma spoštovani ste že odgovoril upam pa, da se z likvidnostno rezervo DUTB ne zadolžuje predvsem iz naslova nekih kreditnih razmerij kakorkoli že ocenjujete očitno, da priliv iz upravljanja premoženja se v naslednjem kvartalu bi poboljšal. Dejstvo pa je, da preprosto ni lepo in tudi ni dobro, če likvidnostna rezerva je taka kot je kakorkoli že v kvartalu. Prav gotovo pa, če se bo to nadaljevalo upam, da bo vodstvo DUTB začelo razmišljati tudi o optimizaciji lastnih stroškov in podobno vemo kako te zadeve gredo. </font><br/>
<font size="4">	Druga stvar bi se pa nadaljeval glede na to, da je poslanec Siter izpostavil pač eden primer tukaj moram priznati, da sem nekako tudi sam zelo kritičen ob tovrstni informaciji, da se to dogaja. Upajmo, da je to bolj medijsko kot pa se nekako ste v svoji obrazložitvi navedel, kajti ko smo sprejemali dopolnitev Zakona o uravnavanju kreditne stabilnosti bank je eksplicitno navedeno se pravi imamo zakonsko določbo, da tisti, ki je bil v preteklosti dolžnik bank, ki so bile v državni lasti in katere dajatve so se prenašale vemo se pogovarjamo o milijardah absolutno ne more biti kupec kakršnikoli ali terjatev, nepremičnin in podobno s strani DUTB. Tukaj upam in želim, da vodstvo DUTB je zelo dosleden do tovrstnih zadevah in nekako bom rekel me kar malce preseneča, če se resnično že nekaj o tovrstnih primerih dogaja kajti kritika, potem z moje strani je na vodstvo DUTB že v samem začetku, ko se pojavijo potencialni interesenti ali kupci in ob dejstvu, da se zazna, da so bili v preteklosti dolžnik kot sem pač omenil kot je tudi poslanec Siter preprosto sploh ne bi smeli nadaljevati kakršnekoli prodajnih aktivnosti. Ne, da potem se nekaj realizira, potem se pa to vse krasno zapakira za poslovno skrivnost in podobno govorim kot pogodbe. Zato bi res prosil in apeliral, spoštovani, da vsaj sedaj v teh fazah, ki smo proti zaključku delovanja DUTB, da se preprosto te zadeve ne dogajajo in da se preprosto potencialni kupci, ki so kakorkoli pač bili deležni pri tako imenovanju kopanju 5 milijardne bančne luknje ne, da sedaj preko tovrstnih recimo temu pravnih oseb ali subjektov na prostem trgu pojavljajo in z relativno bistveno nižjo ceno ali kupnino pridejo do tistih zadev, ki so jih sami zakopali. Tukaj bi res se strinjam in sem hvaležen poslancu Siterju, da je to izpostavil kajti to je tipični šolski primer upam pa, da se to res ne zgodi, smo pa lahko priča tovrstnih zadev. Bom še enkrat rekel spremembe Zakona o uravnavanju kreditne stabilnosti bank smo eksplicitno zapisali, da se taki primeri ne pojavljajo. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Gospod Pirc želite besedo? (Da.)</font><br/>
<font size="4">Izvolite, prosim. </font><br/>
<br/>
<font size="4">	</font><b><font size="4">MATEJ PIRC: </font></b><font size="4">Jaz bi pri tem izpostavil tudi to, da zakon ZUKSB določa, da se povezanim osebam ne smejo prodajati terjatve medtem, ko je DUTB samostojno v svoje interne akte zapisal, da se povezanim osebam ne prodajajo tudi nepremičnine. Seveda DUTB ne moremo vplivati na to kdo se na prodajni postopek prijavi </font><br/>
<br/>
<b><font size="4">36. TRAK: (SC) – 16.55</font></b><br/>
<br/>
<b><font size="4">	</font></b><font size="4">(nadaljevanje) seveda pa kot je bilo že prej omenjeno na podlagi pravil, ki jih imamo striktno preverjamo vse določbe zakona in pa internih pravil in o samem prodajnem postopku kupce kot danes govorimo o njih izločimo. Je pa tudi res, da nepremičnine DUTB prodaja po tržnih cenah, po tekočih vrednosti, tekočih cenitvah medtem, ko zakon ZUKSB govori o diskontih na terjatvah, ampak kot rečeno DUTB je sprejel pravila, da tudi nepremičnin se ne prodaja povezanim osebam in tega se seveda držimo v okviru vseh postopkov, ki jih izvajamo tako poznavanje kupcev in pa tudi Zakon o preprečevanju pranja denarja. </font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod Pirc. </font><br/>
<font size="4">	Tako, kolegice in kolegi, zaključili smo z razpravo in ugotavljam, da se je Odbor za finance seznanil s poročilom glede opravljenega nadzora Družbe za upravljanje terjatev bank in izdanih pisnih usmeritev za obdobje od 1. januarja do 31. marca 2021. </font><br/>
<br/>
<font size="4">	S tem zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">5. TOČKO DNEVNEGA REDA, TO JE POROČILO O STANJU IN RAZMERAH NA TRGU FINANČNIH INSTRUMENTOV V LETU 2020, LETNO POROČILO ZA LETO 2020 IN FINANČNI NAČRT IN NAČRT DELA AGENCIJE ZA TRG VREDNOSTNIH PAPIRJEV ZA LETI 2021 IN 2022.  </font></b><br/>
<font size="4">	V okviru te točke dnevnega reda gre za obravnavo poročila, ki ga Agencija za trg vrednostnih papirjev Državnemu zboru posreduje v skladu s 472., 473. in 494. členom Zakona o trgu finančnih instrumentov. K tej točki so vabljeni predstavniki Agencije za trg vrednostnih papirjev in Ministrstvo za finance. Prejeli smo tudi dodatno gradivo in sicer mnenje Komisije Državnega sveta za gospodarstvo, obrt, turizem in finance. </font><br/>
<font size="4">Uvodno besedo dajem predstavniku Agencije za trg vrednostnih papirjev gospodu Primožu Damjanoviču. </font><br/>
<font size="4">	Izvolite, prosim. </font><br/>
<br/>
<font size="4">	</font><b><font size="4">PRIMOŽ DAMJANOVIČ: </font></b><font size="4">Hvala lepa, gospod predsednik. </font><br/>
<font size="4">Spoštovani poslanke in poslanci!</font><br/>
<font size="4">Glede na to, da ste podali priporočilo, da se z vsake institucije udeleži samo eden predstavnik me je direktorica gospa Anka Čadež pooblastila, da vam sam predstavim ta poročila, z menoj pa je vseeno gospa Eva Siter Jarc, ki je pri nas vodja računovodstva, če bi bila slučajno kakšna bolj specifična vprašanja vezana na finančni načrt, da vam lahko že danes poda natančne informacije. </font><br/>
<font size="4">	Torej, če začnem tako kot je običajno s poročilom o stanju in razmerah na trgu finančnih instrumentov seveda v letu 2020 smo bili priča izbruhu epidemije korona virusa, ki je mogoče celo kapitalski trg zadel prvega in ta udarec je bil, kar močan. Namreč trgi so padli tudi z 50 odstotkov zlasti v mesecu februarju in marcu. Hkrati je sledil upad gospodarske rasti v prvi polovici leta, potem pa je sledil izjemno silovit lahko rečem zgodovinski odziv monetarnih in fiskalnih politikih, ki je pripomogel k izjemno hitri stabilizaciji razmer. Tako da, če pogledamo konec leta in številke, ki jih bom predstavil ima človek občutek, da se znotraj leta ni dogajalo nič posebnega. Konec leta je bilo na borzi 32 izdajateljev katerih vrednostni papirji so bili uvrščeni v trgovanje. Ta številka je, številka papirjev je 57, ker je pet manj kot leto po prej, 27 je bilo delnic od tega 9 v prvi kotaciji in 30 obveznic. Ta trend je še vedno precej negativen. Pet let nazaj recimo je bilo vrednostnih papirjev 107, ker pomeni, da se je številka praktično prepolovila. V letu 2020 je bila izvedena ena javna ponudba delnic in tri podjetniške obveznice so bile uvrščene na organiziran trg. Prvi podatek je pač ni najbolj spodbuden, medtem ko uvrstitev podjetniških obveznic pa je nekako nadpovprečjem preteklih let, kar štejemo za pozitivno. Tržna kapitalizacija se je kljub nihajev sredi leta na koncu popravila</font><br/>
<br/>
<b><font size="4">37. TRAK: (SC) – 17.00</font></b><br/>
<br/>
<b><font size="4">	</font></b><font size="4">(nadaljevanje) in sicer za 17 odstotkov na 41 milijard evrov od tega je bil upad na področju lastniških papirjev zelo nizek nekje 2 odstotka na nekaj manj kot 7 milijard medtem, ko kapitalizacija obvezni pa je porastla kar za 20 odstotkov na 33 milijard, pri čemer seveda gre pomemben del tudi na račun državni obveznic, ki so bile izdane tudi, zaradi namena blažitve posledic pandemije. Investicijska podjetja kamor štejem tudi družbe za upravljanje, ki opravljajo gospodarjenje so za račune strank vodile finančne instrumente v višini 17,6 milijarde evrov. Od tega je bilo 14,2 milijarde evrov sredstev naloženih v domače finančne instrumente, na gospodarjenju je bilo v tem preteklem letu 1,4 milijarde evrov. Indeks / nerazumljivo/ kot rečeno imel je dva izjemno huda nihaja v negativno smer v mesecu februarju in kasneje v jeseni, ampak na koncu leta se je gibal okoli 900 točk, kar je zgolj 2,78 odstotka pod številko iz začetka leta. Za ilustracijo pa večina indeksov po svetu je že nadoknadila izgube v tistem obdobju. Pod številkami od začetka leta je bil zgolj indeks londonske borze in hongkonške borze. Promet s finančnimi instrumenti je odločno porastel nekje 400 milijonov evrov ga je bilo na nivoju celotnega leta to je nekje 22 odstotek porast. Dnevni promet pa je bil okrog milijon in pol, kar je dosti nizka številka še vedno, če gledamo obdobje 10 let. Večino poslov na domači borzi opravijo posredniki, ki so v tuji lasti recimo ena družba je iz Zagreba druga pa je podružnica banke iz Avstrije, ki opravi več kot 50 odstotkov prometa. Na trgu se je nadaljevala konsolidacija, delovale so še štiri borzno posredniške družbe, od tega sta bili že dve v fazi zapiranja, potem pa naj omenim še 5 bank in eno podružnico bank iz druge države članice. </font><br/>
<font size="4">	Na področju prevzemov je kljub razmeram bilo leto relativno uspešno. Zaključenih je bilo 9 prevzemnih ponudb, kar je sicer tri manj kot leto prej, ampak bilo je leto epidemije. Na področju investicijskih skladov pa kot je bilo že prej omenjeno v razpravi v okviru točke o noveli ZIZDU je bilo leto uspešno in sicer so bila sredstva na koncu celo višja kot ob začetku leta in sicer tri milijarde 235 milijonov, kar je 215 milijonov več kot v začetku leta. 148 milijonov pa je šlo na račun neto prilivov, kar je zelo zanimivo, ker kljub tem padcu v marcu recimo je bil marec edini mesec, kjer so bili neto odlivi negativni, v vseh ostalih mesecih so bili ti pozitivni, kar pomeni, da vlagatelji niso panično odreagirali na ta nihaj in so bili, potem za to tudi nagrajeni. Če bi takrat denar zahtevali izplačila, potem bi realizirali te izgube, ki so nastajale na borzi. Povprečna donosnosti skladov je bila rahlo v negativnem območju v povprečju seveda so pa razlike med skladi bile velike. Nekateri so seveda zmagovalci te krize nekateri pa poraženci. Ne glede na te razmere se je število vlagateljev na koncu leta celo nekoliko povečalo. </font><br/>
<font size="4">	Na področju vzajemnih pokojninskih skladov nekje gre za neko linearno rast z 7 odstotkov na milijardo 351 milijonov, kar je najvišja številka do sedaj, ampak 93 odstotkov je še vedno v skladu zajamčenega donosa, kar pomeni, da nekako ta koncept varčevanja življenjskega cikla ne deluje tako kot bi si morda želeli. Zgolj za ilustracijo na domači borzi imajo vzajemni pokojninski skladi naloženih manj kot 1 odstotek svojih sredstev neka podobna številka pa je tudi pri investicijskih skladih, kar pomeni, da institucionalni vlagatelji kot skladi na domači borzi niso prisotni in to seveda ni dobro. </font><br/>
<font size="4">	Na koncu še par besed o alternativnih skladih. Že prej sem omenil, da je bila rast 35 odstotna. Ob koncu leta je bilo 30 upravljavcev teh skladov, večino so zelo majčkeni in ponujajo se izključno profesionalnim strankam. Eden od teh skladov upravljavcev pa je imel polno evropsko licenco, ki jim omogoča, da lahko ta produkt že tudi preko meja Slovenije. Skupaj pa je 5 upravljavcev opravljajo 8 SIS skladov to so specialni investicijski skladi, ki jih agencija tudi licencira medtem, ko ostali skladi pa nimajo naše licence</font><br/>
<font size="4">     </font><br/>
<b><font size="4">38. TRAK: (SC) – 17.05</font></b><br/>
<br/>
<b><font size="4">	</font></b><font size="4">(nadaljevanje) in tudi mi ne nadziramo so po direktivi zgolj zlistani na naši spletni strani. </font><br/>
<font size="4">	Glede letnega poročila ATVP, če grem kar naprej, seveda je bilo naše poslovanje zaznamovano s korono. Lahko rečem, da smo se praktično takoj po izbruhu organizirali seveda vse potrebne ukrepe in praktično v celoti poslovanje uvedli na daljavo. Lahko poročam, da je ta prehod bil izveden gladko brez prekinitve delovnih procesov. Zelo smo okrepili komunikacijo s subjekti, ki so pod našo pristojnosti pri čemer smo seveda najprej preverjali kako v praksi izvajajo svoje načrte neprekinjenega delovanja in kot ste mogoče tudi opazili nobenih pretresov ni bilo, kar pomeni, da so zadeve v praksi tekle tako kot je potrebno. Tesno smo komunicirali tudi z izdajatelji vrednostnih papirjev in seveda preko okrožnic, kjer smo jim podali priporočila za ravnanje v teh izrednih razmerah. Sočasno pa smo jih pripravljali na vstop v novi sistem za poročanje in objavo letnih poročil imenovan ESEF. Seveda so nas vsem tako kot ostale tangirali tudi interventni zakoni, ki se nanašajo na vročanje na tek rok, kar smo tudi ves čas upoštevali. </font><br/>
<font size="4">	Glede prevzemov. Večinoma je bil plan realiziran nekaj je bilo tudi izrednih prevzemov in sedaj, če povem samo par številk. Na področju sekundarnega trga smo zaključili 30 nadzornih postopkov, 8 postopkov smo zaključili na področju ciljnih družb v zvezi s prevzemi ciljnih družb, 9 postopkov na področju investicijskih skladov in 6 na področju preprečevanja pranja denarja. Tudi na področju izdaje dovoljenj so zadeve tekle ne moteno. </font><br/>
<font size="4">	Kar se tiče naše regulatorne funkcije lahko rečem, da smo izdali vse podzakonske akte na podlagi ZPIZ-2 in smo sodelovali z Ministrstvom za finance pri pripravi tako Zakona o bonitetnem nadzoru investicijskih podjetij kot obeh predlogov novel zakonov, ki ste jih danes tudi obravnavali na tej seji torej ZIZDU in ZVAJS. </font><br/>
<font size="4">	Glede prekrškov. ATP je izdala 22 odločb o prekrških in izrekla 41 glob v znesku 815 tisoč evrov ter 18 opominov. Izpostavil bi še to, da smo intenzivno sodelovali v dveh evropskih projektih. Eden projekt se je nanašal na nadgradnjo sistemskega okvira za poslovanje alternativnih skladov, ki nalagajo nepremičnine in privatni kapital. Ta projekt se je že zaključil z letom 2020 in v zvezi z njim smo Ministrstvu za finance že podali naše konkretne predloge nadgradnje zakonodajnega okvira. Drugi projekt pa je povezan z zakonodajnimi spremembami, ki bi omogočale krepitev in razvoj trga kapitala ta projekt pa je bil pravkar zaključen in sedaj pričakujemo, da do konca leta v naslednjem letu bodo stekle aktivnosti povezane z nadgradnjo sistema. Oba projekta je financirala Evropska komisija svetovalci pa so bili / nerazumljivo/. </font><br/>
<font size="4">	Glede rezultata. ATP kot veste se v celoti financira iz taksi nadomestil, ki jih zaračunava subjektom v skladu s svojo tarifo in ob koncu leta 2020 je realizirala presežek prihodkov nad odhodki, ki je bil nekoliko višji kot tisti, ki je bil planiran tako, da smo razliko nakazali v proračun Republike Slovenije preostanek pa v rezerve ATP.</font><br/>
<font size="4">	Za konec še finančni načrt in načrt dela za 2021 in 2022. Seveda tudi v tem času nekako naše aktivnosti zavisijo deloma od razvoja situacije s covidom pa vendarle mislim, da bo ključno kako implementirati nekako regulacijo digitalnih financ v naše delo in seveda tudi kako implementirati zakonodajo s področja trajnostnega financiranja, ki v zadnjem obdobju je ključna tema, s katero se ukvarja evropska komisija. Naše delo je močno zaznamovano tudi s konvergenco v EU. Kot sami opažate vedno več je predpisov, vedno bolj so podrobni na vseh nivojih in naša naloga je, da te predpise implementiramo v prakso in potem to tudi nadziramo. </font><br/>
<font size="4">	Glede konkretnih segmentov na področju vzajemnih skladov in vzajemnih pokojninskih skladov nekje pričakujemo organsko rast in povečevanje sredstev, medtem ko alternativni skladni mislimo, da se bodo tudi kvalitativno razvijali ne samo v številkah vsaj takšna je dinamika vlog, ki jih dobivamo. Veseli pa nas, da se na neki način strinjamo z ministrstvom, da se zakonodaja zaostruje v smislu tistih ponudnikov, </font><br/>
<br/>
<b><font size="4">39. TRAK: (SC) – 17.10</font></b><br/>
<br/>
<b><font size="4">	</font></b><font size="4">(nadaljevanje) ki niso nadzirani in nekako dodeljuje na tistem nivoju, kjer so produkti nadzirani, kar pomeni to je smer, v katero si vsi skupaj želimo iti. </font><br/>
<font size="4">	Glede števila ponudnikov investicijskih storitev. Te klasični ponudniki nekje, ki so imeli sedež v Republiki Sloveniji se umikajo s trga, prihajajo pa igralci iz drugih držav članic, ki krepijo svojo prisotnost na domačem trgu kot sem že prej omenil. </font><br/>
<font size="4">	Glede izida lahko rečem, da za obe leti tako za 21 kot 22 planiramo rahlo pozitiven izid iz poslovanja skratka nobenih sredstev iz proračuna. In sicer imamo še toliko rezerv, da tudi če bi bil eventualno primanjkljaj imamo še za veliko časa tudi za eventualno pokrivati. Je pa treba izpostaviti, načrtovati precej težko v teh razmerah covida zlasti prihodki iz nadomestil, ki jih izračunavamo so bom rekel postavka, ki jo relativno težko načrtujemo, ampak moram reči glede na izkušnje, ki jih imamo za enkrat smo vedno, kar dobro zadeli. </font><br/>
<font size="4">	Toliko z moje strani. Seveda pa sem na voljo za vaša vprašanja. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod Damjanovič.</font><br/>
<font size="4">Izklopite smo, prosim, mikrofon. Sprašujem predstavnico Ministrstva za finance gospo državno sekretarko Majo Hostnik Kališek ali želi besedo? (Ne.) Hvala lepa. </font><br/>
<font size="4">	Tako, kolegice in kolegi, sedaj odpiram razpravo o vseh predloženih poročilih, ki jih je pravkar elaborata gospod Primož Damjanovič. Kdo želi besedo? Dobro gospod Damjanovič vi ste bili očitno tako eksplicitni, da je vse jasno. Razprave ni. </font><br/>
<font size="4">Jo na ta način tudi zaključujem in ugotavljam, da se je Odbor za finance seznanil s poročilom o stanju in razmerah na trgu finančnih instrumentov v letu 2020, z letnim poročilom za leto 20 in finančnim načrtom in načrtom dela Agencije za trg vrednostnih papirjev za leti 2021 in 2022. </font><br/>
<br/>
<font size="4">Na ta način zaključujem 5. točko dnevnega reda.</font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA, TO JE POROČILO AGENCIJE ZA ZAVAROVALNI NADZOR ZA LETO 2020 IN FINANČNI NAČRT AGENCIJE ZA ZAVAROVALNI NADZOR ZA LETO 2021. </font></b><br/>
<font size="4">	V okviru te točke dnevnega reda gre za obravnavo poročil, ki jih agencija Državnemu zboru posreduje v skladu s 489., 490., in 514. členom Zakona o zavarovalništvu. Vabljeni so predstavniki Agencije za zavarovalni nadzor in Ministrstva za finance. Prejeli smo tudi dodatno gradivo in sicer mnenje Komisije Državnega sveta za gospodarstvo, obrt, turizem in finance z dne 6. septembra letos. Za uvod dajem besedo predstavniku Agencije za zavarovalni nadzor to je njen direktor gospod Gorazd Čibej. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">GORAZD ČIBEJ: </font></b><font size="4">Spoštovani predsedujoči, spoštovane poslanke in poslanci!</font><br/>
<font size="4">	Naj na kratko orišem stanje na področju zavarovalništva za leto 2020 in spremljajoče aktivnosti Agencije za zavarovalni nadzor. </font><br/>
<font size="4">	Za začetek bi rad povedal, da je slovenski zavarovalniški trg v primerjavi z drugimi evropskimi trgi po razvitosti uvrščen med srednje razvite. Pri čemer pa razvitost merimo po deležu obračunane kosmate zavarovalne premije v bruto domačem proizvodu in tako je Slovenija v letu 2019 zasedala 11 mesto med državami članicami EU. Medtem, ko je ta kazalnik zadovoljil pa ne moremo biti morda toliko zadovoljni s samim deležem življenjskih zavarovanj v celotni obračunani kosmati zavarovalni premiji, ki dosega sicer skoraj, da 30 odstotkov. Obetavno pa je po drugi strani, da je ta delež v letu 2019 glede na leto 2018 porastel kar za 6,7 odstotnih točk. Prehajamo, potem tudi na zavarovalniški sektor konec leta 2020, v katerem je poslovalo 13 zavarovalnic, 2 pod zavarovalnici,</font><br/>
<br/>
<b><font size="4">40. TRAK: (SC) – 17.15</font></b><br/>
<br/>
<b><font size="4">	</font></b><font size="4">(nadaljevanje) 3 pokojninske družbe, jedrski pul, potem v okviru slovenskega zavarovalnega združenja tudi škodni sklad in odškodninski urad, prvi pokojninski sklad poleg tega pa še 447 zavarovalno zastopniških družb, 960 zavarovalnih posrednikov, 87 zavarovalno posredniških družb in 447 zastopnikov dopolnilnih zavarovanj tako, da je poleg tega na slovenskem trgu poleg teh uvedenih subjektov delovalo še 6 podružnic držav članic in je bilo tudi med drugimi evidentiranih 827 zavarovalnic za neposredno upravljanje zavarovalnih poslov. Na slovenskem zavarovalnem trgu poleg tega delujejo tudi tri skupine, katerih nadrejena družba je registrirana v Republiki Sloveniji. To je prvi je nadrejena zavarovalnica Triglav, drugi pod zavarovalnica Sava, tretji pa Družba za poslovne storitve / nerazumljivo/ finance v okviru katere deluje prvo osebna zavarovalnica. Kot vemo je kot vse gospodarske panoge tudi v preteklem letu zavarovalnice in pod zavarovalnice kot tudi pokojninske družbe zaznamovale epidemije, ki jo je povzročila tudi finančno krizo iz tem nadaljevanju dobe nizkih obrestnih mer. Na pojav same epidemije v marcu so se zavarovalnice, pod zavarovalnice in pokojninske družbe uspele tudi hitro in ustrezno prilagoditi. Na eni strani so z ukrepi zaščitili vse svoje zaposlene na drugi strani, potem tudi svoje stranke. Transakcije in interakcije s poslovnimi partnerji in strankami so se zavarovalnice preusmerile na digitalne kanale preko oddaljenega dostopa tako, da je v preteklem letu tudi na slovenskem trgu digitalizacija zavarovalniškega sektorja doživela kar velik razcvet. Poleg tega je epidemija vplivala na drugi strani tudi na manjše povpraševanje in upad zavarovalne premije predvsem v nekaterih specifičnih zavarovalnih vrstah to je seveda na področju turizma, turistična zavarovanja, zavarovanja avtomobilske odgovornosti, ker je bilo na cestah manj avtomobilov posledično manj škod, splošno zavarovanje odgovornosti, nezgodno zavarovanje in naložbeno življenjsko zavarovanje. V nekaterih zavarovalnih vrstah seveda so bile posledično tudi manjše škode predvsem pri dopolnilnem zdravstvenem zavarovanju, vendar so se pa pri nekaterih na drugi strani tudi te škode povečale kot na primer zavarovanje obratovalnega zastoja Business Interruption kakor je bilo večkrat omenjeno tudi v tujih medijih. Prišlo je tudi do znižanja nekaterih vrst obratovalnih stroškov tako so bili nižji stroški pridobivanja zavarovanj, zaradi manjše prodaje, potem povračila stroškov povezanih z delom, stroški reprezentance, reklam na področju zavarovalniškega sektorja. </font><br/>
<font size="4">	Naj na kratko povzamem še nekaj številk o poslovanju in sicer ločeno za zavarovalnice, pod zavarovalnice in pokojninske družbe. Tako so v letu 2020 zavarovalnice obračunale skoraj 2 milijardi 367 milijonov evrov kosmate premije, kar nekako predstavlja 2,5 odstotka več kot pred letom 2020. Od tega je bilo stvarjanje skoraj 80 % celotne premije v skupini premoženjskih zavarovanj, ostalih 20 % v skupini življenjskih zavarovanj. Prišlo je na eni strani tudi do porasta premoženjskih zavarovanj to je 3,7 % po drugi strani pa do manjšega padca življenjskih zavarovanj 1,5 odstotka. 90 % celotne premije premoženjskih zavarovanj so pa zavarovalnice dosegle v petih vrstah poslovanja, petih od 12, to predvsem v zavarovanjih za stroške zdravljenja sem spada dopolnilno zdravstveno zavarovanje, zavarovanja motornih vozil, zavarovanja avtomobilske odgovornost, požarno in drugo škodno zavarovanje kot tudi zavarovanje izpada dohodka. Pri življenjskih zavarovanjih pa skoraj polovico zavarovanj predstavljajo zavarovanja, ki so pa vezana na indeks oziroma enoto premoženja. Slovenski zavarovalniški trg kot tradicionalno tudi naprej ostala močno koncentriran tako, da so v preteklem letu štiri največje zavarovalnice to so zavarovalnice Triglav, Sava, Generali </font><br/>
<font size="4">   </font><br/>
<b><font size="4">41. TRAK: (SC) – 17.20</font></b><br/>
<br/>
<b><font size="4">	</font></b><font size="4">(nadaljevanje) in Vzajemna obvladovale skoraj 80 % celotnega zavarovalniškega trga. Generali zavarovalnica, ki je v preteklem letu tudi prevzela Adriatic Slovenico zavarovalno družbo se je sedaj s svojim 18 odstotnim deležem uvrstila na tretje mesto. Slovenski po zavarovalnici sta tako v preteklem letu tudi obračunali za 362 milijonov evrov po zavarovalne premije, kar nekako predstavlja blizu 15 odstotkov povišanje glede na leto 2019. Večina vse kosmate po zavarovalne premije pa se nanašajo na skupino premoženjskih zavarovanj. Če gledamo kljub tem zelo spodbudnim rezultatom na področju pobrane kosmate premije pa so v obravnavanem obdobju zavarovalnice poslovale nekoliko slabše kot lani, vendar so pa še vedno izkazale pozitivni čisti poslovni izid in to kar v višini 152 milijonov evrov, kar pa je mogoče za dobrih 6 % slabše kot lani. Razlogi na eni strani za dober rezultat so porast prihodkov in padec odhodkov na premoženjski strani čisti preprosta formula. Poslovanje je bilo nekoliko slabše na področju življenjskih zavarovanj, ker se je na eni strani poznal tudi spot donosa naložb tako, da sta imeli negativni izid dve novejši zavarovalnici. Po zavarovalnici sta ustvarili negativni čisti poslovni izid v znesku nekaj več kot 8 milijon evrov to pa zato, ker so škode rastle hitreje kot premirje poleg tega pa je bil tudi nekaj manjši donos naložb. Naložbe vseh zavarovalnic so na zadnji dan lanskega leta znašale 7 milijard in 600 milijonov evrov, kar je spet za okoli 6 % več kot konec leta 2019. Na drugi strani pa so bile naložbe po zavarovalnic za skoraj 11 odstotkov višje kot v letu 2019. Večina se pravi blizu polovica naložb zavarovalnic je naložena v državne vrednostne papirje drugi dolžniški vrednostni papirji pa predstavljajo skoraj 30 % lastniških vrednostni papirji pa 20 % pri čemer pa same nepremičnine pri zavarovalnicah predstavljajo zgolj 5 % vseh naložb. Zavarovalnice so oblikovale tudi zavarovalno tehnične rezervacije v višini dobrih 5 milijard in 200 milijonov evrov, po zavarovalnice pa v višini 300 milijonov evrov. Naslednji zelo pomemben pokazatelj stabilnosti poslovanja zavarovalnic je kapitalska ustreznost, ki tehnično gledano predstavlja razmerje med primernimi lastnimi viri sredstev in zahtevanim s solventnostim kapitalom in to je bilo konec lanskega leta za zavarovalnice 228 % na drugi strani pa za po zavarovalnice 268. Struktura tudi tega zahtevanega solventnostnega kapitala nam pokaže, da je še vedno najpomembnejše pri tem tržno tveganje. </font><br/>
<font size="4">	Še čisto na kratko o poslovanju pokojninskih družb, ki pa še vedno za razliko od zavarovalnic in po zavarovalnic delujejo v prejšnjem sistemu solventnost ena. Se pravi, pokojninska družba lahko opravlja tudi samo in zgolj dejavnost prostovoljnega dodatnega pokojninskega zavarovanja, ki obsega tudi posle upravljanja pokojninskih skladov in storitev izplačevanja pokojninskih rent. Pokojninske družbe so ustvarile dobiček v višini 1,3 milijona evra, kar je za nekaj več kot 60 % sicer manj kot v letu 2019 zgolj ena pa je končala tudi leto z negativnim poslovnim izidom. Slabši rezultati so pa enako predvsem posledica nizkih donosov iz naložb. </font><br/>
<font size="4">	Seveda je bilo na drugi strani kot delovanje celotnega zavarovalniškega sektorja tudi delo AZN v preteklem letu zaznamovano z epidemijo tako, da smo z marcem takoj prešli na delo od doma in izvajali na daljavo. Seveda v nadaljevanju leta pa smo način dela, potem tudi prilagodili razmeram in takoj pri razglasitvi epidemije je AZN od svojih subjektov  </font><br/>
<font size="4">   </font><br/>
<b><font size="4">42. TRAK: (SC) – 17.25</font></b><br/>
<br/>
<b><font size="4">	</font></b><font size="4">(nadaljevanje) nadzora zahtevala tedensko izredno poročanje, ki je trajalo vse do konca aprila 2020. Zahtevali smo tudi oceno vpliva kratkoročnih učinkov, zaradi epidemije tako, da je konec marca že lansko leto agencija subjektom nadzora poslala priporočilo, s katerim jih je pozvala, da zaradi možnega učinka krize povzročena seveda z epidemijo na njihov solventnosti položaj tudi zadržijo izplačila dividend do 1. oktobra. To so vse zavarovalnice to priporočilo tudi spoštovale in sprejele. Po tem pa je kasneje agencija tudi priporočilo podaljšala z določeno možnostjo, da so se zavarovalnice ob ustrezni obrazložitvi njihovih tudi kvantitetnih in kvalitativnih kriterijih, ki jih je določila agencija, potem lahko tudi pod določenimi pogoji izplačale, potem tudi dividende. Ta ukrep je bil podaljšan pa vse do konca letošnjega septembra. Glede na oceno je bil to primeren ukrep glede na to, da je bilo v marcu preteklega leta še ogromnih nekih neznank, pri čemer pa lahko ugotavljamo, da se je sam sektor zelo dobro prilagodil razmeram izkazuje visoko kapitalsko ustreznost in zato tudi agencija tega ukrepa v nadaljevanju ne bo podaljšala tudi v skladu z mnenjem Evropske centralne banke. </font><br/>
<font size="4">	Mogoče še nekaj besed glede na to, da v letošnjem letu tudi predsedujemo in agencija je tako skupaj z Ministrstvom za finance aktivno sodeluje na projektu predsedovanja. Ta dosje je za Slovenijo izrednega pomena. Po eni strani je slovenska zavarovalna industrija tudi deloma v posrednem državnem lastništvu poleg tega imamo dve veliki zavarovalni skupini, ki poslujeta tudi na območju zahodnega Balkana in tudi po zavarovalnice, ki so preko poslovanja tudi dnevno vpete v dogajanje evropskem globalnem finančnem trgu. Agencija se bo tudi skupaj z Ministrstvom za finance zavzemala za preudarno revizijo obstoječega režima. V okviru tega smo imeli tudi številne priprave, sestanke tako s predstavniki drugih držav, ministrstvi, zainteresiranimi skupinami in to je tudi v bistvu leto, ki je mogoče v tem letu kar v velikem delu zaznamovalo samo delo agencije. </font><br/>
<font size="4">	Čisto na kratko bi še predstavil, potem tudi poročilo o samem delu agencije. Na področju izdaje dovoljenj smo izdali v preteklem letu 645 dovoljenj, soglasij in drugih odločb, pri čemer še vedno prevladujejo števila dovoljenj za odpravljanje poslov in dejavnosti zavarovalnega zastopanja oziroma posredovanja. Prav tako redno vse zavarovalnice nekako ocenimo na podlagi regulatorne ocene tveganja subjektov imamo potem tudi komunikacijo z upravami družbe tako nekako lahko predvidimo nevarnosti oziroma rizike, katerim bi lahko bila posamezna zavarovalnica oziroma drug subjekt nadzora podvržena in to tudi omogoča agenciji določitev prednostnih nalog in njenih nadzorniških aktivnosti. Na področju pregleda poslovanja je bilo tako v letu 20 opravljenih 6 celovitih pregledov po zavarovalnici pokojninskih družb nekako sledimo trendu na 18 večjih subjektov nadzora, da vsak pride na vrsto vsake tri leta za večji, celoviti pregled poslovanja. Na drugi strani so bili, potem tudi je bila agencija zelo aktivna na pregledu tudi market / nerazumljivo/ tudi v pregledu poslovanja zavarovalnih zastopniških družb, posredniških družb. Opravila je tudi skupaj z banko pregled poslovanja banke in eden pregled druge pravne osebe tako, da so bili tudi v tem delu zaključeni štiri pregledi zavarovalno zastopniških in posredniških družb. Agencija je tudi izdala več opozoril in priporočil. Teh je bilo 16 in 6 odredb o odpravi kršitev. </font><br/>
<font size="4"> </font><br/>
<b><font size="4">43. TRAK: (SC) – 17.30</font></b><br/>
<br/>
<b><font size="4">	</font></b><font size="4">(nadaljevanje) Agencija je bila tudi zelo aktivna na nivoju mednarodne prepoznavnosti in tudi lahko rečem v tem delu mogoče tudi finančnega opismenjevanja. V juniju je organizirala zelo veliko zavarovalniško konferenco eno večjih v tem prostoru Zahodnega Balkana. Prav tako smo sedaj pred kratkim organizirali tudi dvodnevno digitalno konferenco. To se pravi številne aktivnosti, ki so v lanskem letu, zaradi epidemije morale odpasti smo jih letos prenesli bodisi na neki hibridni model nadajmo se, da bo naslednje leto, potem tudi boljše in bomo lahko v takem obsegu kot sedaj tudi opravljali te aktivnosti na mednarodnem področju. Agencija je seveda tudi v okviru JOP-e aktivno sodeluje v številnih delovnih skupinah kot tudi v okviru / nerazumljivo/ to je svetovnega zavarovalniškega združenja. </font><br/>
<font size="4">	Čisto par stavkov glede samega finančnega načrta. Strokovni svet mora do konca marca vsako leto sprejeti finančni načrt za tekoče leto in agencija je s strani Ministrstva za finance tudi prejela izhodišča za leto 2021 v decembru 2020. Tako, da na podlagi tarife v letu 2021 načrtujemo skupne prihodke v višini nekaj več kot 4,2 milijona evrov. Od tega 100 % se pravi vsi prihodki nastanejo iz naslova letnih nadomestil in upravljanju nadzora in pavšalnih nadomestil torej iz naslova prihodkov, ki jih agencija ustvari z upravljanjem svoje dejavnosti. Agencija načrtuje na drugi strani, potem tudi skupne odhodke v višini 4,07 milijona evrov pri čemer pa smo tudi upoštevali predvidene povečanje obseg dela in prilagoditev notranje organizacije tudi predsedovanje Slovenije Svetu EU vpeljavo in razširitev obstoječih procesov agencije in posledica, potem tudi uveljavitve spremembe zakonodaje. </font><br/>
<font size="4">	Toliko bi bilo na kratko glede dela agencije v preteklem letu. Jaz s svojim namestnikom Nikom Merkerjem sva spoštovanim poslankam in poslancem na voljo za morebitna dodatna vprašanja. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod direktor.</font><br/>
<font size="4">Izključite prosim mikrofon. Sedaj sprašujem predstavnico Ministrstva za finance ali želi besedo? V redu, hvala lepa. Torej, gospe poslanke in gospodje poslanci odpiram razpravo o predloženih dokumentih, katere je ravnokar predstavil direktor Agencije za zavarovalni nadzor. Kdo želi besedo? Ni interesa, zato zaključujem razpravo in ugotavljam, da se je Odbor za finance seznanil s poročilom Agencije za zavarovalni nadzor za leto 2020 in finančnim načrtom Agencije za zavarovalni nadzor za leto 2021. </font><br/>
<br/>
<font size="4">	S tem zaključujem 6. točko dnevnega reda. </font><br/>
<br/>
<font size="4">	Prehajamo na </font><b><font size="4">7. TOČKO DNEVNEGA REDA, TO JE OBRAVNAVA LETNEGA POROČILA ODBORA ZA FINANČNO STABILNOST ZA LETO 2020. </font></b><br/>
<b><font size="4">	</font></b><font size="4">V okviru te točke gre za obravnavo poročil, ki jih je Odbor za finančno stabilnost na podlagi 13. člena Zakona o makrobonitetnem nadzoru finančnega sistema dolžan Državnemu zboru posredovati vsako leto. K tej točki so vabljeni predstavniki Odbora za finančno stabilnost se pravi Banke Slovenije, Agencije za zavarovalni nadzor in Agencije za trg vrednostnim papirjev ter predstavniki Ministrstva za finance. Prejeli smo tudi dodatno gradivo in sicer mnenje Komisije Državnega sveta za gospodarstvo, obrt, turizem in finance. Uvod bo podal predstavnik Odbora za finančno stabilnost, danes je to predstavnik Banke Slovenije in sicer viceguverner gospod Primož Dolenc. </font><br/>
<font size="4">	Izvolite, prosim. </font><br/>
<br/>
<font size="4">	</font><b><font size="4">PRIMOŽ DOLENC: </font></b><font size="4">Hvala lepa za besedo. </font><br/>
<font size="4">	Lep pozdrav vsem skupaj!</font><br/>
<font size="4">	</font><br/>
<b><font size="4">44. TRAK: (SC) – 17.35</font></b><br/>
<br/>
<b><font size="4">	</font></b><font size="4">(nadaljevanje) Poročilo se nanaša na obdobje od 1. 4. 2020 do 31. 3. 2021. V tem kratkem povzetku se bom dotaknil tudi določenih tem, ki so bile že do predhodnih dveh točkah nekoliko obravnavane, zato bi oprostite v naprej bom pa probal biti relativno kratek. To obdobje je bilo zaznamovano z izbruhom pandemije, ki je povzročil globoko, zdravstveno, gospodarsko in socialno krizo. V začetem obdobju so bile posledice epidemije izjemne. Kot vemo gospodarska rast je upadla, zaradi znatnega upada zasebne potrošnje, investicij, mednarodne trgovine, negotovo se je močno povečala tudi v finančnem sistemu. Poleg makroekonomskega tveganja sta na primer bančni sistem najmočneje zaznamovala kreditno in dohodkovno tveganja. Po drugi strani pa je bilo to obdobje tudi obdobje intenzivne dinamike in obsega ukrepa ekonomskim politik. Ti so bili obsežni takojšnji in kar je še najbolj pomembnejše medsebojno usklajeni in tudi, zaradi tega ukrepov so gospodarske posledice epidemije precej manjše kot je sprva kazalo. Kot je bilo rečno Odbor za finančne stabilnosti je ustanovljen z Zakonom o makro imunitetnem nadzoru finančnega sistema in je pristojen za oblikovanje makrobonitetne politike v Republiki Sloveniji in tri nadzorne institucije v Slovenijo jo sestavljajo plus Ministrstvo za finance in sestajamo se običajno štirikrat letno v lanskem letu pa je bila še kakšna izredna seja vmes. Zaradi epidemiološke krize in povečanih tveganj v finančnem sistemu smo v lanskem letu okrepili spremljanje tveganj v finančnem sistemu in se na ta povečana tveganja odzvali z ukrepi za njihovo omejitev. Sodelovali pa smo tudi pri oblikovanju ustreznih ukrepov na evropski ravni. Zaključni ukrep, ki smo ga v lanskem letu sprejeli kot odziv na povečanje tveganj za delovanje finančnega sistema in realnega gospodarstva je bilo kot je že bilo omenjeno priporočilo glede izplačevanja stvarnih dobičkov, ki smo ga nadzorne institucije implementirale po načelu proporcionalnosti in izpostavljenosti tveganj. Direktor AZN je ravnokar omenil kako so se odločili na področju zavarovalniškega trga v Banki Slovenije pa smo z namenom ohranjanja kapitala v finančnem sistemu in povečevanja odpornosti na tveganja že v začetnih mesecih torej takoj po priporočilu OFS prepovedali izplačilo dividend in nagrad iz dobička torej naš ukrep je bila popolnoma prepoved priporočilo. Ta prepoved se je nanašala do konca lanskega leta, potem pa smo ob koncu lanskega leta to zahtevo oziroma prepoved podaljšali do konca letošnjega septembra z določenimi možnimi izplačili ob določenih pogojih. Po drugi strani pa smo lizing hišam neizplačila priporočili. Torej tudi na bančnem trgu so se banke tem priporočilom oziroma zahtevi prilagodili in so ustrezno ravnali pri svojem poslovanju. </font><br/>
<font size="4">	Sedaj člani Odbora za finančno stabilnost smo intenzivno vpeti tudi v evropsko okolje in odločitve pristojni organ to je Evropska zbornica za sistemska tveganja je na nadnacionalni oziroma evropski ravni vodil in koordiniral prizadevanja za ublažitev posledic pandemije na delovanje finančnega sistema. Torej na evropski ravni smo izdali štiri priporočila, eno priporočilo se nanaša na že omenjeno omejitev razdelitev izplačil v času pandemije. Drugo se nanaša na podrobnejše bolj natančno spremljanje posledic moratorijev za odplačilo dolgov sistemov javnih garancij in drugih ukrepov fiskalne narave. Tretja se nanaša na likvidnostna tveganja pri pozivih h kritju in / nerazumljivo/ se nanaša na likvidnostna tveganja investicijskih skladov. Lahko rečem, da so prizadevanja vseh ekonomskih politik za ublažitev posledic pandemije že pokazala rezultate. Ključno je, da so markoekonomske napovedi evropskega pa tudi slovenskega gospodarstva v prvi polovici leta boljše kot v lanskem letu. Seveda to gre z roko v roki z umirjanjem zdravstvenih razmer predvsem pa je pomembno tudi, da so solidni obeti za v naprej. Hkrati pa se je, zaradi pomoči države zmanjšala tudi negotovost povezana z morebitno rastjo nedonosnih izpostavljenosti v bančnem sistemu. </font><br/>
<br/>
<b><font size="4">45. TRAK: (SC) – 17.40</font></b><br/>
<br/>
<b><font size="4">	</font></b><font size="4">(nadaljevanje) Na splošno lahko rečem, da so se tveganja v finančnem sistemu v zadnjih mesecih nekoliko umirila, upadla ali pa se nakazuje umirjanje razmer v prihodnosti. Nekoliko se je spremenila tudi pomembnost posameznih tveganj. Če je bilo lani marec, april najpomembnejše in najvišje makroekonomsko tveganje se je to v zadnjih mesecih nekoliko zmanjšalo še vedno pa ostaja visoko kreditno tveganje in tudi povišano dohodkovno tveganje. Dohodkovno tveganje je nekako bolj usmerjeno v prihodnost in se nanaša na vprašanje poslovnih modelov bank, virov njihovega vzdolžnega poslovanja in tako naprej. Ves čas epidemije tako pa bo po naših analizah tudi v bodoče je bančni sistem ostal robusten, kar se tiče odpornosti na tveganja. Likvidnostna situacija je dobra. Kapitalska pozicija bančnega sistema je bila ob vstopu v krizo visoka, nad povprečjem evropskega območja. V zadnjih mesecih se je sicer nekoliko znižalo, zaradi relativno dobre vesti kreditiranja, vendar ostaja zadostna tudi v primeru stresnih situacij oziroma stresnih scenarijev. K obojemu so tako na področju bančnega sistema kot tudi celotnega finančnega sistema znatno pripomogli ukrepi denarne in monetarne politike ter ukrepi mikrobonitetnega nadzora in regulative, vendar tudi iz povedanega sledijo določena vprašanja oziroma izzivi glede poslovanja finančnih institucij v bodoče, zagotavljanja ustrezne vloge finančnih posrednikov v Sloveniji pa tudi v Evropi in to bo v post pandemskem obdobju tudi ključni fokus finančnih institucij in nas kot nadzornikov finančnega sistema. Imamo pa v okviru Odbora za finančno stabilnost tudi bolj dolgoročno agendo tako v okviru Odbora za finančno stabilnost delujeta dve delovni skupini. Ena se nanaša na nove finančne tehnologije / nerazumljivo/ kibernetsko varnost in tako naprej in v okviru delovne skupine, ki se ukvarja s tem je bila podrobneje predstavljena analiza aktivnosti slovenskih kreditnih institucij na področju uporabe novih tehnologij to je vedno bolj pomembno v finančni industriji tudi že prej je direktor omenil, da smo se morali tudi nadzorniki prilagoditi novim tehnologijam v lanskem letu. Sedaj v okviru tega so kolegi podrobneje predstavili, potem pa smo obravnavali tudi koncept decentraliziranih financ, razvoj aplikacij na zasebni verigi podatkovnih blokov, analiza. Govorili smo o analizi centralno bančnih digitalnih valut, ki jo je pripravil Evro sistem in tako naprej. </font><br/>
<font size="4">	Drugi pomemben sklop naše aktivnosti pa se nanaša na zeleno, na podnebna tveganja. V lanskem letu je bila ustanovljena posebna delovna skupina OFS o podnebnih tveganjih in sicer za namenom, da nekako celoviti proučimo obravnavo in razvoj podnebnih tveganj v delih finančnega sistema, ki so ključne za zagotavlja finančne stabilnosti. To je ne samo na evropskem na svetovnem nivoju eno od pomembnih vprašanj dan danes torej kako podnebna tveganja vplivajo na finančno stabilnost, kako lahko regulatorji in nadzorniki pripomorejo k izboljšanju zelenosti gospodarstva in tako naprej. Pri tem smo se na OFS odzvali s to delovno skupino, ki intenzivno deluje. Mandat delovne skupine kot rečeno obsega spremljanje razvoja na področju podnebnih tveganj in kvantifikacije podnebnih tveganj. V mandat pa spada tudi izmenjava informacij na področju sodelovanja v mednarodnih delovnih skupinah. Tukaj gre za neko bolj ali manj pionirsko delo to je delo, ki se šele razvija ne samo v Sloveniji tudi v Evropi in prepričan sem, da vam bomo lahko v naslednjih letih kaj več povedali tudi o tem. </font><br/>
<font size="4">	Toliko z moje strani na splošno o delu Odbora za finančno stabilnost nekaj tudi o razmerah v bančnem sektorju. V nadaljevanju boste kolega predstavila ključne podatke s trga vrednostnih papirjev in zavarovalniškega trga, potem pa bi bili na voljo za odgovore na vprašanja. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod Dolenc. </font><br/>
<font size="4">Sedaj sprašujem direktorja Agencije za zavarovalni nadzor, ali želi kaj dodati k poročilu Odbora za finančno stabilnost? (Da.)</font><br/>
<font size="4">Gospod Čibej, prosim. </font><br/>
<br/>
<font size="4">	</font><b><font size="4">GORAZD ČIBEJ</font></b><font size="4">: Hvala lepa za besedo. </font><br/>
<font size="4">	V tem delu bo predstavil Niko Erker namestnik direktorja. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Dobro. Potem pa prosim gospod, če se predstavite za magnetogram.</font><br/>
<br/>
<b><font size="4">46. TRAK: (SC) – 17.45</font></b><br/>
<br/>
<b><font size="4">	</font></b><font size="4">(nadaljevanje) Ime in priimek, ostalo vemo. </font><br/>
<br/>
<font size="4">	</font><b><font size="4">NIKO ERKER: </font></b><font size="4">[Niko Erker] </font><br/>
<font size="4">Hvala za besedo. </font><br/>
<font size="4">	Spoštovane poslanke, spoštovani poslanci še par besed o tveganjih zavarovalnega trga. </font><br/>
<font size="4">	Najpomembnejši tveganji za slovenski zavarovalni trg sta tržno in makroekonomsko tveganje. Tržno tveganje se je v obdobju zadnjega leta zmanjšalo, vendar še vedno ostaja povečano. Največji vpliv na trenutno oceno tržnega tveganja ima nekoliko povečano spremenljivost obrestnih mer državni vrednostnih papirjev. Razmere na finančnih trgih so se v prvem kvartalu 2021 izboljšale vseeno pa obrestne mere državnih in dolžniških vrednostnih papirjev na finančnih trgih ostajajo nizke, kar za zavarovalnice pomeni tveganje in nedoseganja garantiranih donosov iz zavarovalnih pogodb. Izboljšanje razmer na finančnih trgih se odraža tudi v spremembah ne tveganju obrestne mere to je obrestne mere, ki jo za zavarovalnice uporabljajo pri izračunavanju zavarovalno tehničnih rezervacij kljub temu izboljšanju je bila ta obrestna mera konec marca še vedno negativna za prvih 13 let. Kot drugo najpomembnejše tveganje za zavarovalniški trg kot ocenjujemo makroekonomsko tveganje, ki ga na podlagi zadnjih razpoložljivih podatkov ocenjujemo kot povečano in z visokim vplivom na zavarovalniški trg. Zavarovalna tveganja so se v prvem kvartalu 2021 povečala. Glavni razlog je v upočasnitvi rasti premije iz premoženjih zavarovanj in stagniranju premije življenjskih zavarovanj. Poleg tega opažamo, da se v prvem kvartalu leta 2021 nekoliko zvišal tudi delež izrednih prekinitev polic klasičnih življenjskih zavarovanj. Konec leta 2021 se je povečalo tudi regulatorno tveganje, zaradi negotovosti v zvezi z možnimi, neugodnimi interpretacijami zavarovalnih pogojev s strani tujih regulatorjev oziroma sodišč za zavarovanje prekinitve poslovanja, ki jih slovenske zavarovalnice sklepajo v drugih državah EU. Tukaj gre predvsem za trge Velike Britanije in pa Irske. Trenutno še ni znane odločitve vseh sodišč. V obdobju po marcu 2020 se je postopno pričelo izboljševati večina kazalcev, s katerimi merimo dobičkonosnost insolventnost trga. Prav tako so se donosi naložb pri življenjskih in pri premoženjskih zavarovanih izboljšali, vendar kljub temu še vedno ostajajo nižji kot v preteklih letih. Zavarovalnicam se je v prvem kvartalu leta 2021 tudi nekoliko izboljšala kapitalska ustreznost v skladu z ureditvijo insolventnost dve. Kreditno tveganje ocenjujemo kot nizko ter z nizkim vplivom na slovenski zavarovalniški trg. V obdobju zadnjega leta v naložbenih portfeljih slovenskih zavarovalnic opažamo zmerno alokacijo sredstev v bolj tvegane naložbe, ki je posledica pritiska na donosnost, zaradi garantiranih donosov v zavarovalnih pogodba. V povprečju tako opažamo znižanje deleža naložb v podjetniške obveznice ter zvišanje naložb v delnice oziroma investicijske sklade. V portfelju slovenskih zavarovalnic pa je še vedno prisotna močna koncentracija naložb v slovenske državne in dolžniške vrednostne papirje z izdajatelji iz Slovenije. Zaradi razvoja zdravstvenih tveganj povezanih s Covid-19 so morale zavarovalnice sprejeti dodatne ukrepe in prilagoditi svoje poslovne procese. Posledično se je povečal obseg dela na daljavo, določene poslovne procese, ki so se običajno izvajali na terenu pa so zavarovalnice sedaj prisiljene poenostaviti in prilagoditi. Zaradi tega so se za zavarovalnice povečala operativna ter tudi kibernetska tveganja. Zaradi velikega obsega na daljavo se za slovenske zavarovalnice še posebej povečuje potreba po varnosti kibernetskih sistemov. Zaradi izbruha pandemije in z njo povezane negotovosti se je v kontekstu sistemskih tveganj posebna pozornost namenila likvidnosti v zavarovalniškem sektorju. Glede na rezultate projekta spremljanja likvidnosti ocenjujemo, da slovenski zavarovalniški trg ustrezno obvladuje izpostavljenost sistemskim tveganjem hkrati pa visok količnik kapitalske ustreznosti zavarovalnic zagotavlja tudi ustrezno kapitalsko trdnost sistema in odpornost proti morebitnim šokom. </font><br/>
<font size="4">	Za konec bi pa poudaril, da vse bolj v ospredje prihajajo tveganja, ki so povezana z človekovim vplivom na okolje, zato se tudi na področju zavarovalništva vse več časa posveča iskanju načinov kako bi lahko zavarovalnice pomagale zmanjšati negativne vplive na okolje. Na eni strani z nalaganjem sredstev v bolj zelene naložbe in po drugi strani z razvojem produktov, ki bodo spodbujali trajnostno obnašanje zavarovancev. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod Erker. </font><br/>
<font size="4">	Spoštovani gospe in gospodje, odrejam prekinitev seje za 20 minut. Nadaljevali bomo ob </font><br/>
<font size="4">     </font><b><font size="4"> </font></b><br/>
<b><font size="4">47. TRAK: (TB) – 17.50</font></b><br/>
<br/>
<font size="4">	(nadaljevanje) 18. uri in 10 minut.</font><br/>
<br/>
<font size="4">	(Seja je bila prekinjena ob 17.50.)</font><br/>
<br/>
<b><font size="4">48. TRAK: (TB) – 18.10</font></b><br/>
<br/>
<font size="4">	(Seja se je nadaljevala ob 18.10.)</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Spoštovani gospe in gospodje, nadaljujemo s sejo.</font><br/>
<font size="4">	Končali smo pri poročilu odbora za finančno stabilnost v tistem delu, kjer je svoj del predstavil direktor Agencije za zavarovalni nadzor. Zdaj sprašujem predstavnika Agencije za trg vrednostnih papirjev, gospoda Damjanoviča, ali že besedo? (Da.)</font><br/>
<font size="4">	Izvolite, gospod Damjanovič, imate besedo.</font><br/>
<br/>
<font size="4">	</font><b><font size="4">PRIMOŽ DAMJANOVIČ:</font></b><font size="4"> Hvala lepa, gospod predsednik.</font><br/>
<font size="4">	Glede na to, da sem že prej predstavil stanje na trgu v preteklem letu, se na ta del sedaj ne bi spuščal, tako da bom predstavil samo aktivnosti ATVP, povezane z OFS, in sicer, Agencija za trg vrednostnih papirjev, kot ključni tveganji makro bonitetnega značaja na področju, ki ga pokriva, ocenjuje dve tveganji in sicer, tveganje slovenskega trga vrednostnih papirjev, ki temelji na kombinaciji likvidnostnega tržnega, operativnega in makro tveganja, ter skupno tveganje panoge vzajemnih skladov, ki temelji na kombinaciji likvidnostnega, tržnega, kreditnega, operativnega in tveganja okužbe.</font><br/>
<font size="4">	Tveganje slovenskega kapitalskega trga v poročevanem obdobju ocenjujemo kot visoko in sicer, je razlog za to, sta(?) zelo zelo nizka likvidnost kapitalskega trga, ena najnižjih v desetih letih, prav tako je ena najnižjih število vrednostnih papirjev v borzni kotaciji, dodatno tveganje pa seveda obstaja zaradi pandemije Covid. Podlaga za oceno tveganja na področju panoge vzajemnih skladov pa je naše, bom rekel, naša skrb potem, da so tečaji morebiti nekako se preveč odmaknili od poslovanja družb in s tem v bistvu obstaja precejšnja možnost korekcije tečajev in s tem v bistvu obstaja precejšnja možnost korekcije tečajev in iz tega razloga smo tudi na tem področju tveganje ocenili kot visoko.</font><br/>
<font size="4">	Zdaj, če se osredotočim bolj na tveganje, povezano z kapitalskim trgov, seveda je treba poudarit, da bi nadaljnje zmanjševanje likvidnosti, vodilo v končni fazi v izgubo organiziranega trga, ki ga v tem trenutku seveda vodi Ljubljanska borza, ki je inštitucija, zasebna inštitucija, v tuji lasti, njen lastnik pa seveda bi lahko, če to ekonomsko ni upravičeno, ocenil, da enostavno organiziran trg v Sloveniji ukine. S tem bi Slovenija izgubila praktično edino infrastrukturo, ki jo ima za trgovanje z vrednostnimi papirji, ki je pomemben faktor vsakega razvitega gospodarstva, saj v bistvu omogoča prenašanje kapitala od subjektov, ki imajo presežek do tistih, ki imajo potrebe po njem. Takšna situacija, seveda, bi v končni fazi negativno vplivala tudi na gospodarsko rast in bonitetno oceno Slovenije. Zaradi tega se nam zdi, da je zelo pomembno, da se to vprašanje celovito naslovi, kar sem omenil tudi že v predstavitvi pod peto točko, če se spomnite, obstaja projekt oživitve trga kapitala, ki je bil pravkar zaključen in tam noter je nanizanih kup ukrepov, kako obrnit te trende in naredit ta trg bolj zanimiv za, tako v smislu ponudbe, kot povpraševanja.</font><br/>
<font size="4">	Glede ukrepov makro bonitetnega značaja, s področja, ki ga pokriva ATVP, bi podobno, kot so prej storili kolegi, izpostavil ukrep, ki se nanaša na, bom rekel, ne nujno prepoved, ampak po našem mnenju bolj zadržanost pri izplačilu dobičkov v letu 2019 in 2020. Namreč, družbe, ki jih mi nadziramo, niso tako kapitalsko intenzivne družbe in zadeva ni bila tako akutna, kot bi lahko bila pri kolegih. Zaradi tega smo izdali zgolj mnenje in ne prepoved, smo pa v februarju 2021 nekoliko spremenil to mnenje in sicer, smo ga približali mnenju ESRB, ki ga je naslovil izključno na investicijska podjetja, izvzel pa je borzo, KDD in družbe za upravljanje, tako da smo v bistvu bili v celoti skladni z ESBR priporočilom, v septembru pa nekaj računamo, da bi tudi ta ukrep ugasnil.</font><br/>
<font size="4">	Glede investicijskih skladov, posebno pozornost smo namenjal njihovi likvidnosti. Uvedli smo dnevno poročanje in preverjanje podatkov o neto izplačilih, ampak kot sem omenil, samo en mesec so bila neto izplačila, drugače je bilo stanje pozitivno in nikoli ni bilo niti blizu situaciji, da bi katerikoli od investicijskih skladov zaustavil izplačila, kar pa se je dogajalo v nekaterih drugih državah članicah in zato je tudi ESMA koordinirala te ukrepe</font><br/>
<br/>
<b><font size="4">49. TRAK: (TB) – 18.15</font></b><br/>
<br/>
<font size="4">	(nadaljevanje) na evropski ravni. </font><br/>
<font size="4">Hkrati smo v tem poročevanem obdobju, prvič izvedli stres teste izjemnih situacij, za dva denarna sklada, ki poslujeta v Republiki Sloveniji in to v skladu z uredbo v sklad denarnega trga in oba sta test prestala in ocenjujemo, da z njuno likvidnostjo ni nobenih težav. Hkrati smo izvedli tudi oziroma sodelovali tudi v vseevropskem nadzoru nad upravljanjem likvidnostnega tveganja v družbo za upravljanje in ugotovili, da večina družb za upravljanje, tako kot v evropskem prostoru, tudi pri nas zelo učinkovito izvaja te ukrepe, kar v končni fazi kaže tudi to, da ni bilo nobenih težav z likvidnostjo v tem obdobju.</font><br/>
<font size="4">Toliko na kratko. </font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod Damjanovič.</font><br/>
<font size="4">Zdaj sprašujem predstavnico Ministrstva za finance, ali želi besedo v zvezi s poročilom Odbora za finančno stabilnost? (Ne.) V redu, hvala lepa.</font><br/>
<font size="4">To se pravi, uvodne predstavitve smo zdaj zaključili.</font><br/>
<font size="4">Gospe poslanke, gospodje poslanci, odpiram razpravo o predloženem poročilu. Prvi je na vrsti poslanec Jože Lenart.</font><br/>
<font size="4">Prosim.</font><br/>
<br/>
<b><font size="4">JOŽE LENART (PS LMŠ):</font></b><font size="4"> Ja, hvala lepa.</font><br/>
<font size="4">Glejte, živimo, smo, se nahajamo v tej krizi in če gledamo nazaj zgodovinsko, smo v vsaki(?) takšni zadregi potegnili kratko in prav na tem področju, za finančno stabilnost, se nam je marsikdaj zrušilo oziroma večino v teh obdobjih smo potem od zadaj doživljali tudi katastrofo, če se lahko tako izrazim.</font><br/>
<font size="4">Danes so tu predstavljena krasna poročila, kot da imamo vse pod nadzorom. Stabilnost bank je velika, visoka likvidnost, na koncu koncev pa, kot smo rekli, živimo v nekih negotovih časih in jaz bi kljub vsemu rad še dodatno iznesel oziroma dal konkretna vprašanja iz tega. Glejte, podnebne spremembe ste omenjali v več kontekstih. Konkretno sprašujem. Pri nas v Sloveniji, sledi zapiranje TEŠ6. Tudi od zadaj rudnikov, rudnika na tem področju in tu vemo, da TEŠ6 so še visoki krediti. Od zadaj moramo graditi jedrsko elektrarno, verjetno, in tudi druge alternative, ki jih moramo izvajat. Odprta so še ostala številna vprašanja, kot so zapiranje, kot so švicarski frank in še veliko je tega.</font><br/>
<font size="4">Zdaj, kje so tveganja proračunskih primanjkljajev. Od zadaj vemo, da so velike rasti zadolženosti. Tudi danes smo pri ostalih točkah veliko na to opozarjali in govorili. Kje so tvegane nestabilnosti javnih financ, vzdržnosti javnih financ. Fiskalni svet je prav včeraj jasno opozoril, kar se tega tiče, da stvari niso na svojem mestu in da nas lahko marsikaj skrbi. Tu so rasti cen surovin, ki vplivajo seveda na gospodarstvo, rast cen, na celotnem področju. Tudi iz tega ne vemo, kaj se bo dogajalo, kakšne bodo posledice. Na koncu koncev so tu neki nenormalni kazalci, ki kažejo na to, da bo lahko na marsikaj vplivalo. Zadolževanje, seveda, glejte, iz Sklada Evropske unije za okrevanje in odpornost. Tu je vzporedno, se neke stvari dogajajo, kakorkoli in nekaj teh težkih milijonov bo tudi nepovratnih, veliko bo tudi zadolževanja, to, kako na to gleda tudi naš bančni sistem, kako Banka Slovenije to ocenjuje. Na koncu koncev omenim tudi kripto valute, kajne, ki marsikdo opozarja, da tu lahko pride do balona, ki lahko poči in za sabo spet potegne lahko veliko negativnih področij. Okrog tega ni bilo danes omenjeno nič, kajne, čeprav je bančni sistem tudi vpleten v to. Nekatere banke že celo to podpirajo, kakorkoli. Verjetno je še veliko teh vprašanj. Ne želim si, da bomo čez leta zopet rekli, pozabili smo na marsikaj, nismo znali predvidet, danes pa ste nekako vse umirjeno, lepo, navajali, kako je vse upoštevano, ampak, še enkrat praksa nazaj pa vedno kaže, da žal tega ni bilo tako in da smo nasprotno, nismo znali obvladovat marsičesa.</font><br/>
<font size="4">Toliko. Hvala.</font><br/>
<br/>
<b><font size="4">50. TRAK: (TB) – 18.20</font></b><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">Mi, gospe in gospodje, danes obravnavamo poročilo Odbora za finančno stabilnost. Posebej velja opredeliti časovno, da je to poročilo od 1. aprila 2020 do 31. marca 2021 in že samo pogled na tabelo, ki prikazuje tveganja in odpornosti za slovenski finančni sistem, je dovolj »znakovit«. Tako pri makroekonomskem, kakor pri kreditnem tveganju je ocena rdeča, krepko rdeča, kar pomeni, da je tveganje visoko in da je odpornost zelo nizka, pri dveh vrstah tveganj, dohodkovnem in pri tveganjih, ki izhajajo iz lizinskih družb, pa je tveganje ocenjeno kot povečano in odpornost nizka.</font><br/>
<font size="4">Če želi kdo od predstavnikov Odbora za finančno stabilnost se referirati na to, kar je povedal poslanec Lenart, prosim. (Ne.)</font><br/>
<font size="4">Dobro, hvala lepa. Nadaljujemo z razpravo. Še želi kdo besedo? (Ne.) V redu, hvala lepa. Zaključujem razpravo.</font><br/>
<font size="4">Ugotavljam, da se je Odbor za finance seznanil z Letnim poročilom Odbora za finančno stabilnost za leto 2020.</font><br/>
<br/>
<font size="4">	S tem zaključujem 7. točko dnevnega reda.</font><br/>
<br/>
<font size="4">	Prehajamo na </font><b><font size="4">8. TOČKO DNEVNEGA REDA - REVIDIRANO LETNO POROČILO AGENCIJE ZA JAVNI NADZOR NAD REVIDIRANJEM ZA LETO 2020.</font></b><br/>
<font size="4">	V okviru te točke gre za obravnavo poročila na podlagi 44. člena Zakona o javnih agencijah, ter 29. člena Zakona o revidiranju.</font><br/>
<font size="4">	K tej točki so vabljeni predstavniki in predstavnice Ministrstva za finance in Agencije za javni nadzor nad revidiranjem.</font><br/>
<font size="4">	Dodatno gradivo, ki smo ga prejeli, je mnenje Komisije Državnega sveta za gospodarstvo, obrt, turizem in finance. </font><br/>
<font size="4">	Za uvod dajem besedo predstavniku Agencije za javni nadzor nad revidiranjem, to je njen direktor, gospod Peter Zmagaj.</font><br/>
<font size="4">	Izvolite, prosim.</font><br/>
<br/>
<font size="4">	</font><b><font size="4">MAG. PETER ZMAGAJ:</font></b><font size="4"> Najlepša hvala, spoštovani predsedujoči.</font><br/>
<font size="4">	Spoštovani poslanke in poslanci, ter ostali prisotni!</font><br/>
<font size="4">	Najlepša hvala za priložnost, da kot direktor Agencije za javni nadzor nad revidiranjem, predstavim delo oziroma poslovanje agencije v lanskem letu.</font><br/>
<font size="4">	Agencija je regulator in nadzornik poslovanja revizijskih družb in pooblaščenih revizorjev, ter nadzornik tudi nad delom pooblaščenih ocenjevalcev vrednosti in v delu poslovanja, ki je povezano z revidiranjem, tudi nad naročniki revizij. Konec leta 2020 je bilo na revizijskem trgu prisotnih 46 revizijskih družb in 187 pooblaščenih revizorjev. In v preteklem letu je agencija zaključila nadzor kakovosti in zakonitosti poslovanja 13 izmed teh revizijskih družb, ter 22 pooblaščenih revizorjev, v okviru teh nadzorov pa je bilo pregledanih 26 revizijskih spisov. Na podlagi opravljenih nadzorov, je agencija v letu 2020 izdala 44 upravnih aktov, subjektom nadzora. Gre tako po eni strani, za odredbe, s katerimi se naloži izvedbo določenih ukrepov, kot tudi recimo odločbe o izrekih opominov oziroma lahko tudi prepovedi poslovanja.</font><br/>
<font size="4">	Če se na kratko dotaknem še finančnega poslovanja. Za svoje delovanje je agencija od predvidenih 600 tisoč evrov dejansko realizirala 264 tisoč evrov odhodkov in posledično tudi iz državnega proračuna črpala nižje prihodke od načrtovanih, se pravi, 230 tisoč, namesto 260 tisoč evrov. Za pojasnilo, približno polovično financiranje je bilo v preteklem letu zagotovljeno iz državnega proračuna in približno polovično iz tarife, kot ste lahko slišali že pri ostalih agencijah, se pravi, to, kar nam plačujejo subjekti nadzora, konkretno predvsem revizijske družbe.</font><br/>
<font size="4">	Glavna težava agencije v preteklih letih in tudi v letošnjem letu je huda kadrovska podhranjenost, ki je še toliko bolj očitna zaradi sprememb zakonodaje, ki povečujejo pristojnosti in naloge agencije. Konkretno imam v mislih predvsem spremembo Zakona o revidiranju in tudi Zakon o gospodarskih družbah, s katerim se je bistveno razširilo nabor subjektov javnega interesa in posledično tudi število revizijskih družb,</font><br/>
<br/>
<b><font size="4">51. TRAK: (TB) – 18.25</font></b><br/>
<br/>
<font size="4">	(nadaljevanje) ki jih nadzirajo. Za agencijo je to pomenilo predvsem iz tega vidika, ker evropska uredba od nas zahteva, da vse te revizijske družbe, ki revidirajo subjekte javnega interesa, nadziramo na tri leta, medtem, ko je za ostale družbe dovolj enkrat na šest let, da pridejo na vrsto za redni nadzor.</font><br/>
<font size="4">	Lahko pa z veseljem sporočim, da to problematiko rešujemo, v dogovoru z resornim ministrstvom, se pravi Ministrstvom za finance in sem optimističen, da bom prihodnje leto, ob predstavitvi letnega poročila za letošnje leto, lahko tudi že poročal o kakšni realizaciji teh dogovorov.</font><br/>
<font size="4">	To bi bilo na kratko moja predstavitev letnega poročila. Najlepša hvala za vašo pozornost. Če je glede predstavljenega oziroma drugega dela oziroma poslovanja agencije, če so še kakšna vprašanja, pa seveda z veseljem odgovorim tudi nanje.</font><br/>
<font size="4">	Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod direktor.</font><br/>
<font size="4">Kolegice in kolegi, odpiram razpravo. Gospod direktor je bil zelo jedrnat, besedilo samega poročila pa je zelo obsežno in smo imeli priložnost se precej podrobno seznaniti z celoletnimi dejavnostmi te pomembne državne inštitucije. Želi kdo besedo? (Ne.) Ne, hvala lepa.</font><br/>
<font size="4">Zaključujem razpravo in ugotavljam, da se je Odbor za finance seznanil s poročilom Agencije za javni nadzor nad revidiranjem za leto 2020.</font><br/>
<br/>
<font size="4">S tem zaključujem 8. točko dnevnega reda.</font><br/>
<br/>
<font size="4">Prehajamo na </font><b><font size="4">9. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2009/65/ES GLEDE UPORABE DOKUMENTOV S KLJUČNIMI PODATKI S STRANI DRUŽB ZA UPRAVLJANJE KOLEKTIVNIH NALOŽBENIH PODJEMOV ZA VLAGANJA V PRENOSLJIVE VREDNOSTNE PAPIRJE (KNPVP).</font></b><br/>
<font size="4">Gradivo k tej točki in tudi k naslednji točki dnevnega reda, smo prejeli od Vlade, dne 26. avgusta letos, na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Predlagatelj stališča Republike Slovenije je Vlada. Odbor bo kot matično delovno telo obe točki obravnaval na podlagi drugega odstavka 154.h člena Poslovnika Državnega zbora in bo svoji poročili posredoval odboru, pristojnemu odboru, to se pravi Odboru za zadeve Evropske unije. </font><br/>
<font size="4">K tej točki oziroma tudi k naslednji točki so vabljeni predstavniki in predstavnice Ministrstva za finance, zato prosim državno sekretarko na Ministrstvu za finance, gospo Majo Hostnik Kališek, da poda uvodno razlago.</font><br/>
<font size="4">Izvolite.</font><br/>
<br/>
<b><font size="4">MAG. MAJA HOSTNIK KALIŠEK:</font></b><font size="4"> Hvala.</font><br/>
<font size="4">Glede na to, da se predloga stališč Republike Slovenije pod 9. in 10. točko dnevnega reda te seje vsebinsko nanašata na isto zadevo, bi predlagala, da se ju obravnava kar skupaj, v paketu, če lahko?</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Tisto ni mogoče, ker je potrebno glasovati, lahko pa vi podate obrazložitev skupno. To pa lahko.</font><br/>
<br/>
<b><font size="4">MAG. MAJA HOSTNIK KALIŠEK:</font></b><font size="4"> Hvala.</font><br/>
<font size="4">Z obema predlogoma zakonodajnih aktov Evropske unije se namreč želi podaljšati izvzetje uporabe PRIPS uredbe za subjekte iz UCITS direktive, to je direktive 2009/65/ES. Glede vsakega kolektivnega naložbenega podjema za vlaganja v prenosljive vrednostne papirje, je namreč potrebno v skladu z UCITS direktivo zagotoviti ključne podatke za vlagatelje. Podatki o ciljih in naložbeni politiki, profilu tveganja in donosa, stroških in preteklih rezultatih, namreč vlagateljem pomagajo razumeti bistvene značilnosti kolektivnih naložbenih podjemov za vlagatelje v premostljive vrednostne papirje, na podlagi katerih lahko sprejmejo informirane odločitve o naložbah. Novembra 2014 je bila sprejeta tako imenovana PRIPS uredba, v skladu s katero se tudi KNPVP štejejo za paketne naložbene produkte za male vlagatelje in zavarovalne naložbene produkte. PRIPS uredba zahteva, da se za vse te produkte pripravi dokument s ključnimi informacijami.</font><br/>
<font size="4">Glede na to, da je bilo za KNPVP že potrebno pripraviti dokument s ključnimi podatki za vlagatelje na podlagi UCITS direktive, se je ob sprejemanju PRIPS uredbe določilo prehodno ureditev,</font><br/>
<br/>
<b><font size="4">52. TRAK: (TB) – 18.30</font></b><br/>
<br/>
<font size="4">	(nadaljevanje) v skladu s katero se družbe za upravljanje, investicijske družbe in osebe, ki svetujejo o enotah KNPVP in skladov, ki niso KNPVP ali jih prodajajo, začasno izvzete iz zahteve, da malim vlagateljem predložijo dokument s ključnimi informacijami na podlagi te uredbe. To izvzetje je trenutno v veljavi še do 31. decembra 2021. </font><br/>
<font size="4">Na podlagi PRIPS uredbe je bila sprejeta tudi delegirana uredba EU/2017/653, ki je določila obliko, vsebino, pregled in revizijo dokumentov s ključnimi informacijami za vlagatelje in sicer z namenom, da lahko vlagatelji med seboj primerjajo različne produkte. Tudi to delegirano uredbo je potrebno dopolniti za namen uporabe za KNPVP in AIS sklade. Komisija bo predlog dopolnitve te uredbe objavila v začetku septembra, v Uradnem listu EU pa naj bi bila objavljena decembra 2021. Da bi se omogočilo dovolj časa za pripravo na konec prehodne ureditve in izvajanje sprememb delegirane uredbe 2017/653, se predlaga podaljšanje prehodne ureditve v PRIPS uredbi, in sicer, do 30. junija 2022. Z dopolnitvijo UCITS direktive pa se predlaga dopolnitev v smeri, da se bo dokument s ključnimi informacijami, pripravljen na podlagi PRIPS uredbe, štel, da izpolnjuje pogoje glede ključnih podatkov za vlagatelje, na podlagi UCITS direktive, s čimer se bo zagotovilo, da dokumenti glede istega KNPVP ne bodo podvojeni, kar bi povzročalo zmedo pri vlagateljih.</font><br/>
<font size="4">Spoštovani, na podlagi navedenega predlagam, da predloga stališč Republike Slovenije, k obema predlogoma EU aktov, podprete.</font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospa državna sekretarka.</font><br/>
<font size="4">Slišali smo torej obrazložitev tako za direktivo, kot za uredbo. Bistvo je seveda podaljšanje tistega roka z 31. decembra 2021 na 30. junij 2022.</font><br/>
<font size="4">Želi kdo besedo? (Ne.) Ne, zato prehajamo na odločanje, in sicer, gospe in gospodje, na glasovanje dajem naslednji predlog mnenja: »Odbor za finance podpira Predlog stališča Republike Slovenije do Predloga direktive Evropskega parlamenta in Sveta o spremembi Direktive 2009/65 glede uporabe dokumentov s ključnimi podatki s strani družb za upravljanje kolektivnih naložbenih podjemov za vlaganja v prenosljive vrednostne papirje in predlaga Odboru za zadeve Evropske unije, da predlog stališča sprejme.« Glasujemo.</font><br/>
<font size="4">Kdo je za? (11 članov.) Kdo je proti? (Nihče.)</font><br/>
<font size="4">Ugotavljam, da je mnenje sprejeto.</font><br/>
<font size="4">Predlagam, da bo poročevalec na seji pristojnega Odbora za zadeve Evropske unije poslanec Jure Ferjan. To je dogovorjeno.</font><br/>
<br/>
<font size="4">Na ta način zaključujem 9. točko dnevnega reda.</font><br/>
<br/>
<font size="4">Prehajamo na </font><b><font size="4">10. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) ŠT. 1286/2014 V ZVEZI S PODALJŠANJEM PREHODNE UREDITVE ZA DRUŽBE ZA UPRAVLJANJE, INVESTICIJSKE DRUŽBE IN OSEBE, KI SVETUJEJO O ENOTAH KOLEKTIVNIH NALOŽBENIH PODJEMOV ZA VLAGANJA V PRENOSLJIVE VREDNOSTNE PAPIRJE (KNPVP) IN SKLADOV, KI NISO KNPVP, ALI JIH PRODAJAJO.</font></b><br/>
<font size="4">Slišali smo že uvodno obrazložitev predstavnice Ministrstva za finance, gospe državne sekretarke. Ali bi s tem v zvezi želel kdo razpravljati? (Ne.) Ne, zato, gospe in gospodje, prehajamo na odločanje in sicer, dajem na glasovanje naslednji predlog mnenja: »Odbor za finance podpira Predlog stališča Republike Slovenije do Predloga uredbe Evropskega parlamenta in Sveta o spremembi Uredbe (EU) št. 1286/2014 v zvezi s podaljšanjem prehodne ureditve za družbe za upravljanje, investicijske družbe in osebe,</font><br/>
<br/>
<b><font size="4">53. TRAK: (TB) – 18.35</font></b><br/>
<br/>
<font size="4">	(nadaljevanje) ki svetujejo o enotah kolektivnih naložbenih podjemov za vlaganja v prenosljive vrednostne papirje (KNPVP) in skladov, ki niso KNPVP, ali jih prodajajo, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Tudi v tem primeru bo poročevalec na seji pristojnega odbora poslanec Jure Ferjan.</font><br/>
<font size="4">	Hvala.</font><br/>
<br/>
<font size="4">	S tem zaključujem 10. točko dnevnega reda in 36. sejo Odbora  za finance.</font><br/>
<br/>
<b><font size="4">Seja se je končala 7. septembra 2021 ob 18.36.</font></b>
</root>