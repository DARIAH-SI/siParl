<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br/>
<b><font size="4">56. nujna seja</font></b><br/>
<br/>
<b><font size="4">(8. marec 2022)</font></b><br/>
<br/>
</p></div><br/>
<b><font size="4">Sejo je vodil Bojan Podkrajšek, predsednik Odbora za infrastrukturo, okolje in prostor.</font></b><br/>
<b><font size="4">Seja se je začela ob 15.59.</font></b><br/>
<br/>
<b><font size="4">	PREDSEDNIK BOJAN PODKRAJŠEK: </font></b><font size="4">Spoštovane kolegice, cenjeni kolegi! Lepo pozdravljeni vsi gostje. </font><br/>
<font size="4">	Pričenjam 56. nujno sejo Odbora za infrastrukturo, okolje in prostor in vse prisotne prav lepo pozdravljam. Obveščam vas, da za današnjo sejo nisem prejel opravičila. Na seji kot nadomestni člani s pooblastili pa sodeluje iz Poslanske skupine Konkretno</font><br/>
<br/>
<b><font size="4">2. TRAK: (ES) – 14.00</font></b><br/>
<br/>
<b><font size="4">	</font></b><font size="4">(nadaljevanje) je za njihovo kvoto danes prisotna naša poslanska kolegica Mojca Žnidarič in jo lepo pozdravljam.</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red: Predlog zakona o spremembah in dopolnitvah Zakona o rudarstvo, druga obravnava. Ker do pričetka seje nisem prejel nobenega predloga za spremembo dnevnega reda, je ta določen kot ste ga prejeli s sklicem seje odbora. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O RUDARSTVU, druga obravnava,</font></b><font size="4"> ki ga je Državnemu zboru v obravnavo po rednem postopku predložila Vlada. Predlog zakona je bil uvrščen na dnevni red te seje na podlagi zahteve skupine poslank in poslancev s prvopodpisanim Danijelom Krivcem za sklic izredne seje Državnega zbora, z dne 25. 2. 2022, ki je objavljena na spletni strani Državnega zbora s sklicem oziroma na e-klopi.</font><br/>
<font size="4">	Državni zbor je na podlagi 122. člena Poslovnika Državnega zbora na 95. izredni seji opravil splošno razpravo o predlogu zakona in sprejel sklep, da je predlog zakona primeren za nadaljnjo obravnavo. </font><br/>
<font size="4">	Za obravnavo je bilo posredovano naslednje gradivo: predlog zakona z dne, 11. 1. 2022, mnenje Zakonodajno-pravne službe z dne, 4. 3. 2022, mnenje Komisije Državnega sveta za lokalno samoupravo in regionalni razvoj z dne, 8. 3. 2022, stališče Zdravniške zbornice Slovenije z dne, 27. 1. 2022, pripombe Skupnosti občin Slovenije z dne, 10. 2. 2022, pripombe Mestne občine Velenje in občine Šoštanj z dne, 10. 2. 2022 in pripombe Odvetniške družbe Pirc Muser in Lamut z dne, 7. 3. 2022. </font><br/>
<font size="4">	Rok za vložitev amandmajev je bil do začetka obravnave predloga zakona. Do sedaj so bili vloženi amandmaji poslanski skupin SDS, NSi in Konkretno, poslanskih skupin Levica, SD in LMŠ ter poslanski skupini LMŠ, Levica in SAB. Na klopi ste prejeli tudi predlog amandmajev z dne, 8. 3. 2022. Vsa gradiva so objavljena na spletnih straneh Državnega zbora. </font><br/>
<font size="4">	Na sejo so bili k obravnavi te točke vabljeni: Ministrstvo za infrastrukturo, Komisija Državnega sveta za lokalno samoupravo in regionalni razvoj, Skupnost občin Slovenije, Združenje občin Slovenije, Združenje mestnih občin Slovenije, Zdravniška zbornica Slovenije, Energetska zbornica Slovenije in Zakonodajno-pravna služba. </font><br/>
<font size="4">	Pričenjam drugo obravnavo predloga zakona, o katerem bomo na podlagi 126. člena poslovnika opravili razpravo in glasovanje o posameznih členih predloga zakona. </font><br/>
<font size="4">	Besedo dajem predstavniku predlagatelja Ministrstvu za infrastrukturo. Z nami je državni sekretar Blaž Košorok. Želite besedo? Izvolite.</font><br/>
<br/>
<font size="4">	</font><b><font size="4">BLAŽ KOŠOROK: </font></b><font size="4">Hvala lepa, gospod predsednik. </font><br/>
<font size="4">	Spoštovane poslanke, spoštovani poslanci!</font><br/>
<font size="4">	V letu 2010 je bil nazadnje sprejet Zakon o rudarstvu, ki nekatera področja zakona, ki je veljal pred tem, seveda uredil precej drugače. Kot se je izkazalo kasneje po njegovi uporabi, so bile v njem številne napake, notranja neskladja, neskladja z drugimi predpisi, nekatera področja pa so bila podnormirana ali pa sploh niso bila urejena. Glavni del pomanjkljivosti se je odpravilo z nekaterimi predhodnimi novelami. S to novelo, ki je pred vami, pa se odpravlja še nekatere pomanjkljivosti, ki pred tem ali bodisi niso bile zaznane, bodisi pa niso bile pripravljene ustrezne oziroma boljše rešitve. </font><br/>
<font size="4">	Omeniti je potrebno tudi to, da so nekatere predlagane rešitve amandmirane, kar bo, verjamem, pripeljalo še do večjega konsenza med gospodarskim vidikom izkoriščanja mineralnih surovin, okoljevarstvenim vidikom in pa seveda družbeno sprejemljivostjo. </font><br/>
<font size="4">	Če naštejem te poglavitne spremembe, ki jih prinaša predlagana novela, se pravi dodatno definiramo nekatere pojme, ki se nanašajo na sanacijo predelovanih prostorov, definiran je pojem hidravličnega lomljena, pripravlja se nekatere definicije pojmov s področja zalog. Torej pojmi s področja sanacije, ki se v praksi ves čas uporabljajo, pa jih zakon doslej ni vseboval, to se tudi spreminja. Zaradi poenotenja nekaterih pojmov se tudi z novelo na novo opredeljeni pojmi kot so tehnična sanacija, biološka sanacija, rekultivacija, renaturacija, sprotna sanacija, </font><br/>
<br/>
<b><font size="4">3. TRAK: (ES) – 14.05</font></b><br/>
<br/>
<font size="4">	(nadaljevanje) fazna sanacija, delna sanacija in pa končna sanacija. </font><br/>
<font size="4">	Z opredelitvijo pojma, to kar je bilo kar nekajkrat že v tej dvorani povedano, hidravlično lomljenje, se odpravlja pravna praznina, ki je omogočala, da se do sedaj takšna tehnologija že uporablja v praksi že preko 50 let, ni pa bila regulirana. Z novelo se sicer prepoveduje obsežno hidravlično lomljenje v povezavi z amandmajem, ki je pred vami, pa se pojem obsežnega hidravličnega lomljenja izloča iz zakona in se prepoveduje vsakršno hidravlično lomljenje ne glede na obseg. Korekcija pojmov s tega področja, se pravi zalog in virov, pa je potrebna zaradi neskladnosti veljavne definicije z njunim strokovnim poimenovanjem.</font><br/>
<font size="4">	Novela ureja tudi posebne primere podaljšane rudarske pravice in pa koncesije. Gre za posebne primere, ko gre za obsežne predelovalne? prostore, za katere so bila v preteklosti izdana dovoljenja za izkoriščanje strani takrat pristojnih občin in kasneje upravnih enot oziroma takrat imenovanega Republiškega sekretariata in kasneje ministrstva na podlagi takrat veljavnih predpisov.</font><br/>
<font size="4">	V letu 2001 so se imetnikom takšnih dovoljenj na podlagi Zakona o rudarstvu iz leta 1999 podelila rudarska pravica in koncesija v obsegu in pod pogoji iz tega dovoljenja. Ker nekatera takšna dovoljenja so dopuščala tudi pridobitev lastništva ali sklenitev pravnega posla z lastniki šele neposredno pred dejanskim posegom, na takšna zemljišča se z novelo, bom rekel, te primere dodaja neka vrsta ustrezna rešitev glede na danes veljavne predpise. </font><br/>
<font size="4">	Tako se z novelo sicer omogoča podaljšanje rudarske pravice in koncesije za območje celotnega predelovalnega prostora, torej v obsegu in pod pogoji iz dovoljenja za izkoriščanje, vendar pa znotraj predelovalnega prostora dopušča posege samo na tista zemljišča, za katere koncesionar ima lastninsko pravico ali pa sklenjen posel z lastnikom. Nobene bojazni torej ni, da bi koncesionar zaradi uveljavitve te novele lahko posegal na tuja zemljišča brez soglasja njegovega lastnika. Če lastnik zemljišča s koncesionarjem ne bo sklenil pravnega posla, koncesionar na takšno zemljišče še naprej ne bo smel dostopati, kar jasno pomeni, da na njem tudi ne bo mogel izkoriščati mineralne surovine. Se pa skuša na tak način preprečiti špekulacije, ko lastniki zemljišč v praksi že zemljišča znotraj predelovalnega prostora že vnaprej zahteva nekatere najemnine v višini vrednosti mineralne surovine na teh zemljiščih, kar je ekonomsko povsem nesprejemljivo, čeprav zakon določa, da so mineralne surovine tudi v lasti države. </font><br/>
<font size="4">	Za takšne primere novela sedaj predvideva, da se omogoči (nerazumljivo) predelovalnega? prostora razdeli na posamezna zaokrožena polja, koncesionar pa lahko posega samo na tista polja, za katere pridobi pravico izvajati rudarska dela na zemljišču. Torej je njihov lastnik ali pa ima z lastnikom sklenjen ustrezen pravni posel in mu naše ministrstvo, pristojno za rudarstvo, potrdi ustrezen rudarski projekt. </font><br/>
<font size="4">	Naprej, posodablja nekatera določila glede zbiranja, urejanja, objave podatkov s področja rudarstva. </font><br/>
<font size="4">	Potem z novelo se pristojnost nosilcev urejanja prostora za področje rudarstva z občinsko prostorsko načrtovanje prenaša iz Ministrstva za infrastrukturo, torej iz našega ministrstva, na Geološki zavod. Dodajajo se nekatere določbe glede plačila nadomestila za pridobljeno mineralno surovino pri sanaciji nelegalnega kopa, torej za primere ko rudarska pravica in koncesija za izkoriščanje prenehata pred izvedbo sanacije pridelovalnega prostora. Urejamo pravice oziroma področje prenosa rudarskih pravic v primeru stečaja koncesionarja. Urejamo nekatera vprašanja v zvezi z ugasnitvijo rudarske pravice. Področje mineralnih surovin ob izvajanju gradbenih del in pa gradnja gozdne infrastrukture. Na novo urejamo področje popolne in trajne opustitve izvajanja rudarskih del, dodatno urejamo področje reguliranih poklicev v rudarstvu in se tudi opredeljujejo nekateri prekrški, ki jih je veljavni zakon pomotoma izpustil. Potem je dodana pravna podlaga za financiranje monitoringa in vzdrževanje trajnih jamskih objektov po zaprtju premogovnika – en tak primer se bo zgodil z ERTH-jem oziroma kar nekaj je že zaprtih rudnikov. Torej ta nova ureditev omogoča, da se po izvedbi vseh projektiranih sanacijskih del, da bivši koncesionar to likvidira, izvaja monitoring, odpravlja morebitne nevarnosti itd. </font><br/>
<font size="4">	Nekatera določila predvsem o ustanovitvi rudarskega sklada so črtana in</font><br/>
<br/>
<b><font size="4">4. TRAK: (ES) – 14.10</font></b><br/>
<br/>
<font size="4">	(nadaljevanje) še nekatere druge malenkosti.</font><br/>
<font size="4">	Uvodoma hvala lepa za besedo, gospod predsednik.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam.</font><br/>
<font size="4">	Želi besedo predstavnica Zakonodajno-pravne službe? Z nami je gospa Sladjana Ješić. Izvolite.</font><br/>
<br/>
<font size="4">	</font><b><font size="4">SLADJANA JEŠIĆ:</font></b><font size="4"> Hvala za besedo. Dober dan.</font><br/>
<font size="4">	ZPS je predlog zakona proučila v okviru svojih zakonsko in poslovniško določenih nalog ter pripravila pisno mnenje. Na kratko bi povzela nekaj ključnih poudarkov iz pisnega dela mnenja.</font><br/>
<font size="4">	In sicer najprej obseg noveliranja se bliža noveliranju polovice obsega zakona, zato bi bila priprava novega zakona ustreznejši pristop. V mnenju je poudarjeno, da državna rudarska strategija ni splošni pravni akt, zato se z njo ne morejo določati dodatni pogoji za podeljevanje rudarskih pravic, kar izhaja tako iz 2. kot iz 87. člena Ustave. </font><br/>
<font size="4">	V mnenju so izpostavljene tudi zahteve iz 38. člena Ustave, ki morajo biti izpolnjene za zbiranje in obdelavo osebnih podatkov, saj niso bile dosledno upoštevane. </font><br/>
<font size="4">	S predlaganimi zakonskimi določbami se posega tudi v naravo konstitutivne odločbe o prenehanju pravic in obveznosti, ki pravno učinkuje od tedaj, ko obstaja, torej od dneva, ko je bila izdana oziroma vročena stranki, vendar pa je ta učinek v predlogu zakona odložen na čas izdaje potrdila Geološkega zavoda Slovenije o izročitvi dokumentacije. V naravo konstitutivne odločbe se po mnenju ZPS ne bi bilo treba posegati, če bi obveznosti izročitve dokumentacije izhajala iz samega izreka odločbe.</font><br/>
<font size="4">	Sporna, po našem mnenju, je tudi določitev desetletne prepovedi opravljanja strokovnega izpita iz področja rudarstva v 43. členu predloga zakona, če se izkaže, da je kandidat za opravljanje strokovnega izpita predložil takoimenovano lažno potrdilo o opravljanju dela ali opravljeni strokovni praksi. Pravna posledica predložitve neresničnega ali nepopolnega potrdila v upravnem postopku ne more biti hujša od pravnih posledic kazenske obsodbe, zato je treba to rešitev ponovno preučiti in utemeljiti z vidika načela sorazmernosti. </font><br/>
<font size="4">	Nenazadnje pa bi izpostavila še pripombe k 60. členu predloga zakona, s katerim se v poglavje Prehodnih in končnih določb osnovnega Zakona o rudarstvu iz leta 2010 dodaja nov 150.e člen. Takšen pristop odstopa od bistva prehodnih določb, ki je v tem, da se z njimi uredijo vprašanja, ki so nastala zaradi ureditve v materialnih določbah, torej predloga zakona in jih je treba urediti zaradi prehoda na drugačno ureditev, ki jo določa vsebinski del predloga zakona. </font><br/>
<font size="4">	Od uveljavitve osnovnega zakona do urejanja prehodnega režima je poteklo dalj časa, zato se vzpostavljajo učinki neprave retroaktivnosti, s čimer je okrnjeno načelo varstva zaupanja v pravo iz 2. člena Ustave. Določba pa je sporna tudi z vidika načela enakosti pred zakonom iz drugega odstavka 14. člena Ustave, saj za določeno skupino koncesionarjev, in sicer za tiste koncesionarje, ki so koncesijo pridobili na podlagi 19. ali 105. člena Zakona o rudarstvu iz leta 1999 določa drugačna pravila v zvezi s podaljševanjem koncesije ne da bi bil podan utemeljen razlog za razlikovanje. Sporna pa je tudi z vidika 33. v povezavi z 69. členom Ustave, ki urejata lastninsko pravico in dopusten poseg vanjo, kakor tudi z vidika tretjega odstavka 74. člena Ustave, ki zagotavlja varstvo konkurence.</font><br/>
<font size="4">	Kljub vloženim amandmajem večina ključnih pripomb iz mnenja ostaja. Tako v amandmajih poslanskih skupin koalicije pretežno odpravljajo le nomotehnične pripombe iz mnenja, določajo pa tudi novo vsebino.</font><br/>
<font size="4">	Opredelila bi se do amandmaja k 4. členu predloga zakona, ki določa prepoved pridobivanje ogljikovodikov s hidravličnem lomljenjem ali takoimenovanega frekinga. Predlagana rešitev je bila  tem mandatu Državnega zbora že večkrat predmet zakonodajnega postopka in ZPS je v predhodnih postopkih v mnenjih opozarjala, da lahko ta rešitev predstavlja poseg v opravičena pravna pričakovanja imetnikov dovoljenja za raziskovanje in rudarske pravice za izkoriščanje ogljikovodikov ter izpostavila pogoje, ki morajo biti izpolnjeni, da je takoimenovana neprava retroaktivnost ustavno dopustna. Ti pogoji so, da je poseg izveden zaradi nujnega in prevladujočega razloga v javnem interesu, da je sorazmeren in da omogoča prihodnji režim oziroma </font><br/>
<br/>
<b><font size="4">5. TRAK: (ES) – 14.15</font></b><br/>
<br/>
<b><font size="4">	</font></b><font size="4">(nadaljevanje) zagotavlja ustrezno odmeno za poseg. </font><br/>
<font size="4">	Ob tem je ZPS poudarila, da je sestavni del zakonskega urejanja v zakonodajnem postopku tudi ustrezna obrazložitev, ki omogoča presojo predlaganih rešitev. In za razliko od prehodnih zakonodajnih postopkov je v tem postopku ustrezna obrazložitev manjkala. </font><br/>
<font size="4">	Opredeliti pa se je treba tudi do amandmaja k 60. členu, s katerim se v poglavje Prehodnih in končnih določb osnovnega Zakona o rudarstvu dodaja še nov 105.f člen. Po tem členu lahko, kot pojasnjujejo obrazložitev amandmaja, Vlada pod določenimi pogoji izda rudarski koncesijski akt kljub negativnemu naravovarstvenemu mnenju, če bi sicer uredba o posebnih varstvenih območjih, območjih Natura 2000 posegla v upravičena pričakovanja zainteresirane pravne osebe ali samostojnega podjetnika. V zvezi s to določbo lahko na tem mestu ugotovim, da drugače ureja pravni položaj iste skupine koncesionarjev kakor določbe novega 105.e člena zakona, zato vse pripombe, ki jih je ZPS podala v mnenju k 60. členu predloga zakona smiselno enako veljajo tudi za ta člen. </font><br/>
<font size="4">	Izpostavila bi zgolj dodaten poseg, in sicer v ustavno pravico do zdravega življenjskega okolja iz 72. člena Ustave ter odstop od sistemske ureditve, ki ureja ohranjanje narave. Razlogi, ki bi poseg v ustavne pravice in odstop od sistemske ureditve utemeljevali, v obrazložitvi amandmaja niso navedeni. </font><br/>
<font size="4">	Še glede amandmaja k 67. členu. In sicer rok za pripravo predpisa iz devetega odstavka spremenjenega 95. člena zakona je treba določiti v posebnem odstavku 67. člena, kajti zaradi sklica na določbe veljavnega Zakona o rudarstvu v drugem odstavku 67. člena ni ustrezno, da se torej dopolnitve, ki so posledica spremenjene ureditve tja umešča. </font><br/>
<font size="4">	Nenazadnje bi omenila še poglavje Prehodnih in končnih določb predloga zakona, kjer še zmeraj ostajajo prehodne določbe napisane v obliki izjeme z uporabo formaliziranega izraza ne glede na, kar bi bilo treba odpraviti in prehodno ureditev zgolj določiti.</font><br/>
<font size="4">	Amandmaje bomo, ker so bili vloženi šele pred kratkim, proučevali še sproti in se po potrebi v zvezi z njimi še oglasimo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam.</font><br/>
<font size="4">	Želi besedo predstavnik Komisije Državnega sveta za lokalno samoupravo in regionalni razvoj? Z nami je državni svetnik Bogomir Vnučec. Izvolite.</font><br/>
<br/>
<font size="4">	</font><b><font size="4">BOGOMIR VNUČEC:</font></b><font size="4"> Hvala za besedo. Spoštovani!</font><br/>
<font size="4">	Komisija Državnega sveta za lokalno samoupravo in regionalni razvoj podpira predlog zakona. Bi pa izpostavil samo nekaj iz pisnega mnenja za nas pomembnih dejstev.</font><br/>
<font size="4">	Komisija pozdravlja predložitev amandmajev, s katerim se upošteva številne pozive, da se v Sloveniji prepove vsakršno hidravlično lomljenje z namenom izvajanja ali izkoriščanja ogljikovodikov iz peščenjaka. </font><br/>
<font size="4">	V zvezi z vsebino 60. člena imamo podobne pomisleke kot jih je že omenila gospa iz Zakonodajno-pravne službe, zato se tukaj ne bi ponavljal. </font><br/>
<font size="4">	V zvezi s predlaganim prenosom pristojnosti izvajanja naloge nosilcev urejanja prostora za področje rudarstva z občinsko prostorsko načrtovanje z Ministrstva za infrastrukturo na Geološki zavod Slovenije pa bi samo opozorili, da se s tem prenaša tudi odgovornost odločanja na Geološki zavod Slovenije, kar po našem mnenju ni najboljša rešitev, saj bi morala imeti država oziroma pristojno ministrstvo zadnjo besedo pri tem odločanju.</font><br/>
<font size="4">	Podpiramo tudi predlagano ureditev stalnega monitoringa in vzdrževanja objektov kot javno službo. Po dokončnem zaprtju premogovnika seveda se pa postavlja vprašanje v zvezi s sanacijo starih bremen iz naslova rudarjenja in odsotnost pravne podlage za zagotavljanje sredstev za tovrstne sanacije, pri čemer predstavlja največji izziv dejstvo, da z ukinitvijo rudarske pravice za delno območje ni več predmet rudarske zakonodaje. Ker je v Sloveniji več opustelih rudnikov, ki še niso ustrezno sanirani, bi morala ukrepati država in prevzeti finančne obveznosti reševanja preteklih bremen oziroma predlagamo v zvezi z opuščenimi rudniki, ki ob prenehanju izkoriščanja niso bili ustrezno sanirani, da se zakonodaja spremeni tako, da se omogoči brezplačen prenos opuščenih rudnikov v last oziroma upravljanje zainteresiranim lokalnim skupnostim za vzgojno-izobraževalne in turistične namene.</font><br/>
<font size="4">	Hvala.</font><br/>
<br/>
<b><font size="4">6. TRAK: (ES) – 14.20</font></b><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam. </font><br/>
<font size="4">	Želi besedo še kdo od ostalih vabljenih? Prosim, da se predstavite z imenom in priimkom ter pove institucijo, s katere prihaja za magnetogram. Izvolite.</font><br/>
<br/>
<font size="4">	</font><b><font size="4">IZTOK MORI:</font></b><font size="4"> Hvala lepa. Spoštovani predsedujoči, spoštovane poslanke in poslanci, dragi gostje.</font><br/>
<font size="4">	Moje ime je Iztok Mori, sem tukaj kot zastopnik Združenja mestnih občin Slovenije in pa prihajam iz Mestne občine Velenje. </font><br/>
<font size="4">	Mi smo skupaj z občino Šoštanj tudi podali pripombe na ta zakon, katere, kot sem videl z vabila, so tudi v vaši prilogi in ste si lahko prebrali. Bi pa povedal takole. Mestna občina Velenje in Občina Šoštanj že nekaj približno 100 let živita z rudarjenjem. Prehaja rudarjenje z generacijo v generacijo. V vseh teh letih je lokalna skupnost zelo dobro in v redu sodelovala s premogovnikom Velenje kakor tudi z Termoelektrarno Šoštanj katera je v neposredni bližini. </font><br/>
<font size="4">	Mi imamo pripombe predvsem na del kateri daje izjemo, da se koncesije podaljša brez soglasja lastnika zemljišča znotraj prebivalnega prostora oziroma kakršnegakoli pravnega posla. Dejstvo je, da koncesija za premogovnik Velenje je bila izdana pred 20 leti. Pogoji takrat so bili enaki, da mora celotni prebivalni prostor biti v lastniki oziroma mora biti sklenjen določen dogovor z lastniki zemljišč znotraj prebivalnega prostora. Mi smo se približno šest, sedem let dogovarjali s Premogovnikom Velenje, da bi zemljišča katerih lastnica je Mestna občina Velenje prenesli, prodali oziroma zamenjali s Premogovnikom Velenje. Bili smo že čisto na tem, da se ti pravni posli naredijo, ampak na koncu nikakor ni šlo brez soglasja oziroma vedno, ko smo se že dogovorili, je soglasje za takšen pravni posel umaknila skupina HSE kot lastnica Premogovnika Velenje. </font><br/>
<font size="4">	Moram povedati, da ima Mestna občina Velenje v tem trenutku znotraj prebivalnega prostora, kjer se koplje premog, približno 2 ha zemljišč katera nista pravno urejena, da bi lahko dejansko koncesija po prejšnji zakonodaji oziroma obstoječi zakonodaji bila podaljšana. Mi smo zato, da se koncesija podaljša. Smo pa tudi zato, da se s Premogovnikom Velenje za tista zemljišča znotraj katere so potrebna, da se koncesija podaljša, tudi ustrezno prenesejo na Premogovnik Velenje. Približno, bom rekel, hektar in pol, tako kot sem že povedal, da bi prišlo zelo hitro do zamenjave, ampak nam iz neznanih razlogov do tega ni prišlo. V tem trenutku mi teh zemljišč ne moremo uporabljati, ne moremo dostopati do njih zaradi tega, ker dejansko gre za ograjen prostor, kjer je izključno, bom rekel, v posesti Premogovnika Velenje kot takega. </font><br/>
<font size="4">	Prav tako pa bi podali tudi pripombe oziroma se ne strinjamo z, to kar je bilo tudi že povedano, da bi kar se tiče samih prostorskih aktov, imel glavno vlogo, prostorih aktov, kateri so v domeni lokalne skupnosti, imel glavno vlogo Geološki zavod Slovenije. Niti ne ministrstvo katero bi moralo biti pristojno za dajanje smernic kar se tiče sprejemanja občinskih prostorskih načrtov, ampak bi to pravico prenesli na Geološki zavod Slovenije.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala tudi vam.</font><br/>
<font size="4">	Še kdo želi besedo od vabljenih? Ugotavljam, da ne.</font><br/>
<font size="4">	Prehajamo na razpravo in glasovanje o posameznih členih in vloženih amandmajih v okviru druge obravnave predloga zakona, ki jo bom vodil na podlagi pregleda amandmajev z dne, 8. 3. 2022. </font><br/>
<font size="4">	Odboru najprej predlagam, da po opravljeni razpravi naprej glasujemo o amandmajih ter nato v skladu s tretjo alinejo prvega odstavka 128. člena Poslovnika Državnega zbora še o vseh členih predloga zakona skupaj. Ali kdo temu nasprotuje? Ugotavljam, da ne. </font><br/>
<font size="4">	V razpravo dajem 1. člen in vloženi amandma koalicijskih poslanskih skupin ter amandma poslanskih skupin Levica, SD, LMŠ k temu členu. Želi kdo razpravljati? Kolegica Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Mislim, da pri 1. členu še ne bom razpravljala. Pozneje bom. </font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Želi kdo razpravljati? Kolega Doblekar.</font><br/>
<br/>
<b><font size="4">7. TRAK: (ES) – 14.25	</font></b><br/>
<br/>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Postopkovno imam, če lahko.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK: </font></b><font size="4">Izvolite.</font><br/>
<br/>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Predlagam v imenu Poslanske skupine SDS za 10 minut odmora. </font><br/>
<font size="4">	</font><br/>
<b><font size="4">PREDSEDNIK BOJAN PODKRAJŠEK: </font></b><font size="4">Pred odločanjem. Sejo bomo nadaljevali ob 14.35 uri.</font><br/>
<br/>
<font size="4">	(Seja je bila prekinjena ob 14.25.)</font><br/>
<br/>
<b><font size="4">8. TRAK: (ES) – 14.35</font></b><br/>
<br/>
<font size="4">	(Seja se je nadaljevala ob 14.35.)</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Spoštovane kolegice in kolegi, cenjeni gostje, nadaljujem prekinjeno 56. nujno sejo Odbora za infrastrukturo, okolje in prostor. </font><br/>
<font size="4">	Med tem časom sem prejel eno pooblastilo iz Poslanske skupine Slovenske demokratske stranke Elena Zavadlav Ušaj nadomešča našega poslanskega kolega Leona Merjasca in jo lepo pozdravljam.</font><br/>
<font size="4">	Smo v fazi glasovanja pri 1. členu. Imamo amandma koalicijskih poslanskih skupin SDS, Nova Slovenija ter Konkretno. Če je ta amandma sprejet, je amandma poslanskih skupin Levica, SD in LMŠ k temu členu brezpredmeten. </font><br/>
<font size="4">	Glasujemo o amandmaju poslanskih skupin SDS, Nova Slovenija in Konkretno. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<br/>
<font size="4">	V razpravo dajem 4. člen in vložen amandma koalicijskih poslanskih skupin ter poslanskih skupin Levica, SD in LMŠ. Najprej bomo glasovali o amandmaju koalicijskih skupin k 4. členu. </font><br/>
<font size="4">	Razprava. Kolegica Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Vem, da smo drugi na vrsti, ampak vseeno bi še enkrat odprla to. To je ta zgodba o frekingu. Petkrat smo ga imeli v obravnavi sam freking. Saj veste kaj vse se je že tukaj izreklo, tako da ne ponavljam že milijontič te zgodbe. Ker pač v Poslanski skupini Levica hočemo biti sigurni v to, da bo freking zares prepovedan. Torej vsak freking, ne glede na to koliko obsežen se komu zdi, smo mi pripravili pač svoj amandma, kjer smo preprosto črtali dikcijo ogljikovodikov z obsežnim hidravličnim lomljenjem smo nadomestili samo besedico »z obsežnim« smo dali ven in smo dali samo s hidravličnim lomljenjem. </font><br/>
<font size="4">	Mislim, da verjetno je bistvo isto, ampak mi smo najbolj sigurni v naš amandma, zato bomo našega podprli. Pri vašem pa se bomo previdno vzdržali, ker se bojimo že raznih podtaknjenih nians. Saj veste, da se bojimo že zvite vrvi počasi. Tako da toliko.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala, kolegica Sukič.</font><br/>
<font size="4">	Amandmaja sta vsebinsko enaka. (oglašanje s klopi.) Pod številko dva, zato bomo o njiju glasovali skupaj.</font><br/>
<font size="4">	Kolega Šiško, prosim.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Hvala, predsedujoči. </font><br/>
<font size="4">	Preden bom pritisnil katero od tipk, bi prosil, da mi nekdo obrazloži besedo oziroma državni sekretar najboljše, kaj pomeni beseda obsežnim. Samo to mi razložite, da bom vedel kako glasovati. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Državni sekretar, v pomoč.</font><br/>
<br/>
<font size="4">	</font><b><font size="4">BLAŽ KOŠOROK:</font></b><font size="4"> Sedaj vam kot pravnik razlagam. Terminus tehnikus kaj je obsežno hidravlično lomljenje. To je to kar pogovorno govorimo freking. Kar se pa tiče čisto stroke, vam pa ta dva moja kolega s sektorja za rudarstvo povesta kakšna je razlika. To kar smo imeli distinkcijo te zvite kače oziroma te zvite vrvi kaj je obsežno in kaj je manj obsežno hidravlično lomljenje, kar je bilo v prejšnjem predlogu novele, tako da smo to neko distinkcijo naredili med tema dvema. Ampak obsežno hidravlično lomljenje je v bistvu freking, da ne bo sedaj kakršnihkoli pripomb. </font><br/>
<font size="4">	Pa če se strinjate, če smem, predsednik, če damo besedo še stroki tukaj za menoj sta dva magistra in celo en doktor, tako da vam bo, poslanec Šiško, lažje razložila kaj točno konkretno pomeni obsežno hidravlično lomljenje. </font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala. Izvolite.</font><br/>
<br/>
<font size="4">	</font><b><font size="4">ROMAN ČERNJAK:</font></b><font size="4"> Hvala za besedo. </font><br/>
<font size="4">	Roman Černjak iz Ministrstva za infrastrukturo. </font><br/>
<font size="4">	Prva stvar je, da bi želel samo poudariti še enkrat mogoče. Ta določba, ki govori o obsežnem hidravličnem lomljenju se po novem črta ven iz zakona. </font><br/>
<br/>
<b><font size="4">9. TRAK: (ES) – 14.40</font></b><br/>
<br/>
<font size="4">	(nadaljevanje) V njem sedaj ostaja definicija samo še pojma hidravlično lomljenje. Zakaj? Zato ker prej je bila prvotna različica, da se dovoli hidravlično lomljenje, ki ni obsežno, medtem ko pa obsežno se ne dovoli. Z amandmajem se je to črtalo in ni več noter določila, ki bi definiral pojem obsežnega hidravličnega lomljenja in tudi ni dopustno nobeno hidravlično lomljenje v Republiki Sloveniji. Seveda se je za to ohranil pojem, zato da je bilo možno prepovedati. </font><br/>
<font size="4">	Kdo je pa definiral ta pojem obsežno? To je bilo definirano s strani Evropske komisije, ki je dala neka priporočila, da se šteje za vsako hidravlično lomljenje za obsežno takrat, kadar se v vrtino enkrat v enem poskusu vtiskuje notri tisoč kubičnih metrov vode, v celoti pa preko desettisoč kubičnih metrov vode. To je bila definicija. In to smo pobrali pač takrat to definicijo iz priporočil Evropske komisije.</font><br/>
<font size="4">	Ali bo zadoščalo? Še enkrat, ni več tega pojma notri v Zakonu o rudarstvu, sploh ga ne definira več in prepoveduje zakon vsako oziroma piše tako, da ni možno pridobiti rudarske pravice za raziskovanje ali izkoriščanje s hidravličnim lomljenjem. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br/>
<font size="4">	Še kolegica Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Se pravi, če prav razumem ste sedaj dali na glasovanje v bistvu ste združili, ker ste enaka vsebinsko in lahko zaupamo. Saj vidim, da lahko zaupamo. Se pravi freking je končno s tem prepovedan. Kolega Šiško, to je to za kar smo se borili. Potemtakem bomo to podprli. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK BOJAN PODKRAJŠEK:</font></b><font size="4"> Hvala.</font><br/>
<font size="4">	Še enkrat ponavljam, amandmaja sta vsebinsko enaka pod številko 2, zato o njih glasujemo skupaj. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 18 članov.</font><br/>
<font size="4">	Kdo je za? (18 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem amandma k 7. členu poslanskih skupin SDS, Nova Slovenija ter Konkretno. Želi kdo razpravljati? Ugotavljam, da ne. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 18 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem amandma k 7.a, k 7.b in k 7.c členu poslanskih skupin SDS, Nova Slovenija in Konkretno. Želi kdo razpravljati? Ugotavljam, da ne.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 17 članov</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem amandma k 8. členu. Amandma poslanskih skupin SDS, Nove Slovenije ter Konkretno. Želi kdo razpravljati? Ugotavljam, da ne.</font><br/>
<font size="4">	Začenjam glasovanje. Glasovanje poteka. Zaključujem  glasovanje.</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 8.a člen in 8.b člen ter amandma poslanskih skupin SDS, Nove Slovenije ter Konkretno. Želi kdo razpravljati? Ugotavljam, da ne.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 17 članov.</font><br/>
<font size="4">	Kdo je za? (10 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 10. člen in amandma poslanskih skupin SDS, Nova Slovenija ter Konkretno. Želi kdo razpravljati? Ugotavljam, da ne.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<b><font size="4">10. TRAK: (ŠS) – 14.45</font></b><br/>
<br/>
<font size="4">	(nadaljevanje) V razpravo dajem 11. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	V razpravo dajem 12. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 13. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	</font><br/>
<font size="4">	V razpravo dajem 13. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 14. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 15. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 16. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">V razpravo dajem 19. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 20. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 21. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 22. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<br/>
<b><font size="4">11. TRAK: (ŠS) – 14.50</font></b><br/>
<br/>
<font size="4">	(nadaljevanje) Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 23. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 26. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 27. člen in amandma poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 28. člen in dva amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato glasujemo o 1. amandmaju. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Samo medklic. Prejeli smo eno pooblastilo s poslanske skupine Slovenske demokratske stranke. Naša poslanska kolegica Alenka Jeraj nadomešča poslanskega kolega Leona Merjasca in jo lepo pozdravljam. Glasujemo še o drugem amandmaju k 28. členu. </font><br/>
<font size="4">Začetek glasovanja. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 29. člen in dva amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje.  Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	Glasujemo še o drugem amandmaju k 29. členu. Začetek glasovanja. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 30. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 31. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 33. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<b><font size="4">12. TRAK: (ŠS) – 14.55</font></b><br/>
<br/>
<font size="4">	(nadaljevanje) V razpravo dajem 35. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 36. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 37. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 41. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje.  Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 42. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 43. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 48. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 16 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">V razpravo dajem 51. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 52. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 53. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 54. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. </font><br/>
<br/>
<b><font size="4">13. TRAK: (ŠS) – 15.00</font></b><br/>
<br/>
<font size="4">	(nadaljevanje) Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 55. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 56. člen in amandma koalicijskih poslanskih skupin SDS, Nova Slovenija ter Konkretno ter amandma poslanske skupine Levica, SD ter LMŠ. Amandma je vsebinsko enak amandmaju pod številko 2, zato se o amandmaju glasuje skupaj.</font><br/>
<font size="4">	Skratka še enkrat ponavljam, oba amandmaja sta vsebinsko enaka in glasujemo hkrati o obeh amandmajih. Želi kdo obrazložiti svoj glas? Ugotavljam, da ne, zato začenjam glasovanje. Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (17 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 58. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje.  Glasovanje poteka!</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">V razpravo dajem 60. člen in amandma poslanskih skupin LMŠ, poslanske skupine SAB ter poslanske, dveh poslanskih skupin LMŠ in poslanske skupine SAB ter amandma koalicijskih poslanskih skupin SDS, Nova Slovenija ter Konkretno.  Želi kdo razpravljat o tem členu? Kolega Medved.</font><br/>
<br/>
<b><font size="4">	RUDI MEDVED (PS LMŠ):</font></b><font size="4"> Ja, hvala lepa za besedo. V poslanskih skupinah LMŠ, Levica in SAB predlagamo, da se 60. člen črta. Pri tem sledimo ugotovitvam Zakonodajno-pravne službe, nenazadnje tudi pripombam Mestne občine Velenje in občine Šoštanj. Sodimo, da je ta člen nepotreben, še več, je diskriminatorni in kot tak tudi škodljiv. </font><br/>
<font size="4">	Govori namreč o pogojih pod katerimi se obstoječim imetnikom koncesionarska pravica podaljša. Zdaj že zdaj veljavni zakon te pogoje ureja, tako da je po tej plati ta zakonska ureditev popolnoma nepotrebna, popolnoma nepotrebno je urejati na novo, predvsem pa gre za to, da obstoječi imetniki pravice ne morejo imeti že kar zagotovljeno možnost podaljšanja zgolj zato, ker to pravico že imajo. Preprosto se nam zdi, da ne more in so seveda ostali v neenakopravnem položaju, imetniki obstoječih rudarskih pravic ne morejo že samo zaradi predhodno pridobljenega statusa uveljavljati nikakršne pričakovane pravice. To je tudi sklep Vrhovnega sodišča. O pričakovanih pravicah lahko govorimo le v primerih, če je pridobitev slednje tako gotova, da predstavlja zavarovan položaj.</font><br/>
<font size="4">	Varovan položaj ne more temeljiti zgolj na predpostavki, da bo neka pravica nastala. Mislim, da je to dovolj jasna utemeljitev in dovolj tehten razlog, da podprete naš predlog, da se ta 60. člen črta.</font><br/>
<br/>
<b><font size="4">14. TRAK: (ŠS) – 15.05</font></b><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Kolegica Sukič.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Ja tako kot je povedal že moj kolega Rudi Medved pa bi mogoče še malo sama kaj dodala.</font><br/>
<font size="4">	Skratka absolutno menimo, da je treba ta 60. člen črtat. Tukaj sta sporna v tem 60. členu tako 150.e člen in pa dodan 150.f člen. Zdaj, če pogledamo samo mnenje občin, kije bilo danes tudi že tukaj predstavljeno in mislim, da je treba poslušati mnenje občin v prvi vrsti, in sicer občina Šoštanj, Mestna občina Velenje in Skupnost občin Slovenije so zapisali navajam: opozarjam, da ni nobene pravne podlage za izhodišče iz katerega očitno izhaja predlagatelj, da bi imeli imetniki obstoječih rudarskih pravic kakšen poseben pravni položaj zaradi katerega bi bilo sploh treba spreminjat pogoje Zakona o rudarstvu za podaljšanje pravice.</font><br/>
<font size="4">	In to je dejstvo, ne. To je menda vsakemu jasno, da neke naravne pravice res nimajo in ta zakon to pravico podaja brez neke prave utemeljitve razen te, da bodo te pravice izgubili, ker se pač niso pobrigali in izpolnili vsak nekaj zakonskih pogojev za to, da bi se recimo podaljšali. In to, kar pravijo občine pač drži. Zakon se dejansko bere kot rečeno kot da imajo imetniki rudarskih pravic kar neko naravno pravico do njih in je pač treba zakon prilagoditi tako, da jo bodo lahko imeli še naprej. In to, kar občine Državnemu zboru predlagajo, da se to zavrne je dejansko tudi edino pravilno. To je tudi nekako prej potrdila nam zelo jasno Zakonodajno-pravna služba, ko je govorila o 150. členu, ki je sporen na več mestih, ustavno sporen, domnevno ustavno sporen. </font><br/>
<font size="4">	Se pravi, če sem si prav zapolnila se krši 2. pa 14. člen Ustave, pa še nekateri drugi členi Ustave in prihaja do torej neutemeljenega razlikovanja in to je pač resnično ustavno sporno. Mi pa moramo seveda tukaj zagotoviti v Državnem zboru, da so zakoni takšni, da nikakor ne grejo ne strižejo z Ustavo.</font><br/>
<font size="4">	Potem, če se pa ozremo še na 150.f člen, ki pa je tako imenovani podtaknjenec, ki smo jih na žalost skoraj v vsakem zakonu, ki ga ta koalicija predlaga na žalost deležni. Tukaj Zakonodajno-pravna služba ponovno pravi, je kritična, da gre za domnevni poseg v ustavne pravice v pravico do pravega življenjskega okolja. To pravico imamo pač vsi državljanke in državljani, koalicija pa je vložila ta nov amandma za ta nov 150.f člen s katerim se vladi omogoča, da lahko izda rudarski koncesijski akt kljub nekemu negativnemu naravovarstvenemu mnenju. </font><br/>
<font size="4">	Če bi sicer uredba o posebnih varstvenih območjih recimo območje Natura 2000 posegla v upravičena pričakovanja zainteresirane pravne osebe ali samostojnega podjetnika ali posameznika. Ja, mislim to pa res ne gre. To, kar ste dali ta upravičena, to gre za upravičena pričakovanja koga, zasebnega kapitala, ki ga postavljajo spet pred varovanje narave in pred pravico, ustavno pravico nas državljank in državljanov do zdravega življenjskega okolja in to pač enostavno je to zelo problematično in ker se koalicija očitno zaveda, da je to vendarle problematično je previdnostno seveda zapisala, citiram: v največji možni meri. Ampak poglejte, tudi v največji možni meri ta dikcija pomeni, da se bo odločalo od primera do primera. To pa ne more biti zakon napisan tako da imamo za nekatere primere tako pa za druge malo drugače. Enostavno ne.</font><br/>
<font size="4">	Zakon mora biti takšen, da  veljajo za vse enaka pravila igre, ta pravila pa morajo biti taka, da torej so noter zagotovljene vse ustavne pravice v prvi vrsti varovane ustavne pravice državljank in državljanov in šele potem se v drugi instanci gleda na koristi pač kapitala.</font><br/>
<font size="4">	Žal mi je, da moram vedno znova to ponavljat ampak človek pač mora imeti in varovanje narave </font><br/>
<br/>
<b><font size="4">15. TRAK: (ŠS) – 15.10</font></b><br/>
<br/>
<font size="4">	(nadaljevanje) mora biti naša prioriteta ne pa da gledamo vseskozi ta gospodarski aspekt, pa boste rekli ja vi v Levici ste proti gospodarstvu. Ja, ne nismo, ampak to mora pač delovati na nek tak način, da ne ogroža ne narave ne zdravja ljudi in tako naprej. To je pač osnova no. In zaradi tega je ta podtaknjeni 150.f člen popolnoma nevzdržen, da tudi 150.e člen ni v redu, na kar so opozorile občine tako da je najbolj logično, da se ta 60. člen črta. Hvala lepa.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Predno dam besedo kolegu Pavliču, naj vas obvestim, da smo dobili iz poslanske skupine SD pooblastilo, da naš poslanski kolega mag. Marko Koprivc nadomešča mag. Dejana Židana in ga lepo pozdravljam.</font><br/>
<font size="4">	Kolega Pavlič, izvolite.</font><br/>
<br/>
<b><font size="4">	EDVARD PAULIČ (PS LMŠ):</font></b><font size="4"> Hvala. Jaz bi prosil državnega sekretarja, da nam podrobneje obrazloži zakaj dodajate še 150.f člen, če ne govorimo o tem, da je že 150.e člen sporen in predlagamo črtanje. Namreč vi v 150.f členu predlagate izdajo rudarskega koncesijskega akta brez pozitivnega naravovarstvenega mnenja.</font><br/>
<font size="4">	Zdaj moje vprašanje je, a ne gre za degradacijo okoljskih standardov. Drugo moje vprašanje je ali se je MOP s tem amandmajem strinjal, glede na to, da so oni skrbniki varstva okolja. Pa če mi mogoče obrazložite v tem drugem odstavku 150.f člena kakšna je definicija predvideno je izkoriščanje mogoče izvesti ob največji možni meri varstva narave. Dajte mi povedat, kaj je to največja možna mera. Zaenkrat predsedujoči toliko.</font><br/>
<b><font size="4">	</font></b><br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala. Državni sekretar s sodelavci.</font><br/>
<br/>
<font size="4">	</font><b><font size="4">BLAŽ KOŠOROK: </font></b><font size="4"> Kar se tiče glede tega 150.e člena, ki je najbolj tak bil večkrat izpostavljen. Zdaj dejstvo je, da 160. členom novele zakona dodajamo nov 150.e člen in na nek način določamo če lahko rečem temu izjemo pri podaljšanju časa veljavnosti rudarske pravice za pridelovalne prostore, ki jih je mogoče razdeliti na več, če temu lahko rečem zaokroženih celot.</font><br/>
<font size="4">	Zdaj nekako po podatkih, s katerimi na direktoratu oziroma Ministrstvu za infrastrukturo razpolagamo naj bi bilo po naši oceni približno do pet takšnih primerov, kjer bo potekalo površinsko izkoriščanje mineralne surovine daljše časovno obdobje. Se pravi 50 let in več in se bo postopoma širlo tudi po posameznih naprej. Se pravi po zaokroženi celoti oziroma pridelovalnih poljih kot rečemo.</font><br/>
<font size="4">	Kadar je v teh primerih mogoče pridelovalni prostor razdelit na več polj, ki se bodo izkoriščala recimo v različnih časovnih obdobjih se s to novelo predvideva, da se pač potrjujejo rudarski projekti ….. (nerazumljivo) se pravi z aneksi h koncesijskim pogodbam postopoma. Za vsako posamezno takšno zaokroženo celoto, pri čemer mora bit tudi pravica izvajati rudarska dela na tem zemljišču pridobljena vsaj za takšno celoto oziroma tudi za vsa ta pristopna zemljišča. Ker če bi v takšnih primerih kot pogoj za podaljšanje rudarske pravice zahtevali pridobiti lastninsko pravico ali pa sklenitev nekega ustreznega pravnega da rečem posla za celotni pridelovalni prostor bi to lahko pomenilo enormne stroške za nekoga, da bi to vnaprej zahtevali.</font><br/>
<font size="4">	To pomeni, da bi posledično takšne družbe lahko nekonkurenčno na trgu saj gre za pridelovalne površine, ki so nekaj deset do nekaj preko tisoč hektarjev velike. Kar nekaj takšnih primerov je, mi smo jih tudi nekaj v obrazložitvi navedli, recimo Moravče, moravška tercialna kondunja pa tako naprej, da ne bom zdaj vseh našteval. To je kar se tiče tega 150.e člena, pa še nekaj, kar se ureja pri vseh stvareh seveda se bo določa, kdaj se lahko koncesionarju, ki je pač pravna oseba ali pa samostojni podjetnik posameznik čas veljavnosti takšne rudarske pravice podaljša takrat brez izpolnjevanja tega pogoja pridobljene pravice izvajati rudarska dela na zemljišču, to je iz 50. člena </font><br/>
<font size="4"> </font><br/>
<b><font size="4">16. TRAK: (ŠS) – 15.15</font></b><br/>
<br/>
<font size="4">	(nadaljevanje) oziroma konkretneje iz četrte točke prvega odstavka obstoječega 50. člena Zakona o rudarstvu.</font><br/>
<font size="4">	Se pravi za vsa zemljišča, ki so predmet podaljšanja rudarske pravice in potem taksativno našteti tisti pogoji, pod katerimi pač mora bit ta pravica izpolnjena.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala. Še kolega Pavlič.</font><br/>
<br/>
<b><font size="4">	EDVARD PAULIČ (PS LMŠ):</font></b><font size="4"> Ja hvala lepa. Bom še enkrat ponovil. Ali je MOP strinja s tem amandmajem? To je bilo prvo vprašanje. Nihče ni govoril o tem, da mora imeti podjetje pridobljeno lastninsko pravico, da bo potem izkoriščalo surovine ampak mi osporavamo v opoziciji to, da bo podjetju dodeljena ta pravica brez pozitivnega naravovarstvenega mnenja.</font><br/>
<font size="4">	Kar pomeni, ne vem, če dava za primer moravško kotlino, kot ste jo omenili mnenje bo negativno, vlada bo to pravico podelila in ob tem bo predpisala ukrepe, ki bodo v največji možni meri varovali naravo. Zelo nedoločno, vsaj po mojem mnenju. V največji možni meri je lahko od 5 pa do 100%. To je zelo raztegljiv pojem, kaj največja možna mera, da ne omenjam, da pač bo mnenje naravovarstveno negativno. Zato bi vas res prosil, da mi poveste, MOP Je to OK.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala. Še kolegica Sukič.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Ja, spoštovani sekretar saj tudi mene konkretno zanima, to so neki konkretni primeri ali kaj, ki jim vi dajete vnaprej izjemo ali kako. Zakaj do tega prihaja do tega f člena v resnici no.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Izvolite državni sekretar.</font><br/>
<br/>
<b><font size="4">	BLAŽ KOŠOROK:</font></b><font size="4"> Hvala lepa za besedo. Govoril sem o 150.e členu. Kar se tiče MOP-a, spoštovani poslanec, ne vem kakšno je njihovo mnenje na t amandma.</font><br/>
<font size="4">	Zdaj omenjen je bil pa še mislim da šesti odstavek 150.e člena, kar sta tudi kolega iz Mestne občine Velenje govorila v imenu občine Velenje pa Šoštanj st imela na začetku tudi svoje izvajanje. Zdaj s tem šestim odstavkom 150. e člena dodajamo ali pa neko posebno izjemo za podaljšanje rudarskih pravic premogovnikom. Zdaj  v teh primerih po našem mnenju ni mogoče določiti neke zaokrožene celote znotraj predelovalnega prostora, saj se to vplivno področje izkorišča zaradi neke specifične tehnologije, se pravi te odkopne metode razširja tudi preko te zaokrožene celote zelo hitro in ravno zaradi tega poznamo, pač premogovniki, zaradi te vplive podzemnega izkoriščanja na površino in s tem poseganje v lastninsko pravico že od same ustanovitve uspešno pa brez potrebe po neki posebni zakonski ureditvi to problematiko rešujejo preko posebnega instituta in to je tako imenovane rudarske škode, kar se izvaja in se bo tudi v prihodnje izvajalo.</font><br/>
<font size="4">	Ta namen tudi te družbe planirajo pa sprejemajo vplive na površino v skladu s tem kako napredujejo v podzemnem izkoriščanju, kar po potrebi še pred tem odkupujejo posamezne nepremičnine ali pa poskrbijo za nadomestne nepremičnine oziroma odškodnino za morebitne manjše škode, izplačujejo v skladu s predpisi ki pač urejajo obligacijska razmerja.</font><br/>
<font size="4">	Zdaj podobno imamo en primer tudi v rudniku Trbovlje-Hrastnik, kjer poteka takšna sanacija prebivalnega prostora tudi že po končanem izkoriščanju premoga. Kar se pa tiče primeroma sem Moravče naštel kot eno izmed tistih velikih pridelovalnih mest ali pa površin, ki so naštete, ni pa to da bi bilo zdaj narejena izjema izključno za to družbo.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Še kolega Pavlič.</font><br/>
<br/>
<b><font size="4">	EDVARD PAULIČ (PS LMŠ):</font></b><font size="4"> Ja, hvala lepa. Bom samo povzel to, kar sem jaz razumel državnega sekretarja. Se pravi imeli bomo negativno naravovarstveno mnenje, imeli bomo ne vemo kakšno je mnenje MOP-a, skrbnika varstva okolja, ne veste, to ste povedali in vi dodajate člen, ki lahko vpliva na varstvo narave, bistveno vpliva na varstvo narave.</font><br/>
<font size="4">	Tako da jaz bom absolutno glasoval za izbris teh </font><br/>
<br/>
<b><font size="4">17. TRAK: (ŠS) – 15.20</font></b><br/>
<br/>
<font size="4">	(nadaljevanje) členov iz zakona.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala. Preden preidemo na glasovanje naj vas obvestim, da našega poslanskega kolega Leona Merjasca nadomešča Elena Zavadlav Ušaj.</font><br/>
<font size="4">	Najprej glasujemo, smo pri 60. členu. Najprej glasujemo o amandmaju poslanskih skupin LMŠ ter SAB. Če je ta amandma sprejet, je amandma pod številko 2 brezpredmeten. Začetek glasovanja. Glasovanje poteka.</font><br/>
<font size="4">	Navzočih je 19 članov.</font><br/>
<font size="4">	Kdo je za? (9 članov.) Je kdo proti? (10 članov.)</font><br/>
<font size="4">	Ugotavljam, da amandma ni sprejet.</font><br/>
<br/>
<font size="4">	Zdaj pa glasujemo o amandmaju k 60. členu poslanskih skupin SDS, Nova Slovenija ter Konkretno. Glasovanje poteka.</font><br/>
<font size="4">	Navzočih je 19 članov.</font><br/>
<font size="4">	Kdo je za? (11 članov.) Je kdo proti? (8 članov.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 66. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka.</font><br/>
<font size="4">	Navzočih je 17 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	V razpravo dajem 67. člen in amandma koalicijskih poslanskih skupin SDS, Nova Slovenija ter Konkretno. Želi kdo razpravljat? Ugotavljam, da ne, zato pričenjam glasovanje. Glasovanje poteka.</font><br/>
<font size="4">	Navzočih je 18 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	</font><br/>
<font size="4">	Zaključili smo razpravo členih ter razpravo in glasovanje o amandmajih. V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo obrazložiti svoj glas? Kolega Rajh, izvolite.</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Tako, hvala lepa. Jaz bi želel obrazložiti svoj glas. Poglejte meni se zdi zelo pomembno, da je dosežen konsenz glede frakinga in on več ni in ta postopek pridobivanja ogljikovodikov torej s hidravličnim lomljenjem v neprepustne kamnine oziroma zemljine ni več predmet zakona in s tem se seveda strinjam, ker se moramo vsi zavedati, da je naša prihodnost edina zelena in da je varovanje pri tem imperitiv in tudi zato se v SAB-u zavzemamo za ustanovitev tretjega zelenega stebra, ki bo pospešil proizvodnjo obnovljivih virov  energije predvsem vetra in sonca.</font><br/>
<font size="4">	Kar se tiče 150.f člena in 150.e člena jaz se zavedam, da so vsi slovenski rudniki praktično v zapiranju in da je ta sklep sprejet, ampak glede na vse posledice tega v bistvu povzroča ta člen, ki je noter v sprejet  zakon eno malo nelagodje pri meni, in se bom zaradi tega glasovanja vzdržal. Hvala lepa.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Kolegica Sukič.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Ja seveda se mi je odvalila bom rekla skala od src zaradi frekinga ne, ker borili smo se res kot da ne vem kakšni fronti zato da smo končno prišli skupaj in da to pozdravljam in sem zelo. Zelo vesela in to je tudi razlog, zakaj ne bom proti temu zakonu. Tu ste si dobili te točke, da bom pač se tudi jaz vzdržala, vzdržala pa se bom seveda zato, ker so tudi druge stvari pomembne. </font><br/>
<font size="4">	Saj ni zdaj freking je seveda meni osebno, ki sem se za njega borila nad pomemben bil v tem zakonu, ampak tudi ostalo to, da se ne upošteva mnenje občin, to se meni ne zdi prav. Sem že prej, pri frekingu smo imeli, ko je občina Lendava rotila, pa rotila, pa rotila ko smo končno prišli zdaj do tega spoznanja in isto bi bilo tukaj pametno prisluhnit občinam. Zato bom se pač jaz tudi vzdržala. Toliko.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala tudi vam. Kolega mag. Marko Koprivc.</font><br/>
<br/>
<b><font size="4">	MAG. MARKO KOPRIVC (PS SD):</font></b><font size="4"> Hvala lepa predsedujoči. Jaz sem sicer nadomestni poslanec, tako da </font><br/>
<br/>
<b><font size="4">18. TRAK: (ŠS) – 15.25</font></b><br/>
<br/>
<font size="4">	(nadaljevanje) nisem bil v tem odboru, tako da nisem bil aktivno udeležen v to borbo zoper freking, bi pa želel na tem mestu res čestitat našemu Dejanu Židanu, ki ga danes ni, Violeti, Nataši in tako naprej, ki ste bili res borci za to in ste na koncu vendarle uspeli.</font><br/>
<font size="4">	Freking je prepovedan, hvala vam. To je zelo pomembna stvar predvsem za  okolje, kjer se je to izvajalo v Prekmurju tako da kljub temu, da ima zakon še številne druge pomanjkljivosti in da niste uslišali vseh pripomb občin in tistih, ki bi morali pač dati pozitivno mnenje se bom pri glasovanju o samem zakonu vzdržal. Hvala lepa.</font><br/>
<br/>
<b><font size="4">	PREDSEDNIK BOJAN PODKRAJŠEK:</font></b><font size="4"> Hvala kolega Koprivc. Še kdo? Ugotavljam, da ne, zato pričenjam glasovanje. Glasovanje poteka.</font><br/>
<font size="4">	Navzočih je 18 članov.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<br/>
<font size="4">	S tem zaključujem drugo obravnavo predloga zakona o sprememba in dopolnitvah Zakona o rudarstvu na matičnem delovnem telesu. Sprejeti amandmaji bodo vključeni v dopolnilni predlog zakona, ki bo sestavni del poročila odbora, prvi odstavek 133. člena.</font><br/>
<font size="4">	Določiti moramo še poročevalca, ki bo poročilo odbora pripravil na, predstavil na seji Državnega zbora. Predlagam, da sem to sam kot predsednik tega odbora. Kdo temu nasprotuje? Ugotavljam, da ne. Hvala.</font><br/>
<font size="4">	S tem zaključujem to točko dnevnega reda in 56. nujno sejo Odbora za infrastrukturo, okolje in prostor. Vsem se zahvaljujem za vaše sodelovanje ter vam želim lep in uspešen popoldan.</font><br/>
<br/>
<b><font size="4">Seja je bila končana 8 marca 2022 ob 15.27.</font></b>
</root>