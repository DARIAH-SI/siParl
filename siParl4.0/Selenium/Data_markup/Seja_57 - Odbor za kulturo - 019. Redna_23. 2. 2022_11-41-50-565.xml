<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KULTURO</font></b><br/>
<b><font size="4">19. redna seja</font></b><br/>
<br/>
<b><font size="4">(23. februar 2022)</font></b><br/>
</p></div><br/>
<b><font size="4">Sejo je vodila Violeta Tomić, predsednica Odbora za kulturo.</font></b><br/>
<b><font size="4">Seja se je začela ob 15.01 uri.</font></b><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Spoštovane članice in člani Odbora, spoštovani vabljeni, spoštovane predstavnice ministrstva, prav lepo vas pozdravljam.</font><br/>
<font size="4">	Pričenjam 19. sejo Odbora za kulturo. Proceduralno želite, gospod Janez Moškrič.</font><br/>
<br/>
<font size="4">	</font><b><font size="4">JANEZ MOŠKRIČ (PS SDS):</font></b><font size="4"> Hvala lepa za besedo.</font><br/>
<font size="4">	Spoštovana, dne 9. februarja ste zgolj na podlagi nekaterih člankov in izjav za javnost glede javnih razpisov na Ministrstvu za kulturo in delovanjem strokovnih komisij sklicali 19. sejo Odbora za kulturo s točko dnevnega reda: »Problematika razpisne politike Ministrstva za kulturo in delovanje strokovnih komisij.« </font><br/>
<font size="4">	Glede na dejstvo, da smo že 4. 12. 2021 na 28. nujni seji Odbora za kulturo obravnavali podobno tematiko in kljub temu, da smo že večkrat opozorili, da kot predsedujoča Odbora za kulturo velikokrat kršite poslovnik, etični kodeks in parlamentarno prakso ob izteku mandata še vedno ugotavljamo, da Odbor za kulturo, ki je seveda namenjen tudi obravnavi relativnih problematik in družbenih vprašanj na področju kulture, v veliki meri zlorabljate in izkoriščate v propagandne namene. Vaše predsedovanje Odbora za kulturo je v nasprotju z vsemi elementi parlamentarne demokracije, zato bomo v Slovenski demokratski stranki 19. sejo Odbora za kulturo skladno s poslovnikom obstruirali.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">	Vesela bom, če mi obrazložite v kateri točki kršim poslovnik, v kateri točki kršim etični kodeks in parlamentarno prakso, glede na vse izkušnje, ki jih imamo z vodenjem sej poslancev. </font><br/>
<font size="4">	V redu, gospod Židan dobili boste besedo, ampak pred vami je gospa Tadeja Šuštar, potem pa vi. Prosim, gospa Tadeja.</font><br/>
<br/>
<font size="4">	</font><b><font size="4">TADEJA ŠUŠTAR ZALAR (PS NSi): </font></b><font size="4">Hvala za besedo.</font><br/>
<font size="4">	V skladu s 65. členom Poslovnika Državnega zbora vas tudi jaz obveščam, da v Novi Sloveniji napovedujemo obstrukcijo, ker se nam zdi, da tema glede delovanja strokovnih komisij ne spada v Državni zbor, ne V Odbor za kulturo, saj to pomeni vmešavanje v delo strokovnih komisij na Ministrstvu za kulturo. Zaradi tega tudi v Novi Sloveniji napovedujemo obstrukcijo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala za vaše mnenje. Si ga bom zapomnila in tudi verjamem, da vabljeni tukaj, ki živijo od kulture, si boste zapomnili, da to ne spada na Odbor za kulturo.</font><br/>
<font size="4">	Gospod Dejan Židan, beseda je vaša.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD):</font></b><font size="4"> Proceduralno, gospa predsednica.</font><br/>
<font size="4">	Jaz pa predlagam, da vztrajate pri svojih stališčih, zato ker to ni prvi primer, da koalicija vse kar želi od opozicije, da je tiho in obmolkne. In tudi današnje obnašanje koalicije vidim povsem tako. Kadar ne mislite tako kot misli koalicija, kar pa mislim, da je težko, ker mislim, da pač ne morete tiho in najslabše kar bi bilo, bi bilo, da bi se njihovemu prepričanju uklonili. Torej, če od nas zahtevajo, da smo tiho, v resnici pomeni, da moramo govoriti še bolj na glas.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala tudi za vaše mnenje. </font><br/>
<font size="4">	Zahvaljujem se vsem članom tega Odbora za kulturo, ki ste ostali z nami in ki boste prisluhnili vsem kulturnikom in njihovim stiskam. Kaj bomo lahko spremenili, to je druga stvar glede na vladno strujo, ki jo imamo in vsi vidimo kakšna je. Zato bom nadaljevala to sejo odbora.</font><br/>
<font size="4">	In še enkrat pričenjam 19. redno sejo Odbora za kulturo in vas obveščam, da so zadržani in se seje ne bodo udeležili naslednji člani in članice odbora: Felice Žiža in Zmago Jelinčič Plemeniti. Imam pa tudi nekaj pooblastil: poslanec mag. Andrej Rajh nadomešča mag. Branislava Rajića iz kvote Poslanske skupine SAB, poslanec Jože Lenart nadomešča </font><br/>
<br/>
<b><font size="4">2. TRAK: (ES) – 15.05</font></b><br/>
<br/>
<font size="4">	(nadaljevanje) poslanca Aljaža Kovačiča iz Poslanske skupine Lista Marjana Šarca, potem mag. Dejan Židan nadomešča poslanca Sama Bevka iz Poslanske skupine Socialnih demokratov in poslanka Tina Heferle nadomešča gospo Lidijo Divjak Mirnik iz Poslanske skupine Liste Marjana Šarca. </font><br/>
<font size="4">	Prav vse vas lepo pozdravljam in vam želim prijetno razpravo.</font><br/>
<font size="4">	S sklicem ste prejeli dnevni red seje Odbora, ki je Problematika razpisne politike Ministrstva za kulturo in delovanja strokovnih komisij. Druga točka je Razno, če boste imeli članice in člani še kakšno pobudo. Ker v poslovniškem roku nisem prejela predlogov v zvezi z dnevnim redom, je dnevni red določen takšen kot ste ga dobili s sklicem. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA – PROBLEMATIKA RAZPISNE POLITIKE MINISTRSTVA ZA KULTURO IN DELOVANJA STROKOVNIH KOMISIJ.</font></b><font size="4"> Na spletni strani je bilo objavljeno gradivo. Kot ste slišali pač koalicijski poslanci iz SDS, NSi in Konkretno sejo obstruirajo. Razložili so tudi svoje razloge zato.</font><br/>
<font size="4">	Na sejo sem vabila Ministrstvo za kulturo, Kulturniško zbornico Slovenije, Asociacijo, Društvo gledališče Glej, Zavod Maska, KOS – Združenje organizatorjev koncertov, Mesto žensk, Carmino Slovenica, Selviqc Brežice, Laibach, Center za raziskavo scenskih umetnosti Delak, Zavod Emanat, Nomad Dance Academy Slovenija, Tjaša Pureber, samozaposlena v kulturi in raziskovalka. Carmina Slovenica se je opravičila in Klemen Ramovš je prosil, ker ima zdravstvene probleme, da preberem njegov dopis, ki ga bom na koncu predstavljanja vabljenih tudi prebrala. Dodatno je bil vabljen tudi Uroš Korenčan, direktor Lutkovnega gledališča Ljubljana in Zavod Kapa. Prav vse vas lepo pozdravljam.</font><br/>
<font size="4">	Kot sklicateljica seje želim predstaviti nekaj dejstev glede na vsebino današnje seje, ki sem vam jih povedala. Pač vemo, da mnogi niso dobili razpisanih sredstev in za razloge pač in posledice tega kar se jim je zgodilo bodo mislim vabljeni lažje povedali, kot sama jaz. </font><br/>
<font size="4">	Zato dajem besedo predstavnici Ministrstva za kulturo gospe dr. Ignaciji Fridl Jarc, državni sekretarki. Potem pa bo dobila besedo tudi gospa Metka Šoštarič, vodja službe za statistiko in analize, če je tukaj. Mislim, da je ni. Direktorat za ustvarjalnost mag. Mojca Jan Zoran je tudi bila vabljena, vodja sektorja za umetnost, Direktorat za ustvarjalnost. </font><br/>
<font size="4">	Besedo dajem gospe dr. Ignaciji Fridl Jarc. Prosim.</font><br/>
<br/>
<font size="4">	</font><b><font size="4">DR. IGNACIJA FRIDL JARC:</font></b><font size="4"> Hvala lepa, predsednica, za besedo. </font><br/>
<font size="4">	Spoštovane poslanke, spoštovani poslanci, vabljeni!</font><br/>
<font size="4">	Ministrstvo za kulturo je izjavo za javnost v zvezi s programskim razpisom na področju umetnosti dalo. Prav tako je poslalo ustrezna pojasnila. Izjavlja pa, da je na razpisu rok za vložitev tožbe še odprt. Vsi prijavitelji imajo enake možnosti, da sprožijo pravni postopek. Obravnava pred iztekom možnosti za sprožitev upravnega spora ne moremo o tem razpravljati, zato zapuščamo to sejo.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Dobro. Tudi vas so obvestili, da je treba to sejo obstruirati, če spadate v vladajočo koalicijo. Želim vam lep dan in še veliko delovnih in poslovnih uspehov. </font><br/>
<font size="4">	Sedaj tako. Vabljene bom prosila, da se zaradi magnetograma predstavite z imenom in priimkom, navedete naziv institucije v imenu katere prihajate. Potem pa bomo glasovali na korespondenčni seji, kjer upam, da bo vsaj korespondenčno zagotovljena prisotnost poslank in poslancev, ki so članice in člani Odbora za kulturo. </font><br/>
<font size="4">	Kdo nasprotuje temu, da korespondenčno potem glasujemo? (Ne.) Hvala za podporo. </font><br/>
<font size="4">	Torej, prosim, kdo se bo prvi javil? Izvolite, da se predstavite in poveste.</font><br/>
<br/>
<font size="4">	</font><b><font size="4">POLONA TORKAR:</font></b><font size="4"> Pozdravljeni, Polona Torkar iz Društva Asociacija.</font><br/>
<font size="4">	V Društvu Asociacija smo pripravili in opravili analizo gibanja sredstev za umetnostne programe in projekte nevladne kulture ter rezultate programskega razpisa. Ugotavljamo, da ima Ministrstvo za kulturo že drugo leto zapored zadovoljiv proračun, ki bi se ne odrazil v ustrezno povečani višini sredstev, ki jih v proračunu Ministrstva za kulturo namenja za umetnostne programe in projekte nevladne kulture. </font><br/>
<br/>
<b><font size="4">3. TRAK: (ES) – 15.10</font></b><br/>
<br/>
<font size="4">	(nadaljevanje) Ko gre za proračunsko leto 2022 smo sicer še daleč od končne ocene višine sredstev, ki jih bo Ministrstvo za kulturo namenilo za izvedbo takoimenovanega programskega razpisa, večletnega projektnega razpisa in enoletnih projektnih razpisov. Rezultati prvega so danes znani. Sodbe bodo pokazale ali so tudi dokončni. Rezultate drugega še čakamo. Zaskrbljujoče pa je, da ministrstvo še vedno ni objavilo enoletnih projektnih razpisov za področja uprizoritvenih, vizualnih intermedijskih umetnosti ter glasbe. </font><br/>
<font size="4">	Dejstvo po drugi strani ostaja, da je ob rebalansu proračuna za leto 2022 Ministrstvo za kulturo razpolovilo višino sredstev na postavki spodbujanja kulturne ustvarjalnosti, iz katere namenja sredstva za omenjene razpise. In sicer se je navedena postavka iz rebalansom z višine okoli 6.400.000 evrov v prvotno sprejetem proračunu zmanjšala na 3.600.000 evrov, nekaj čez, kar sprva ni zadostovalo, zdaj pa zadostuje zgolj za izvedbo pravkar zaključenega programskega razpisa. </font><br/>
<font size="4">	Ker je ministrstvo objavilo večletni programski razpis, organ pa je za njegovo realizacijo predvidel nekaj čez 1.400.000 evrov, sicer upravičeno domnevamo, da bo realizacija postavke konec leta višja od napovedane, manjko zagotovljenih sredstev na ustrezni proračunski postavki pa je vseeno utemeljena podlaga za negotovost nevladne kulture. </font><br/>
<font size="4">	Razpoložljivi javni podatki Ministrstva za kulturo, ki nam omogočajo napraviti informirano četudi le približno oceno realizacije na postavki, s katere je organ sofinanciral umetnostne programe in projekte nevladne kulture v letu 2021 pokažejo, da višina predvidoma realiziranih sredstev, ki smo jo ocenili nekaj čez 5.100.000 evrov, le za približno 80.000 evrov presega povprečno realizacijo sredstev na zadevni postavki v zadnjih štirinajstih letih. Za primerjavo povejmo, da je v letu 2019 ta številka dosegla nekaj čez 5.600.000 evrov, v letu 2010 nekaj čez 6.700.000 evrov, v letu 2011 pa nekaj čez 6.500.000 evrov, kar pomeni, da je v teh letih MK sredstev zanje namenila več, četudi so bili takratni proračuni ministrstva nekje med 30 in 50 milijonov manjši. </font><br/>
<font size="4">	Zadovoljiv proračun se tako, ko gre za višino namenskih sredstev v podpori umetnostnih programov in projektov nevladne kulture in tudi če pogledamo po posameznih področjih umetnosti, torej ne odrazi.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Imamo mikrofonijo. Pa na pet minut se omejite, prosim.</font><br/>
<br/>
<font size="4">	</font><b><font size="4">POLONA TORKAR:</font></b><font size="4"> Velja. </font><br/>
<font size="4">	Glede na vse navedeno lahko skratka zaključimo, da je bila nevladna kultura, ko gre za projektno in programsko podporo za področje umetnosti pri participaciji v zadovoljivem proračunu povsem izpuščena, kar je seveda močno problematično. </font><br/>
<font size="4">	Opravili smo sicer tudi analizo v preteklosti, števila v preteklosti podprtih programov in želimo izpostaviti, da kljub temu, da beležimo zgodovinsko visok proračun, vsekakor podpiramo manj programov kot smo jih v preteklosti. Ko gre za intermedijske umetnosti smo jih v preteklosti podpirali 7, danes jih 5. Ko gre za glasbene smo jih podpirali 15, danes jih 12. Ko gre za uprizoritvene pa smo jih že podpirali 12, danes pa 8. Skratka ocenjujemo, da razen v primeru vizualnih umetnosti Ministrstvo za kulturo v aktualnem mandatu na področje programov in projektov umetnosti v javnem interesu, ki jih izvajajo NVO ne deluje ustrezno razvojno in niti nikoli kot so podali v izjavi ni imelo tega namena. </font><br/>
<font size="4">	Opozorimo tudi na dejstvo, da je ministrstvo v analitičnem delu izjave, ki ga je omenila državna sekretarka, navedlo kar vrsto netočnih podatkov. Predvsem se tičejo višine podeljenih sredstev ter pa tudi v preteklosti analize podprtih programov. Ministrstvo za kulturo vsekakor ugotavljamo, ne, kako se temu reče, razlikuje med predvidenimi in v končni fazi podprtimi, torej realizacijo programov. Vsekakor smo že v bližnji preteklosti podprli več programov. Če govorimo specifično za uprizoritvene umetnosti je predhodni razpis v končni fazi podprl 10 programov in ne 8 kot navaja izjava Ministrstva za kulturo, kar pomeni, da tudi konkretno lahko govorimo o poslabšanju. </font><br/>
<font size="4">	Skratka zaključimo lahko tako, da če zaobjamemo vse podatke, ki sem jih navedla skupaj, da je sanje za NVO programe po področjih umetnosti slabše, kar bi veljalo nemudoma odpraviti, </font><br/>
<br/>
<b><font size="4">4.TRAK: (ES) – 15.15</font></b><br/>
<br/>
<b><font size="4">	</font></b><font size="4">(nadaljevanje) prepoznati njihov pomen, zagotavljati pogoje za profesionalizcijo področja ter predvsem razvojno postopati do programov in projektov nevladne organizacije. </font><br/>
<font size="4">	O posledicah in sami problematiki sedanjega razpisa bodo gotovo več povedali še preostali vabljeni na razpravo. Na tem mestu pa bi dodala še, da v Društvu Asociacija vseskozi opozarjamo na problematičnost neimenovanja dialoških skupin z nevladnimi organizacijami in samozaposlenimi v kulturi, katerih manjko se močno odrazi v neustrezno zasnovanih razpisnih rešitvah, njihovi neustrezni časovni objavi pa tudi o nepoznavanju celo ignoriranju stanja na terenu, kakovosti dela ter potreb nevladnih organizacij, ki delujejo v polju kulture. </font><br/>
<font size="4">Zanemariti pa nikakor ne smemo problematičnosti poseganja v institut strokovnih komisij. Najprej skozi lanskoletne spremembe oziroma že dve leti nazaj Pravilnika o strokovnih komisijah, ki se v nasprotju mnenjem strokovne in civilne javnosti, tega odbora in Nacionalnega sveta za kulturo škodljivo posegla v sestavo strokovnih komisij, postopek imenovanja članov, postopek imenovanja predsednika in podpredsednika komisij, razmerja med zaposlenimi na MK in člani komisije v samih komisijah itd. </font><br/>
<font size="4">Hkrati velja ob tem omeniti še v letošnjem letu uveljavljeni Zakon o birokratizaciji, ki dokončno presojo o sofinanciranju programov predaja v ministrove roke in torej na široko odpira dveri za politično odločanje katere programe sofinancirati. </font><br/>
<font size="4">Zlahka govorimo o regresiji instituta strokovnih komisij, ki se odražajo nenazadnje tudi v odločitvah sprejetih v okviru programskega razpisa. Pa bodo o tem povedali še kaj drugi vabljeni.</font><br/>
<font size="4">Hvala za besedo.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala.</font><br/>
<font size="4">Sedaj pa samo da vam povem. Po poslovniku v 52. členu drugega odstavka bomo morali glasovati o sklepu, da se potem sprejmejo sklepi na korespondenčni seji. Pač moramo upoštevati poslovnik. Vidite kako zelo nam gledajo pod prste. Glede na to, da vzporedno tečejo še druge seje in se bo naslednja začela ob 15.30, bom prosila, da pokličete svoje kolege, ki so zapustili dvorano, ker nas mora biti 7, da to dejansko opravimo s pritiskom na gumb, ker bo zabeleženo v sistemu, da nam ne bi potem kdorkoli osporaval kredibilnosti. </font><br/>
<font size="4">V tem času, ko čakamo, da se nam pridružita še poslanec ali dva, dajem besedo naslednjemu razpravljavcu. Prosim.</font><br/>
<br/>
<b><font size="4">TJAŠA POREBER:</font></b><font size="4"> Najlepša hvala.</font><br/>
<font size="4">Spoštovani, hvala za vabilo. Moje ime je Tjaša Poreber in sem članica Umetniškega sveta Gledališča Glej. </font><br/>
<font size="4">Gledališče Glej je, kot veste, najstarejše neinstitucionalno gledališče v Sloveniji in nekdanji Jugoslaviji. Letos smo vstopili v 52 leto svojega delovanja in številni ustarjalci, ki so v GLEJ-u začeli avtorsko pot, danes spadajo v slovenski gledališki kanon. Pobirajo nagrade doma, pobirajo nagrade v tujini. </font><br/>
<font size="4">Mi kot svojo zgodovinsko dolžnost čutimo, da moramo ta prostor gledališča, predvsem mladim, odpirati in držati odprt še naprej. Dejstvo je tudi, da v Gleju že nekaj let zelo sistematično razvijamo pogoje za preboj slovenskih neodvisnih ustvarjalk in ustvarjalcev v tujino in smo tudi pionirji izvirne metodologije dela z mladimi, predvsem z najstniki in študenti. Vsi ti programi so zaradi nefinanciranja, ki nas je doletelo v letošnjem razpisnem obdobju s strani Ministrstva za kulturo, sedaj ogroženi. </font><br/>
<font size="4">Nefinanciranje razumemo v kontekstu dolgoletnega krčenja prostora za profesionalni razvoj nevladnih organizacij, ker se število programsko financiranih organizacij, kot je že kolegica omenila, na področju uprizoritvene umetnosti čedalje bolj krči. Glede na obseg, kakovost in pa profesionalnost dela si financiranje zagotovo zasluži več kot 8 organizacij. To je navsezadnje očitno prepoznala tudi komisija na Ministrstvu za kulturo, ki je Gledališču Glej namenila zadostno število točk za preboj med financirane organizacije, a teh sredstev vseeno nismo dobili. In zgolj za primerjavo, Mestna občina Ljubljana, recimo, na področju štiriletnih programov financira 16 nevladnih organizacij, Ministrstvo za kulturo 8. </font><br/>
<font size="4">Nevladne organizacije v kulturi smo se kljub izjemno prekarnim pogojem delovanja, ki smo jim priča v zadnjih desetletjih in ki dejansko kot številni tukaj veste, ne omogočajo dostojnega ustvarjanja. Tudi poslanke in poslanci ste tukaj o tem velikokrat že razpravljali. V bistvu smo predvsem na račun iskanja nekih virov financiranja doma in v tujini uspeli v zadnjih letih uspeli sistematično vlagati v profesionalizacijo našega sektorja. To zelo po domače povedano pomeni, da širimo ekipe stalnih sodelavcev, čedalje več zaposlujemo in v Slovenijo prinašamo evropska sredstva, torej dodaten denar. Na tak način pravzaprav plemenitimo čisto vsak evro, ki ga iz državnega proračuna ministrstvo oziroma država vloži v naše delovanje. </font><br/>
<br/>
<b><font size="4">5.TRAK: (ES) – 15.20</font></b><br/>
<br/>
<font size="4">	(nadaljevanje) Ampak da to lahko nemoteno počnemo nujno potrebujemo podporo matičnega ministrstva.</font><br/>
<font size="4">	Stanje na terenu je v izjemno velikem razkoraku z razpisnimi mehanizmi ministrstva, ki tega terena enostavno ne dogajajo. Tu ne gre zgolj za število financiranih organizacij in količino sredstev, čeprav je to več kot očitno ena izmed ključnih težav, ampak tudi zato, da je polje nevladnih organizacij izjemno heterogeno in raznoliko in zato potrebuje tudi raznolike mehanizme podpore. Se pravi, potrebno je omogočiti, da mlajše organizacije začnejo svojo pot, da tiste, ki se začenjajo profesionalizirati dobijo ustrezne spodbude, ki temu ustrezajo in da organizacije, ki so na nek način pravzaprav že institucije, nek hibrid med nevladnimi organizacijami in javnimi zavodi, ki ustvarjajo tako kot Glej, recimo, upravljajo tudi s prostorom, da skratka imamo omogočeno neko stabilno financiranje in produkcijsko delovanje. </font><br/>
<font size="4">	Dokler smo primorani v igranje razpisne ruske rulete vsake štiri leta, razvoja, ki bi vodil v izboljšanje tega stanja in strukturnih pogojev delovanja za ustvarjalke in ustvarjalce ter organizacije, pač ne bo. </font><br/>
<font size="4">	V Gleju smo sicer vložili tožbo proti Ministrstvu za kulturo, ker je na žalost to edini pravni mehanizem, ki nam je še ostal na razpolago, a dejstvo je, da je 52 let odličnega gledališkega delovanja ogroženo do te mere, da če ne dobimo sredstev in stabilnega financiranja do konca leta, bomo morali žal premisliti o čisto vseh vidikih delovanja oziroma nadaljnjega obstoja. Mi upamo in verjamemo, da do tega črnega scenarija ne bo prišlo ne za nas in tudi za vse ostale odlične organizacije, ki ne glede na vse svoje uspehe in dokazane velike doprinose k kulturi niso bile upravičene do financiranja iz takšnih in drugačnih razlogov s strani matičnega ministrstva. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Najlepša hvala. </font><br/>
<font size="4">	Sedaj pa lepo prosim kolegice in kolege poslanke in poslance, da opravimo glasovanje po 52. členu drugi odstavek poslovnika, ki zahteva, da je ena tretjina prisotnih pri tem glasovanju. </font><br/>
<font size="4">	Torej glasujemo o predlogu, da se predloga sklepov sprejmeta na korespondenčni seji.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Najlepša hvala, kolegice in kolegi. </font><br/>
<font size="4">Zaradi magnetograma bomo omogočili nadaljnjo razpravo vsem vabljenim. O datumu korespondenčne seje pa boste obveščeni naknadno. </font><br/>
<font size="4">Hvala in uspešno delo še naprej. </font><br/>
<font size="4">Nadaljujemo z vabljenimi. Prosim, da se predstavite za magnetogram in poveste od kod prihajate. </font><br/>
<br/>
<b><font size="4">URŠKA JEŽ: </font></b><font size="4">Hvala za besedo. Urška Jež, Mesto Žensk, društvo za promocijo žensk v kulturi. </font><br/>
<font size="4">Ministrstvo za kulturo v že omenjeni izjavi za javnost navaja nekaj točk na katere bi v naslednjih minutah želela podati odgovor. </font><br/>
<font size="4">Prvič. Javni razpis za izbor javnih kulturnih programov na področju umetnosti je namenjen kulturnim programom, ki so primerljivi z dejavnostjo javnih zavodov. Epidemijo omejitvam in negotovosti navkljub je Društvo Mesto žensk v letu 2021 izvedbo program, ki ni samo primerljiv z dejavnostjo nekaterih javnih zavodov, ampak ga glede na naše pogoje dela celo presega. V lanskem letu smo izvedle dva festivala, izdale knjigo, ki smo jo zaradi velikega povpraševanja že po treh mesecih ponatisnile. Izvedle smo 28 vodstev za šole v galeriji Škuc, premierno uprizorile dve produkcije in štiri koprodukcije. Samo na festivalu smo gostile 141 domačih in mednarodnih umetnic. Realizirale smo kar 127 dogodkov, le 46 v času festivala. Zabeležili smo 350 medijskih najav in objav. Navedeni rezultati so plod dela sedemčlanske ožje ekipe in približno 30 projektnih sodelavk, sodelavcev organizacije, ki za predstavljanje programa nima lastnih prostorov.</font><br/>
<font size="4">Ker se nam vedno znova zdi, da člani strokovne komisije in uradnice, uradniki, ki presojajo naše delo in dosežke, nimajo stika s terenom, menimo, da je nujna uvedba mehanizma, ki jim bo omogočal kontinuirano spremljanje razvoja organizacij. Na primer obvezno prisotnost na terenu za ministra, članice, člane komisije in skrbnice, skrbnike pogodb. Skrbnica pogodb Mesta žensk na primer že vsaj od leta 2014 ni obiskala niti enega našega dogodka. </font><br/>
<br/>
<b><font size="4">6. TRAK: (ES) – 15.25</font></b><br/>
<br/>
<b><font size="4">	</font></b><font size="4">(nadaljevanje) Nespremljanje dogajanja na terenu in rasti sektorja ter posameznih nevladnih organizacij izpričuje tudi vnaprej podana omejitev števila prejemkov sredstev.</font><br/>
<font size="4">	Drugič. Javni razpis za izbor kulturnih programov na področju umetnosti ni edini razpis, na katerega se nevladne organizacije lahko prijavijo.</font><br/>
<font size="4">	Uvodoma naj povem, da se že vrsto let prijavljamo tako na večletne projektne kot na enoletne projektne razpise. Na programski razpis se prijavimo, ker ustrezamo merilom in krepko presegamo vstopne razpisne pogoje. Večkratno prijavljanje za kadrovsko podhranjene nevladne organizacije predstavlja veliko administrativno breme, ki ga opravljamo na račun vsebinskega dela in pridobivanja sredstev iz drugih sektorjev. Mesto žensk stremi k dolgoročnim povezavam z gospodarstvom. Smo ena od organizacij, ki je razvila certifikat kulturno podjetje. Prizadevamo si k povezovanju s kulturnim turizmom, kjer smo v okviru evropskega projekta ženske o ženskah razvile produkte s tržnim potencialom. S časom, ki ga namenjamo večkratnim prijavam na razpise in ponovnemu poročanju o preteklem delu in referencah predloženih že v poročilih, bi lahko tovrstne produkte razvile do stopnje stabilnega lastnega vira sredstev. </font><br/>
<font size="4">	V izjavi za javnost preberemo tudi, da Društvo Mesto žensk doslej sredstev na javnem programskem razpisu še ni prejelo. Informacija ne drži. Ta sredstva smo prejemale do leta 2014 in jih izgubila ob vzpostavitvi večletnih projektnih razpisov. Razvoj programa društva je v preteklih letih krepko presegel obseg Festivala, k čemur pritiče tudi vrnitev na sofinanciranje celoletnega programa.</font><br/>
<font size="4">	Tretjič. Ocenjevanje in vrednotenje vlog poteka v skladu s pogoji in kriteriji.</font><br/>
<font size="4">	Celoten postopek ocenjevanja je ovit v tančico skrivnosti, saj zapisniki, ki jih predvideva Pravilnik o izvedbi javnega poziva in javnega razpisa za izvedbo kulturnih programov in projektov ne obstajajo. Zapisnika o odpiranju vlog, na katerega je vezan predviden dvomesečni rok za obveščanje prijaviteljev o izidu razpisa kot tudi zapisnika strokovne komisije in ocenjevalnih listov nam v preteklosti ni uspelo pridobiti niti ob posredovanju informacijske pooblaščenke. Uradni odgovor ministrstva je bil, da zapisniki pač ne obstajajo. Odgovarjal ni nihče.</font><br/>
<font size="4">	Četrtič. Ministrstvo za kulturo v izjavi za javnost zavrača očitke, da se ocene strokovne komisije ne nanašajo na svetovno-nazorske usmeritve prijaviteljev ali njihovih programov. In vendar v obrazložitvi odločbe Društva Mesta žensk lahko preberemo. Ponekod je zaradi ideoloških smernic, ki jim prijavitelj sledi, opaziti tudi manjko poudarka na uprizoritvenih konceptih. Na drugem mestu ponekod koncept pojma uprizoritvenih umetnosti podreja svoji ideologiji, teme, ki jih obravnava pa so v primerjavi z drugimi prijavitelji vsebinsko in konceptualno ožje usmerjene ter kot take omejene na manjši krog ciljnega občinstva. </font><br/>
<font size="4">	Spomnila bi, da je Društvo Mesto žensk zavezano k opozarjanju in izboljšavi pogojev dela za delavke v kulturi zaradi česar strukturni problemi obravnavani v izbranih umetniških praksah stopajo v ospredje, kar morda strokovna komisija bere kot ideološki pristop h kreiranju programa. </font><br/>
<font size="4">	V predlaganem programu za leto 2022 Mesto žensk opozarja na manjko razvojne strategije, ki bi podprla osiromašen kulturni sektor in kulturne delavke kot njihov najbolj ranljiv segment.</font><br/>
<font size="4">	Preden zaključim bi izpostavila še, da je Mesto žensk specifično tudi v svojem transdisciplinarnem pristopu zaradi česar je celovito zaokroženo slednjega programa društva z omejitvijo prijave zgolj na enega od področij strokovni komisiji preprosto nemogoče predstaviti. </font><br/>
<font size="4">	Prepričane, da si kakovost programa Društva Mesta žensk zasluži kontinuirano podporo na nacionalni ravni, se bomo tudi v prihodnje prijavljali na programski razpis Ministrstva za kulturo. Bil bi pa čas, da kulturna politika dojame, da je za dolgoročen strateško usmerjen razvoj nepogrešljivega segmenta kulturnega sektorja nujno zagotavljati sredstva, ki omogočajo ocenjevanje skladno s kakovostjo in vsebino neprimerjalno glede na število vnaprej predvidenih mest za sofinanciranje. Predvsem pa mora njihova rast slediti razvoju in rasti samega nevladnega sektorja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Hvala lepa. </font><br/>
<font size="4">	Naslednji od vabljenih. Izvolite.</font><br/>
<br/>
<font size="4">	</font><b><font size="4">ROK VEBER: </font></b><font size="4">Rok Veber, Umetniško društvo Nomad Dance Academy Slovenija. </font><br/>
<font size="4">	Jaz ne bi ponavljal stvari, ki so bile že izrečene, vendar bi nesistematično opozoril na določene segmente oziroma elemente sistema, ki se morajo v naslednjem obdobju spremeniti.</font><br/>
<br/>
<b><font size="4">7. TRAK: (ES) – 15.30</font></b><br/>
<br/>
<b><font size="4">	</font></b><font size="4">(nadaljevanje) Predlagamo, da se podpora nevladnemu sektorju, se pravi tej skupni postavki, dvigne na raven letnega proračuna največje javne institucije v državi. To je 12 milijonov evrov. To je Opera SNG Ljubljana.</font><br/>
<font size="4">	Republika Slovenija mora zagotoviti ustrezne sklade s katerim nevladne organizacije, ki smo partnerice EU projektov, lahko počrpamo evropska sredstva. Na ta način bi se dvignila zaposlenost umetnic in umetnikov, kulturnih delavk in delavcev in posredno bi razbremenili državni proračun. Moja organizacija je partnerica treh evropskih projektov.</font><br/>
<font size="4">	Javni razpisi za večletne finančne cikle morajo biti razpisani v vsakem proračunskem letu in ne zgolj ob zaključkih finančnih ciklov, tako kot v vseh razvitih kulturnih sistemih. Na razpise mora biti ponovno možna pritožba kakor tudi poziv javne administracije k dopolnitvi dokumentacije pri morebitnih anomalijah. Tako so zadeve potekale, ko sem bil sam član Komisije na Ministrstvu za kulturo na področju uprizoritvenih umetnosti. </font><br/>
<font size="4">	Da bi povišali stopnjo odgovornosti pri razpisih, je potrebno ponovno uvesti člen, ki določa, da ob morebitnih napakah pri eni rešeni prijavi pade celoten razpis. To je delovno etična garancija in odgovornost, ki bi jo tisti, ki delijo javni denar morali prevzeti. </font><br/>
<font size="4">	Stopnja strokovnih kompetenc javnih uslužbencev in strokovnih komisij mora dosegati raven, s katero bodo ti sposobni razumeti bodisi potrebe za razvoj področij, bodisi posamezne prijave programov ali projektov. Če se naše reference, ki pričajo o različnih kompetencah, tako podrobno preverjajo in ocenjujejo, bi pričakovali, da so podobnim postopkom izpostavljeni tudi tisti, ki o njih odločajo in ki postopke razpisov vodijo. </font><br/>
<font size="4">	Želimo si javnih uslužbencev in članov kabineta, ki bodo dovolj razgledanih po posameznih kulturnih in umetniških praksah, da bo dialog med nami sploh mogoč in da se nas ne bi bali. </font><br/>
<font size="4">	Na koncu pa bi mogoče rekel še eno stvar, ki bi morda, se mi zdi mogoče poslancem in poslankam in na splošno kulturni javnosti ni popolnoma razvidna. Nevladni sektor je to administrativno ime dobil nekje v devetdesetih letih. Pred tem so se te prakse imenovale z drugačnimi imeni. Se pravi: neodvisni, alternativna kultura, subkultura, (nerazumljivo), zgodovinske avantgarde, trasavangarde, retroavangarde itd. Ponavadi so te skupine in gibanja imele določene estetske partikularnosti, s katerimi so se označevale. V zgodovini pa bi rekel ta segment, ki ga mi pokrivamo ni vedno imel imena. </font><br/>
<font size="4">	Moja ocena je in pač deficit zgodovinjenja tega mogoče ne pokriva, da sta dve tretjine zgodovine umetnosti v Republiki Sloveniji nastali na področju tega, čemur danes rečemo nevladni sektor. Se pravi, če vzamete mogoče zadeve, ki se jih učite v osnovni ali pa v srednji šoli, čitanke ali pa pri drugih umetniških predmetih, so kanonizirana imena slovenske umetnosti v glavnem in v večini povezana s tem, čemur danes rečemo nevladni sektor. Javne institucije so seveda pomemben del slovenskega kulturnega sistema, vendar je jasno, da vsi umetniki in umetnice, kulturni delavci in delavke niso bili zaposleni v javnih institucijah. Fokus izključno na javne institucije je neka vrsta ignorance oziroma neka vrsta zgodovinske anomalije. Zato nevladni sektor ni neka loža kapricioznih ljudi, ki nekaj zahtevajo, ampak imamo, bi rekel, svoj javni čas, ki je povezan s preteklostjo, z določeno dediščino, ki smo ji zavezani in pričakovali bi oziroma pričakujemo, da bo po 24. aprilu oziroma v mesecu maju in juniju naslednja garnitura Ministrstva za kulturo to upoštevala.</font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ: </font></b><font size="4">Najlepša hvala vam. </font><br/>
<font size="4">	Tudi mi delimo vaše želje. Izvolite, beseda je vaša. </font><br/>
<br/>
<b><font size="4">8. TRAK: (ES) – 15.35</font></b><br/>
<br/>
<font size="4">	</font><b><font size="4">ALJA LOBNIK:</font></b><font size="4"> Alja Lobnik, Zavod Maska Ljubljana.</font><br/>
<font size="4">	Mogoče bi nadaljevala, kjer v bistvu je gospod Rok zaključil. In sicer pravzaprav je res nevladni sektor dedič alternativne kulture in v tem smislu tudi del zdravega kulturnega ekosistema, ki ima svoje mesto in neko svojo produkcijsko logiko, ki se razlikuje od javnih zavodov in javnega sektorja in svoje partikularje. Ponekod je tudi edino mesto, kjer se neke prakse izvajajo in omogoča nekaterim praksam pravzaprav edino mesto obstoja v Sloveniji. Ker so, recimo, sodobni ples nima nobene institucionalne zaslombe. S tem pravzaprav opravlja nevladni sektor velik del javnega interesa in skrbi za področje, ki bi v nasprotnem primeru preprosto izginile.</font><br/>
<font size="4">	Že dolgo namreč sodobni ples tudi nagovarja kulturno politiko naj vendar poskrbi za sodobni ples, vendar je do sedaj ta zahteva tudi ostala zaenkrat neuslišana. </font><br/>
<font size="4">	Sama prihajam iz Zavoda Maska, ki ima to specifiko, da deluje interdisciplinarno. In sicer en del je namenjen umetniški produkciji. Recimo v lanskem letu smo na Borštnikovem srečanju prejeli 9 nagrad za predstavo Game v režiji Žige Divjaka. Potem imamo revijo Maska, ki jo objavljamo trikrat letno in skrbi za neko kondicijo diskurza, ki se tvori ob robu umetniške produkcije in ustvarjamo knjižni program, ki pravzaprav kot majhen založnik skrbimo za kondicijo oziroma teorijo umetnosti na področju sodobne umetnosti.</font><br/>
<font size="4">	Pravzaprav pomeni za nas izpad iz javnega financiranja ne zgolj krčenja produkcije in krčenja v bistvu enot, ki jih bomo realizirali v prihajajočih letih, ampak pomeni tudi po eni strani odpovedovanje, torej z nekimi stalnimi honorarnimi sodelavci, ki so prekarni in to za njih predstavlja redni dotok denarja in tudi najožje člane, torej krčenja najožje ekipe Maske. S tem pa nekako izginja in umira neka skupnost in neka znanja, ki so se skozi leta generirala in pravzaprav že omogočala neko življenje te organizacije. To pomeni tudi odmiranje Maske, ki niso nujne le za samo organizacijo, ampak za samo polje. </font><br/>
<font size="4">	Torej podporni programi Maske so celotni sceni v preteklih letih omogočili nenehno kontestualiziranje?, arhiviranje in refleksijo. Seminar scenskih umetnosti Maska, denimo, je na področju izobrazil veliko kadrov, ki še danes skrbijo za samo polje. In zato se nam zdi, da je Ministrstvo za kulturo popolnoma slepo za samo področje in živost trenutnega dogajanja na neodvisni sceni in da bi moralo povečati število sprejetih organizacij financiranje, ne samo da je odpovedalo sofinanciranje tistim organizacijam, ki jih je skozi leta vzpostavilo, ampak tudi onemogoča novim, da bi se priključile. </font><br/>
<font size="4">	Hkrati moram tudi ponoviti dejstvo, da je nemogoče delovati tudi z ministrstvom, ki ukinja pritožbe in je edino sredstvo komuniciranja pravzaprav tožba. Na ta način nekako ne moremo niti vstopati v dialog in pravzaprav je ta v celoti onemogočen. Razpisi pa so za nas neko administrativno breme tudi zaradi tega ker so nedialoški. Ministrstvo za kulturo namreč ne sprejema nekih predlogov, ki izrastejo iz same scene in predlaga neke protokole, ki bi bili zelo smiselni in odsevali neko stanje na terenu in se pravzaprav zelo ravna po zaprašenih konservativnih standardih, ki umetnost potiskajo stran od interdisciplinarnosti, kar je njeno naravno okolje in jo tlači v neke omejene discipline. Zato seveda prihaja do nerazumevanja kadar se meje medija premeščajo. In tudi podporni programi so pri tem razumljeni kot neko odvečno breme, ki ga je treba vzdrževati.</font><br/>
<font size="4">	To je to. Hvala.</font><br/>
<br/>
<b><font size="4">9. TRAK: (ES) – 15.40</font></b><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala.</font><br/>
<font size="4">Povabila sem tudi gospoda Uroša Korenčana, direktorja Lutkovnega gledališča Ljubljana, ki je tudi predsednik Kolegija direktorjev in nam je poslal en zelo prijazen in zanimiv dopis kako nevladni sektor pravzaprav vpliva na delovanje institucionalnega gledališča. </font><br/>
<font size="4">Prosim, beseda je vaša.</font><br/>
<br/>
<b><font size="4">UROŠ KORENČAN:</font></b><font size="4"> Hvala za besedo. </font><br/>
<font size="4">Uroš Korenčan, Lutkovno gledališče Ljubljana oziroma Kolegij direktorjev slovenskih gledališč. </font><br/>
<font size="4">Na tem mestu vsekakor najprej moram pojasniti oziroma izjaviti solidarnost javnega sektorja na področju kulture z nevladnim sektorjem. Čutimo in vemo, da gre za en sistem, za eno okolje, v katerem v bistvu usihanje in odmiranje enega dela pomeni sigurno že kratkoročno posledice tudi za drugi del. Na nek način javni sektor skuša pomagati vsaj samozaposlenim, ki ne bodo dobili kruha v nevladnih organizacijah, ki so ostale brez financiranja. Žal pa tudi tukaj ne bo šlo kaj preveč daleč. Namreč, če sem najprej izjavil to solidarnosti moram pa takoj pristaviti piskrček, da se v bistvu tudi na področju javnega sektorja ne dogaja kaj zelo drugače kot se dogaja nevladnikom. Po neki logiki svoji svojim. </font><br/>
<font size="4">Tako ugotavljamo, da je v lanskem letu ministrstvo s spremembo nekih navodil o financiranju javnih zavodov oziroma gledališč spremenilo strukturo financiranja na način, da višja sredstva kolikor jih je bilo namenjenih programom gledališč, javnih zavodov namenja samo tistim gledališčem, ki jih ustanavlja država. Na ta način analogno kot smo prej poslušali primerjavo med podporo Mestne občine Ljubljana in med podporo države nevladnim organizacijam  v številu in obsegu, počne podobno na področju javnih zavodov. Se pravi da iskreno podpira in omogoča pogoje samo trem gledališčem v Sloveniji. Tudi tukaj v bistvu zaostaja za Mestno občino Ljubljana. Lahko ugotovimo, da ima vlogo manjše oziroma občine, ki je manjša od Ljubljane. To seveda ni funkcija in niti ne poslanstvo Ministrstva za kulturo, ki naj bi bilo v resnici resor, ki zagotavlja pogoje.</font><br/>
<font size="4">Ob tem bi se na kratko ustavil pri tem na kakšen način si jaz predstavljam, da bi država morala na tem področju delovati. Resorno ministrstvo bi moralo za začetek vzpostavljati ohranjanje nekih standardov in kakovosti obstoječe kulturne produkcije.</font><br/>
<font size="4">Drugič, na podlagi neke kulturne politike bi moralo usmerjati sredstva v razvoj.</font><br/>
<font size="4">Tretjič, v kriznih razmerah kakršne smo dali ravnokar skozi, bi seveda rabili še dodatno na krizni način podpreti sektor. </font><br/>
<font size="4">Ugotavljamo, da na vseh treh področjih delo Ministrstva za kulturo lahko ocenimo kot nezadostno. Žal se bodo posledice takega delovanja odražale na nepovraten način in bo del sektorja, ki se je že preusmeril sigurno nekje drugje tudi ostal.</font><br/>
<font size="4">Za zaključek bi rekel naslednje. Bojim se, da volitve niso edini odgovor na vprašanje kako se to lahko reši. Bojim se, da ne gre samo za delovanje izvoljenega oziroma z volitvami prinešenega vodstva ministrstva, ki se obnaša kot se pač obnaša, kot se vede. Bojim se, da vse kar je bilo danes povedano vseeno govori o malomarnosti in lenobi uradnikov in da ne gre za neko načelno ali pa ideološko konzervativno držo, ampak preprosto zato, da je v bistvu karkoli je novega in drugačnega očitno težko sprejemljivo in zaradi tega mislim, da bo potreben nek strateški in bolj temeljit razmislek o tem na kakšen način se mora skrbeti za to področje.</font><br/>
<font size="4">	Za zaključek povem samo še to. Veliko se govori o rekordnem proračunu Ministrstva za kulturo. V Kolegiju </font><br/>
<br/>
<b><font size="4">10. TRAK: (ŠS) – 15.45</font></b><br/>
<br/>
<font size="4">	(nadaljevanje) se govori o rekordnem proračunu Ministrstva za kulturo. V kolegiju direktorjev slovenskih gledališč smo ugotavljali, da smo v finančni krizi pred 11 leti pa potem v letih varčevanja izgubili približno tretjino programskih sredstev s strani države. Govorimo o programskih sredstvih za javne zavode.</font><br/>
<font size="4">	V istem času se je reduciralo tudi za obseg sredstev za nevladne organizacije. To so bila izhodišča s katerimi smo zdaj stopili v zdravstveno krizo, kateri sledi seveda finančna kriza, obenem pa smo vsi izvajalci na področju kulture tudi ob kompleten praktično lasten prihodek. Če to niso krizne razmere, ki potrebujejo dodatna sredstva potem ne vem, kaj so. Dejstvo pa je, da nihče od nas ni deležen nekih bonitet rekordnega proračuna. Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala, da ste osvetlili zadevo tudi z drugega konca. Kot vidimo, dialoga ni, tudi ti, ki odločajo ne želijo niti slišati argumentov in to v sistemu jaz kultura ali umetnost ne uporabljam in je tudi potem ne rabimo, ne. Žal, tako funkcionirajo stvari.</font><br/>
<font size="4">	In zdaj mi pa dovolite, ker mislim, da ste tukaj vsi dobili besedo, da preberem dopis Klemna Removša. Spoštovana predsednica Odbora za kulturo gospa Violeta Tomić, spoštovane poslanke in poslanci Odbora za kulturo, spoštovani tudi vsi navzoči. Sam se te seje zaradi bolezni žal ne morem udeležiti, zato se zahvaljujem predsednici, da je predlagala, da v mojem imenu prebere te vrstice.  </font><br/>
<font size="4">	Zadnji dogodki so ponovno pokazali, da stvari v slovenski kulturi ne tečejo tako kot bi morale in kakršne bi lahko bile. Na urejanje stanja sem opozoril že septembra 2017 z odprtim pismom takratnemu predsedniku vlade. Objavljeno je na naši spletni strani v mnenju poslovna sporočila, meniju. Od takrat so pretekla štiri leta in pet mesecev dragocenega časa. Slovenska kulturna scena je dober partner slovenski samobitnosti in njeni državotvornosti, dosegla je mnoge odlične rezultate, ne gre pa spregledati, da kultura niso le javni zavodi. Ti so zelo pomembni vendar so le eden od štirih stebrov. Od javnih zavodih še nevladni sektor, samozaposleni in ljubiteljska scena. </font><br/>
<font size="4">	Vsi štirje tvorijo slovensko kulturo in vsi štirje so v sozvočju podobno kot organi v organizmu samo da je ta te potrdila in izoblikovala naravna evolucija, v kulturi pa moramo to mi z lastno pametjo. V razpravi v Državnem zboru ob interpelaciji ministra za kulturo sem bil prijetno presenečen, da imajo vsi poslanke in poslanci ne glede na provinjenco do kulture pozitiven odnos, da pa samozaposlene razumejo bolj kot socialni problem. Za nevladni sektor pa niti ne vejo dobro. </font><br/>
<font size="4">	Za nevladni sektor, ki je sofinanciran preko razpisov in pozivov je razpisna politika pomemben del kulturne politike. Predsednica je v gradivo te seje že vključila naš prispevek k razpravi o korekturi oblikovanja razpisov za kar se ji še posebej zahvaljujem. Ta dokument smo kasneje še nekoliko dopolnili. Kakšna stvar se bo morda še zadnja redakcija je na naši spletni strani v meniju poslovno kulturna politika.</font><br/>
<font size="4">	Zaplete pri sofinanciranju programa Sivic Brežice sem vam predstavil s cirkularnim sporočilom vsem članom odbora 26. 1. 2022 s poročilom o zadnjem programskem razpisu in pregledu ocenjevanja komisije. Glavni problemi so premajhna razpisna sredstva, nekorektno ocenjevanje strokovne komisije in popolna odsotnost hiringa. V 25. členu Ustave zagotovljena pravica do pritožbe je s takim sistemom urejena predrago in prepočasi in je vprašljivo, koliko je v taki obliki sploh še aktualna kot pravica do pritožbe.</font><br/>
<font size="4">	21. 2. 2022 sem vam vsem poslal še dokument problemi sofinanciranja programa Sivic Brežice kot del problematike nevladne kulture v Sloveniji, ki je nekakšen povzetek vsega dogajanja v našem primeru. Od tega, kar sem v tem dokumentu med osnovnimi kulturami problemov zapisal na prvem mestu namreč da bi o pomembnosti programov morali odločati stroka in uporabniki ne pa </font><br/>
<br/>
<b><font size="4">11. TRAK: (ŠS) – 15.50</font></b><br/>
<br/>
<font size="4">	(nadaljevanje) politika, verjetno nima smisla razpravljati. Ob nasprotnem mnenju se ustavlja kakršnikoli iskanje izboljšav. Sistemsko urejanje izboljšav pa je  nujno potrebno, če želimo obdržati dosežene kulturne vrednote. </font><br/>
<font size="4">	Nujno pa bi moral Odbor za kulturo pregledati tudi naslednje vsebine: zagotoviti kvote za NBO, korigirati razpisno politiko, zagotoviti strokovno in etično ocenjevanje strokovne komisije in uvesti hiring pred podpisom odločb.</font><br/>
<font size="4">	Vesel bom, če se bo odbor seznanil, da smo kot vrhunski in mednarodno uveljavljen program stigmatizirani, da smo predragi, da nismo dovolj referenčni, da imamo prenizko dostopnost in da premalo napravimo za slovenske izvajalce. Vse to žal veje iz ocenjevanja strokovne komisije od leta 2018 do danes. Urejena kulturna politika pa takih stigem ne bi dopustila. Predlagam, da Državni zbor prične parlamentarno preiskavo kaj se pravzaprav dogaja na ministrstvu za kulturo na relaciji vodstvo – uradniki – strokovne komisije. Enega ministra so že nesli čez prag, ko je pričel urejati zadeve. Sodišče mu je sicer dalo prav a to ničesar ne spreminja. Psi lajajo, karavana gre dalje. Ne trpi samo Sivic Brežice. Trpijo tudi mnogi drugi ugledni producenti, ki za zdaj še uspejo držati glavo nad vodo. Ves čas seje in tudi po njej sem vam na razpolago. </font><br/>
<font size="4">	Želim vam uspešno delo in vas vse lepo pozdravljam. Klemen Ramovš. </font><br/>
<font size="4">	Mislim, da lahko delimo z njim njegove misli. Zahvaljujem se mu za ta prispevek. Zdaj pa odpiram razpravo poslank in poslancev. Če želi kdo besedo? Ja, Primož Siter se je prvi prijavil, izvoli.</font><br/>
<br/>
<b><font size="4">	PRIMOŽ SITER (PS Levica):</font></b><font size="4"> Ja, hvala lepa, Violeta za besedo. Spoštovani poslanke in poslanci, predstavniki kulturnih organizacij, dobrodošli v Državnem zboru.</font><br/>
<font size="4">	Včeraj smo morebiti na začetku, razložim za širšo javnost, ki nas spremlja, vi ste sami bržkone spremljali v Državnem zboru razpravljali in glasovali o nacionalnem programu za kulturo. Torej nacionalni program za kulturo je nek krovni dokument v katerem kulturni resor določi na kakšen način se bo naj bi se kultura razvijala, kdo bo za to plačal, na kakšen način, koliko, kdo bo izvajal in kaj bi bile neke vsebinski kabariti na podlagi katerih si kot narod nacija če uporabim to naracijo iz samega dokumenta najbolj zaslužimo razvoj kulture oziroma na kakšen način bi si želeli, da se kultura razvija.</font><br/>
<font size="4">	V Levici seveda smo bili do tega dokumenta precej kritični v razpravi, zato ga tudi na glasovanju samem nismo potrdili, predvsem seveda vsebinsko prinaša neke škodljive ideje pa se bom temu posvetil kasneje. Predvsem pa tudi zaradi političnega in družbenega okolja v katerem je ta dokument nastajal, okolja, ki ga je aktualna politika kreirala, okolja v katerem je ta dokument nastajal in ki ga perfektno odraža. In zdaj Ministrstvo za kulturo, zdaj bom malce povzel naše stališče, no. </font><br/>
<font size="4">	Ministrstvo za kulturo v svojih krempljih drži Slovenska demokratska stranka. Na dolgo in široko ne bom elaboriral kaj to kulturno oziroma nekulturno pomeni ampak gre za politično druščino, ki je v zadnjih dveh letih, od kar drži v krempljih oblast razbrazdala kulturno krajino do onemoglosti, jo izčrpala in shirala. Kulturniki, torej motor kulture so na robu preživetja statusi in s tem preživetje vsaj tisti, ki so samozaposleni v kulturi so pa predvsem tisti, ki so seveda oziroma izključno tisti, ki so do oblasti kritični smo videli tudi izbrisani. Javna tiskovna agencija brez financiranja, dnevno politične oddaje </font><br/>
<br/>
<b><font size="4">12. TRAK: (ŠS) – 15.55</font></b><br/>
<br/>
<font size="4">	(nadaljevanje) na javni televiziji, tudi področje medijev drži v rokah kulturno ministrstvo, ukinjene ali pa prestavljene na nek manj gledan termin, manj gledan program. Vprašajte urednico in voditeljico oddaje Politično, to je najbolj aktualna stvar stara par dni. Samozaposleni v kulturi pa marsikoga, pa govorimo o kakovostnih ustvarjalcih, ki resnično prispevajo h kulturi krajini danes vidimo ne vem kako vozijo bicikelj za volit in so navkljub svojim veščinam ali pa svoji da rečem profesionalni kakovosti svojega ustvarjenja prisiljeni v takšno situacijo.</font><br/>
<font size="4">	In gre in to je posledica izključno političnih odločitev. Razumemo širši kontekst epidemijo, zaprta prizorišča in tako naprej ampak na kakšen način so se različne države odzvale na to situacijo. Vidimo, da bi se tudi slovenska politika, ki drži v rokah Ministrstvo za kulturo odzvala drugače, pa se ni.</font><br/>
<font size="4">	Na drugi strani zdaj še vedno govorimo o okolju v katerem se je pisal ta nacionalni program za kulturo, ki odraža stanje ali pa razumevanje oblasti do kulture, na drugi strani pa imamo njihove prijateljske medije, v tej propagandistični mreži, ki so prejemali močno infuzijo z naslova oglaševalskih pogodb in se na takšen način hranili, verski uslužbenci so bili privilegirani z nekimi socialnimi korektivi nad samozaposlenimi v kulturi pa potem fantje, ki so na Prešernovem trgu pozdravljali Adolfa Hitlerja so bili kar prepoznani kot neka organizacija v javnem interesu in na državni proslavi smo slišali veseljačit Čuke.</font><br/>
<font size="4">	To je kulturna krajina, ki se je ustvarila v zadnjih dveh letih pod taktirko Vaska Simonitija in Janeza Janše. To je ta realnost, s katero moramo vstopiti oziroma ki jo moramo razumeti ko vstopamo v polje klicanja po spremembah ali pa klicanja po odpravi krivic, ki so se dogajale. Govorimo o ekipi, ki slavi Adolfa Hitlerja, posluša Čuke in misli, da je vse ostalo brez veze.</font><br/>
<font size="4">	In jaz pač z žalostjo ugotavljam, da ne vem še ena runda naslednjih štirih let takšne politike bi slovensko kulturo pokopala. Zato se ne čudim, da je, ko govorimo o prekinjanju financiranja, da so tukaj najbolj problematične ravno organizacije, ki so oziroma bom rekel ni naključje, da so ravno štiri organizacije, ki prispevajo h kulturnemu ustvarjanju, ki so resnično močan kontributor slovenski kulturni produkciji, ki pri prejšnjem programskem razpisu tožile Ministrstvo za kulturo ravno zdaj priročno izpadle iz financiranja. Kar zopet kaže na veliko nerazumevanje na naslovu vlade oziroma Ministrstva za kulturo, kako se sploh kulturno ustvarjanje generira in gre za odprto aut and the open revanšistično politiko z naslova vlade torej proti vsem, ki so, ali malo drugačni ali pa so se upali dvigniti glas, povedati kar si res mislijo še najhujši greh pa je, da imajo kakšnega geja v ekipi.</font><br/>
<font size="4">	In tukaj seveda tudi jaz izpostavim Zavod Maska in recimo predstavo Game, ki je pobrala rekordno število samo na Borštnikovem srečanju nagrad. Nikoli v zgodovini se še to ni videlo, očitno pa nočem na stran postaviti uspehe in dosežke drugih prisotnih. Ampak očitno gre za en kulturni presežek, ki vlade ne zanima. In priča samo in izključno o nerazumevanju o nepoznavanju in o svoji špuri ne glede na karkoli tako kot ta vladna koalicija v Državnem zboru s svojim glasovalnim valjarjem pomelje vse, kar ji ne paše pač lahko tudi s svojo premočjo in s svojim institucionalnim valjarjem pač gre po kulturni krajini in ali ste pobrali devet nagrad </font><br/>
<br/>
<b><font size="4">13. TRAK: (ŠS) – 16.00</font></b><br/>
<br/>
<font size="4">	(nadaljevanje) na Borštnikovem srečanju, ma pa kaj. Čuki so imeli pa 9.000 ljudi na koncertu. Se prvi Čuki bodo zmagovalci naše kulturne politike. Pa z vsem spoštovanjem tudi do Čukov, ker najbrž se trudijo v tem, kar delajo.</font><br/>
<font size="4">	In jedro problema o katerem danes govorimo je nerazumevanje na strani vladajoče oblastne politike. Mi smo že v tem Državnem zboru imeli, jaz osebno sem imel eno srečanje na eni od preteklih sej, ko smo o podobnem problemu govorili. Srečanje s poslancem iz vrst NSi, ko sem mu moral razlagati kdo so Leibach. In to je član Odbora za kulturo ki sprejema odločitve na najvišji državni ravni o tem kako se bodo kulturne politike razvijale. In sem bil užaljen, ne zato ker sem iz Trbovelj in se rad potrkam po prsih vsakič, ko slišim Leibach ampak zato, ker gre prav tako kot ne vem Maska glej in tako naprej za en kulturni presežek iz ozemlja Republike Slovenije. </font><br/>
<font size="4">	In kot imamo ta problem nerazumevanja, nepoznavanja kulturne krajine v parlamentu in seveda tudi na vladi ta problem, ker Gliha vkup štriha, ekipa je tako in tako ista komanda tako in tako pride iz enega naslova in boleče je to nerazumevanje. Tukaj se oprem na besede gospoda Korenčana, kultura je ekosistem. Ta dinstinkcija javno nevladno, OK danes govorimo dajemo poudarek na to zatečeno stanje na nevladni strani ampak govorimo o nekem širšem ekosistemu, ki priča o soodvisnosti če hočete v ustvarjanju če hočemo slovenski narod ali tradicijo, zgodovino, ki bo segla v preteklost če prav uporabim besednjak nacionalnega programa za kulturo. </font><br/>
<font size="4">	Zavijati moramo razumet to vesoljno povezanost kulturnega ustvarjanja ne glede na pravno formalno formo ali je to nevladno ali vladno ali je ljubiteljsko ali je profesionalno ali kakorkoli. Stvari so tesno povezane tako na ravni torej javno nevladno kot na v neki miniaturni obliki med ustvarjalcem na odru in publiko vedno gre za dvosmeren proces ali pa nevladno in država tukaj šefi države kažejo totalno nerazumevanje pa pri kulturi je to zelo evidentno na socialnem področju tudi, kako so ogroženi z naslova humanitarnih organizacij, ker so tudi nevladne organizacije, ki pokrivajo tisti manjko, ki ga država ni sposobna pokriti.</font><br/>
<font size="4">	Tako da jaz pa se nadejam 24. aprila strašansko se ga nadejam in kulturnike, ki ste tukaj, imate dostop do zelo veliko ljudi, podpira vas široka javnost vas pozivam, da izkoristite to priložnost tega ljudskega klica po tem, da se nas čim več udeleži na teh volitev 24. aprila, ker če ne se bojim pa bom ponovil, da kultura novih štiri let takšne runde oranja po polju slovenske kulture enostavno ne bo preživela. Hvala lepa.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Hvala. Janja Sluga želi besedo. Prosim.</font><br/>
<br/>
<b><font size="4">	JANJA SLUGA (PS NP):</font></b><font size="4"> Hvala predsednica. Jaz mislim lahko samo z globoko žalostjo ugotavljam, da vse, kar ste povedali seveda drži in si niti ne domišljam, da lahko še temu karkoli pridodam v smislu kot kaj vse vi skupaj doživljate, ne. Jaz sem bila svoje čase tudi v enem javnem zavodu zaposlena, skoraj 10 let sva sodelovala, tako da s tega vidika poznam kulturo in nič več kot to razen kot uporabnica seveda ne in tu se lahko pridružim temu, kar je gospod Korenčan povedal.</font><br/>
<font size="4">	Že v javnih zavodih stanje ni rožnato, kaj šele v nevladnem sektorju. In najbolj razočarana sem nad tem, da v času, ko sem bila v javnem zavodu v gledališču smo se ravno pogovarjali vsakič tudi na kolegiju o tem kako je problematično, ker denarja na kulturnem resorju ni bilo dovolj, kako se je zmanjšal proračun in tako in smo se več čas nekako srečevali v mislih, da </font><br/>
<br/>
<b><font size="4">14. TRAK: (ŠS) – 16.05</font></b><br/>
<br/>
<font size="4">	(nadaljevanje) ko pa bo seveda na tem resorju denarja več bo pa za vse boljše, pa ni tako. To je najbolj problematično. Mi smo v tej hiši večkrat opozarjali, ko se je spreminjal pravilnik o komisijah, ko se je govorilo kako bo zdaj sestavljena ta komisija. To smo bili zelo glasni o samih postopkih, o količini sredstev, o izbiri prejemnikov in tako naprej ampak odnos vodilnih na ministrstvu je tak kot je danes že ves čas, že ves čas.</font><br/>
<font size="4">	Jaz sama nisem pogosta obiskovalka tega ministrstva, moram kar priznat. Ko sem pa par krat šla tja že na začetku prejšnjega mandata je bilo pa že iz samo tega kratkega obiska zelo jasno kako deluje tudi uradništvo na tem ministrstvu. Jaz sem v gledališču bila tista, ki sem pripravljala prijave na programske razpise, ki sem delala tudi poročila. Spomnim se kako smo se trudili, da bi ukinili polletno poročilo, ki za nas predstavljajo samo birokracijo in nič drugega in smo potem tudi ugotavljali, da jih po petih letih nihče ni sploh prebral, delali pa smo jih v času, ko so javni zavodi na počitnicah in tako naprej. Mislim en kup enih nesmislov, ki se pa potem na področju nevladnih organizacij še podeseteri, da se razumemo in to je kristalno jasno.</font><br/>
<font size="4">	In to nerazumevanje v bistvu nevladnih organizacij z vseh področij, še posebej pa s področja kulture ne razumevanje zakaj jih nujno nek narod pa neka država rabi kaj je njihova vloga, kako so podaljšek javnega sektorja, kako so lahko izobraževalne, osveščevalne, kako lahko nagovarjajo tudi na koncu koncev k vzgoji naroda in mi je nepojemljivo, da lahko na ministrstvu, ki pokriva ta resor ne zgolj v tem mandatu, tudi v nekaterih preteklih obstaja tako nerazumevanje. To ministrstvo zagotovo ni kulturno, mi ga tu seveda nazivamo že večkrat nekulturno in jaz mislim, da je to pravo ime če ne še kaj bolj močnega bi lahko našli.</font><br/>
<font size="4">	Seveda je srž problema v bistvu to, da ni dorečeno niti to kaj mi sploh na področju kulture kot država hočemo, da se ne pogovarjamo dovolj odprto pa dovolj z nekim razumevanjem širšega področja v tem kdo smo, kaj bomo s kulturo naredili, kakšni so naši cilji, ki jih zasledujemo in na kakšen način jih bomo dosegli in potem so seveda nacionalni programi za kulturo to, kar so. To kar smo se včeraj pogovarjali in ne služijo v resnici ničemur. </font><br/>
<font size="4">	Jaz se sicer bojim, da danes zopet seveda posluha ni, pripravljenosti na dialog ni, odnos je ves čas takšen kot je in tudi danes nekih rezultatov te razprave v resnici ne bo, kar j zelo žalostno. Ne vem, če mislim slab tolažba je, ne pejte čez dva meseca na volitve. Slaba. Ampak ne vem kako dosečt to, da v glavah večine ljudi v tej državi nekako osvestimo zakaj kulturo sploh rabimo. Se bojim, da zgubljamo skozi čas, če primerjam takrat, ko sem sama hodila v osnovno šolo pa če primerjam te osnovnošolce sedaj da sploh ni več to zavedanja v resnici kaj to kultura sploh je in kako pripomore na katerih področjih pripomore in to se mi zdi največji problem, ko se ga je treba tudi lotiti in potem seveda z vzgojo potem tudi naslednji generaciji doseči, da dobi ponovno neko mesto, ki jo je pa v preteklosti imela.</font><br/>
<font size="4">	Jaz sem velikokrat smo se pogovarjali tudi v naši poslanski skupini zakaj tudi ne bi mogoče nekoliko zabrisali pa ne zabrisali uradno ampak vsaj kar se tiče tega </font><br/>
<br/>
<b><font size="4">15. TRAK: (ŠS) – 16.10</font></b><br/>
<br/>
<font size="4">	(nadaljevanje) celovitega ekosistema te meje med javnim sektorjem pa potem nevladniki v smislu večjega suporta drugega drugim. Seveda javni zavodi bolj nevladnikom kot pa obratno. Ampak zagotovo bi se dalo tudi tu najti neke poti, da bi tudi javni zavodi nudili večji suport v smislu sodelovanja v smislu kakršnekoli podporne infrastrukture nevladnim organizacijam. </font><br/>
<font size="4">	In, ampak to je zopet nekaj, kar je treba seveda vnest v neko splošno politiko, ki jo ta država vodi in jaz mislim, da bi se to dalo, ker vsaj v tem smislu je seveda javni sektor ali pa tisti, ki so zaposleni v njem v bistvu v priviligiran, kar zadeva vseh ostalih. Ampak dobro, to so širši razmisleki, ki bi terjali tudi druge seje. Jaz bom zagotovo, vas podpiram, sklepe, ki bodo seveda jaz upam, da jih bomo z ustrezno večino potrdili kaj se bo zaradi njih zgodilo je pa vprašanje. Hvala lepa.</font><br/>
<b><font size="4">	</font></b><br/>
<b><font size="4">	PREDSEDNICA VIOLETA TOMIĆ:</font></b><font size="4"> Najlepša hvala. Preden dam besedo Jerci Korče, samo naj povem, da kot moj kratek prispevek. Tukaj prepričujemo prepričane in spet dokazujemo. Ni pa zaman. Oglasili smo se. Magnetogram bo obstajal, sklepe bomo dali na glasovanje in to je še vedno bolje, kot da molčimo, kot da se delamo, da sprejemamo to, čeprav bi nekateri želeli, da nas utišajo. </font><br/>
<font size="4">	Kot vidite, mene so že nekajkrat hoteli zamenjat s tega mesta predsedujoče Odboru za kulturo ravno zato, ker mogoče je v tem trenutku prvič nekdo, ki dejansko s kulturo čuti in diha in sem tudi zavezana njej, saj sem več kot 30 let konec koncev delala kot igralka. Tako da po mojem veste je to rezultat tega, da že 30 let od osamosvojitve kulturnike nekako sistematično stigmatizira ta predvsem nacionalistično desna politika in jih predstavlja kot ne vem lenuhe, predvsem nevladnike tako da mimogrede naj se zahvalim za knjigo Obrazi nevladnikov. Bog ve, če jo bodo ti ljudje, ki jih ta trenutek ni ker obstruirajo sploh kdaj pogledali ali odprli, da vidijo kako pomembne stvari delajo nevladniki ne samo na kulturnem področju ampak tudi na socialnem in kakšnem drugem.</font><br/>
<font size="4">	Zdaj v času tistega totalitarnega, groznega kot bi oni rekli sistema socializma jugoslovanskega smo imeli kulturne animatorje in takrat je vsak delavec ne samo da je lahko šel na morje, da je vsak otrok lahko šel na počitnice, ampak so šli lahko tudi gledat Gubec bega. Cela tovarna v Zagreb in mi starejši vemo, da je bila to rok opera z Josipo Lisac in vrhunskimi ustvarjalci. Delavci, najbolj preprosti so lahko videli visoko umetnost in problem je, da danes ne samo delavci ampak cel srednji sloj do poslancev sploh ne vedo kaj je umetnost, je ne konzumirajo in ne potrebujejo in zato smo prišli do točke, ker ni izobraževanja, ker ni tega ves čas nekega spremljanja do točke tega vulgarnega razumevanja kulture in tega, da so kulturniki lenuhi. Delat naj grejo.</font><br/>
<font size="4">	Kaj je delo? Kdo pa v Sloveniji še lopata? Uvožena delovna sila. Se pravi intelektualno in ustvarjalno delo je pa stigmatizirano, čeprav ti ljudje, ki to govorijo niti ne vedo kaj govorijo, ko nas pošiljajo delat. Ne razumejo. Če bi jih vprašali kdaj kaj po njihovo je delo, vam ne bi znali razložiti. Tako da problem je tudi ta, da smo se na nek način smo pustili to ustavno načelo ločitve države in cerkve in da so na proračunu kulture bogato plačani verski uslužbenci med tem kot so samozaposleni tako bom rekla v nezavidljivem položaju.</font><br/>
<font size="4">	In naslednja seja, ki jo bom sklicala kot predsednica tega odbora dokler še zmorem sedeti na tem položaju bo seveda upokojevanje samozaposlenih v kulturi, kajti pred kratkim je bil tudi en članek, kaj se zgodi z mednarodno priznanim umetnikom, ki mu država plačuje minimalne prispevke, ki spet niso miloščina, naj vendarle </font><br/>
<br/>
<b><font size="4">16. TRAK: (ŠS) – 16.15</font></b><br/>
<br/>
<font size="4">	(nadaljevanje) poudarim, da ti ljudje plačujejo davke ves čas svojega življenja in da potem pristanejo, ko se upokojijo na 300, 400 eurih pokojnine in ne morejo ne živet ne umret tako d to so zelo pomembne stvari o katerih je treba govoriti.</font><br/>
<font size="4">	Saj mogoče jih ne bo, saj mogoče bodo spet obstruirali, ker jih ne zanima. Preprosto jih ne zanima. Oni gredo na veselico pa nimam nič proti veselici, ampak vendarle ne vem ko sem šla jaz v prvem mandatu za podpredsednico odbora za kmetijstvo so kmetje rekli kaj pa ona igralka ve o kmetijstvu, pa sem se poučila, pa sem z vso spoštljivostjo probala razumeti ta resor in sem ga delala odgovorno in lahko rečem dobro. Med tem, ko o kulturi pa tukaj govorijo judje s tako vulgarnim predsodkom do kulture, da lahko rečem samo le čevelj sodi naj kopitar.</font><br/>
<font size="4">	Tako, da zdaj dajem besedo kolegici Jerci Korče. Hvala.</font><br/>
<br/>
<b><font size="4">	JERCA KORČE (PS LMŠ):</font></b><font size="4"> Ja, lep pozdrav. Najlepša hvala.  Violeta res je, prepričujemo se prepričani in lahko da je to v prazno in ne bom ponavljala, kar ste povedali predhodniki, tudi Primož ni vsi skupaj ste lepo povzeli tako da se ne bi ponavljala.</font><br/>
<font size="4">	Bom pa ta trenutek izkoristila za nekaj za apel, če želite, ker imam tudi priložnost vas vse tukaj imet. Neka ključna beseda, ki mislim da se jo vsi predgovorniki uporabili je nerazumevanje. In to je po mojem ključna beseda okoli katere bi se morali vsi skupaj povprašat kako priti do rešitve. Nerazumevanje tudi generacij, ki prihajajo, ki so danes mlade in niso izgubljene generacije, kako dostopit do njih, da jih opolnomočimo. </font><br/>
<font size="4">	In tukaj jaz verjamem, da kulturniki, umetniki, ki seveda svoj čas porabljajo za tisto za kar so poklicani na tem svetu in to je umetnost in ustvarjanje vendarle niso poklicani za to, da  izobražujejo in opolnomočijo ljudi pa jaz mislim, da smo na točki ko bomo vsi skupaj morali veliko več okoli tega naredit. Jaz vem, da se vsi skupaj mi najbrž gibljemo v nekih mehurčkih in ti mehurčki nam dajejo občutek, da ljudje vedo da obstajate, ampak ko greš malo ven iz tega mehurčka, zdaj govorim predvsem tudi o oralnih delih se zaveš da verjemite od desetih ljudi, če jih vprašaš jih devet, če izključiš sebe ne ve, da obstaja maska. Tak pač je in to je realno stanje. </font><br/>
<font size="4">	Ko gre, ko izvlečeš koga na kakšno predstavo je potem zadovoljen in se mu zdi pivo celo fajn in mu odpre kakšno življenjsko vprašanje in zanimive debate ampak do trenutka dokler ne spozna, ne obišče neke predstave se niti ne zaveda, da je to lahko nekaj kar bo tudi njemu fajn in fino in mu dalo neko dodano vrednost in nek razmislek o življenju za naprej, tako da jaz tukaj dajem res apel da se vsi skupaj potrudimo iz teh nekih zaprtih mehurčkov opolnomoči ljudi in naslednji sklic Državnega zbora bo in če poslanci in poslanke vemo kako zelo agresivni znajo biti nekateri lobisti pa naj si bo v farmacevtskih podjetjih ali pa na katerem koli segmentu že vzamemo. </font><br/>
<font size="4">	Ko postaneš poslanec pa kaj hitro spoznaš stvari, ki jih do takrat nisi poznal, ker znajo hitro mail poslat in prosit za sestanek in se z njimi sestaneš in spoznaš neke stvari pa na kulturnem področju mogoče je manjko. Torej da ko pride poslanec, ko postane poslanec, da ga tudi kulturni sektor opolnomoči, da se usede z njim, da mu razloži in morda na tak način se razbijajo neki miti in mogoče tudi poslanci spoznajo, da je ta sektor širok in da neke zadeve obstajajo in se mogoče delajo premiki. Ker premiki se na tak način kot so, zdaj ali so to tožbe ali take seje, lahko povzročajo neke konflikte in se potem postavimo vsak na svoj konec in govorimo en proti drugemu ampak jaz mislim, da se da ubirati tudi drugačne poti in da bo mogoče smiselno, da se tudi kultura posluži teh načinov in da ko pride poslanec v državni zbor, da se ga seznani, da obstaja Maska in bo mogoče nekdo odšel na neko predstavo in si razbil mit o pijavkah o nekih hudih financah o nečem kar je brezpredmetno za to družbo in na tak način širil v svojem mehurčku naprej debato.</font><br/>
<font size="4">	Ker ko pa ne razumeš je pa logično, ko ti nekdo reče lenuh, pijavka, huda finančna sredstva, zajedavci, da temu prikimaš. Ker če ne poznaš </font><br/>
<br/>
<b><font size="4">17. TRAK: (ŠS) – 16.20</font></b><br/>
<br/>
<font size="4">	(nadaljevanje) je pač tak argument najlažje sprejet, ga ponotranjit in ga nenazadnje tudi širit naprej, no.</font><br/>
<font size="4">	Samo toliko sem rekla, da ta, da to besedo izkoristim.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Najlepša hvala Jerca. Želi še kdo besedo od poslancev? Uroš Korenčan bi še izjemoma, ker imamo takšen prijeten klepet enako mislečih, vam bom dala besedo. Podobno mislečih, drugače praviloma vabljeni dobite besedo samo na začetku, ampak glede na to, da po navadi ministrstvu dam na koncu besedo, dam pa vam za konec. Izvolite.</font><br/>
<br/>
<b><font size="4">	UROŠ KORENČAN:</font></b><font size="4"> Joj, 100 krat hvala. Jaz bi rekel, da ni toliko otožno to, da smo enako misleči tukaj noter ampak bolj to, da očitno ne najdemo tolažbe ne eden za drugega. Ne vem a bi jaz rabil vas tolažit zdaj, bi pa rekel naslednje.</font><br/>
<font size="4">	Ja, sigurno lahko polagamo upe v volitve, kljub temu to ni bila predvolilna manifestacija ampak poudarjam vsem, ki imajo ambicije oziroma računajo na to, da bodo lahko ta resor prevzeli, če se lahko tako zlahka spremeni kurz kulturne politike kot se je to zgodilo pred dvema letoma, potem imamo mi sistemski problem. Mi nimamo razčiščeno, kaj je javni interes na področju kulture. Primerjava Čuki – Lajbah mogoče ni bila ravno optimalna, medtem ko smo v resnici na področju , kjer prihaja do nerazumevanja, kaj je javni interes, čemu se nekaj financira, kakšna je razlika med trgom med tržnim, med komercialo, skratka mislim, da že ljudje na Ministrstvu za kulturo so zgubili ta stik za katerega smo slišali, da ga sicer poslanci menda nimajo.</font><br/>
<font size="4">	Tukaj bo potrebno jaz mislim radikalno spremeniti in učvrstit in zavarovat javni interes na področju kulture, da ne bo odvisen vsakokrat od volilnega izida. Hvala.</font><br/>
<br/>
<b><font size="4">	PREDSEDNICA VIOLETA TOMIĆ:</font></b><font size="4"> Najlepša hvala. Bom zaključila zdaj debato, se strinjam. Potrebno je opredeliti tudi koliko kulture potrebujemo in ali jo sploh potrebujemo in ji postavit na določeno mesto ne glede na to, kdo bo prišel.</font><br/>
<font size="4">	Je pa dejstvo, da Vasko Simoniti ni največji problem ampak da se ti problemi vlečejo že dolgo časa. In to, da smo dobili zdaj nacionalni program za kulturo za osem let je samo posledica tega, da vlade sedaj še niso naredile in smo bili štiri leta brez NPK-ja. Tako da ugotavljamo tudi, da na vseh ministrstvih, ministri se menjajo, uradništvo ostaja in dejansko politiko vodijo uradniki in kadar pride minister, ki bi jim rad kakorkoli ogrozil to njihovo ugodno pozicijo in ta relax ta minister tudi dosti hitro gre. Tudi, če mu kaj grdega naredijo, da se ga znebijo. Žal. Ampak to je problem kompletne države ne samo kulture.</font><br/>
<font size="4">	Tako da jaz se vam dejansko zahvaljujem za to predstavitev. Glasovali bomo kot rečeno na dopisni seji. Obvestila bom članice in člane kdaj to bo, tako da bom prekinila zdaj to točko dnevnega reda.</font><br/>
<br/>
<font size="4">	In bom prešli k </font><b><font size="4">2. TOČKI DNEVNEGA REDA, KI JE RAZNO.</font></b><font size="4"> Če ima katerikoli poslanec kakšno pobudo? Če ne, potem prekinjam tudi to točko in prekinjam 19. redno sejo Odbora za kulturo, se vam zahvaljujem in vas prav lepo pozdravljam. Hvala.</font><br/>
<font size="4">	Opravičujem se, samo moram pa prebrati oba sklepa, čisto zaradi magnetograma, če še potrpite za dve minuti.</font><br/>
<font size="4">	Prvi sklep je: Odbor za kulturo poziva Ministrstvo za kulturo Republike Slovenije, da zagotovi dodatna finančna sredstva za nov dodatni javni razpis za izbor javnih kulturnih programov na področju umetnosti 2022 – 2025 na katerem bodo lahko sodelovale organizacije na področju kulturno umetniške ustvarjalnosti, ki niso bile izbrane na že izvedenem razpisu. V roku 14 dni naj ministrstvo pripravi nov razpis, ki bo omogočil enake pogoje in enake možnosti za pristop k prijavi in sodelovanju vseh deležnikov na področju izbora javnih kulturnih programov na področju umetnosti 2022 – 2025, ki niso bili izbrani na prejšnjem razpisu.</font><br/>
<font size="4">	Drugi sklep,  predlagani sklep o katerem bomo glasovali dopisno pa je: Odbor za kulturo poziva Ministrstvo za kulturo Republike Slovenije, naj izvede celovito reformo </font><br/>
<br/>
<b><font size="4">18. TRAK: (ŠS) – 16.25</font></b><br/>
<br/>
<font size="4">	(nadaljevanje) in posodobitev razpisnih postopkov. Ministrstvo naj pripravi natančna navodila za sestavo in de4lovanje politično nepristranska, strokovno podkovane ocenjevalne komisije za vsako od posameznih razpisnih področij ter zagotovi zakonito in pravično delovanje strokovnih komisij.</font><br/>
<font size="4">	To sta dva predloga sklepov, zaradi katerih smo se zbrali danes in zdaj se vam resnično zahvaljujem in končujem sejo.</font><br/>
<br/>
<b><font size="4">Seja je bila končana 23. februarja 2022 ob 16.25.</font></b>
</root>