<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">111. seja</font></b></p></div><div align="center"><b><font size="4">(9. julij 2021)</font></b></div><br/>
<b><font size="4">Sejo je vodil Mag. Marko Pogačnik, predsednik Odbora za zadeve Evropske unije.</font></b><br/>
<b><font size="4">Seja se je začela ob 8.30. </font></b><br/>
<br/>
<b><font size="4">1. TRAK: (ŠS) </font></b><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovane kolegice, spoštovani kolegi, nadaljujemo sejo, ki je zdaj odprta za javnost. </font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA, TO JE ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, BRUSELJ, 13. JULIJ.</font></b><font size="4"> </font><br/>
<font size="4">Gradivo smo prejeli od Vlade 8. julija na podlagi 8. člena Zakona</font><b><font size="4"> </font></b><font size="4">o sodelovanju med Državnim zborom in Vlado v zadevah Evropske unije. </font><br/>
<font size="4">Naprošam državno sekretarko na Ministrstvu za finance mag. Majo Hostnik Kališek, da nam predstavi izhodišče za udeležbe slovenske delegacije na zasedanju Sveta. </font><br/>
<br/>
<b><font size="4">MAG. MAJA HOSTNIK KALIŠEK: </font></b><font size="4"> Hvala. Spoštovani predsednik, spoštovane poslanke in poslanci. Dovolite mi, da vam predstavim izhodišča za zasedanje Sveta Ecofin, ki bo potekalo v torek, 13. Julija 2021. Dan pred tem pa bo zasedala evro skupina. Slovensko delegacijo bo na obeh zasedanjih vodil minister za finance mag. Andrej Šircelj, ki bo tudi prevzel vlogo predsedujočega Svetu Ecofin za prihodnjih šest mesecev. </font><br/>
<font size="4">Uvodoma bo Svet Ecofin opravil orientacijsko razpravo o svežnju trajnostnem financiranju, ki ga je evropska komisija objavila 6. julija 2021 in vključuje prenovljeno strategijo za trajnostno financiranje in zakonodajni predlog o uvedbi standarda EU za zelene obveznice. Nova strategija za trajnostno financiranje določa več pobud za obvladovanje posledic, podnebnih sprememb in drugih okoljskih izzivov, hkrati pa povečuje naložbe in vključenost malih in srednjih  podjetij v prehod EU na trajnostno gospodarstvo. </font><br/>
<font size="4">Predlog Uredbe o evropskem standardu za zelene obveznice vzpostavlja prostovoljni standard, ki bo na voljo vsem izdajateljem,  da bi podprli financiranje trajnostnih naložb. Poenoteni standardi bodo odpravljali ovire na trgih in območjih usmerjanje finančnih tokov zelenim projektom. Republika Slovenija pozdravlja rešitve, ki bodo izboljšale razvoj trajnostnega financiranja, saj se zavedamo, da se bodo spremembe odražale na celotnem evropskem finančnem sistemu, kar bo pozitivno vplivalo tudi na slovensko gospodarstvo.</font><br/>
<font size="4">	Republika Slovenija si bo pri obravnavi predloga Uredbe o standardu zelenih obveznic prizadevala za dosego čim večjega napredka, če bo možno tudi dosego splošnega dogovora na Svetu in začetkom trialoga z Evropskim parlamentom.</font><br/>
<font size="4">V nadaljevanju bo minister mag. Šircelj predstavil prioritete slovenskega predsedovanja Svetu EU na področju ekonomskih in finančnih zadev. Osrednji element skupne strategije okrevanja predstavlja izvajanje mehanizma za okrevanje in odpornost, kjer se bo v času slovenskega predsedovanja zaključil postopek potrjevanja nacionalnih načrtov v Svetu in začelo spremljanje izvajanja. Uspešno okrevanje bo cilj tudi pri prilagojenem izvajanju skupnih fiskalnih pravil, ki bodo omogočile ustrezno ravnotežje med ukrepi za podporo gospodarske rasti in stabilnosti javnih financ tudi po koncu krize covid 19. </font><br/>
<font size="4">Posebna pozornost bo posvečena sprejemanju proračuna za leto 2022. Na področju finančnih storitev bo Slovenija nadaljevala z aktivnostmi v zvezi z bančno unijo implementacijo Bazel treh standardov, ukrepih na področju preprečevanja pranja denarja in financiranje terorizma, zakonodajnih predlogih s področja digitalnih financ ter delom na evropskem standardu za zeleno obveznico. </font><br/>
<font size="4">Na področju zavarovalništva bo pomembna revizije direktive Solventnost 2. Na področju obdavčitve se bo zakonodajno delo osredotočalo na dosje digitalne dajatve ter mehanizem za ogljično prilagoditev na mejah  obdavčitev energentov in električne energije ter delo na področju direktive o administrativnem sodelovanju. </font><br/>
<font size="4">Slovensko predsedstvo bo v razpravah glede minimalne stopnje obdavčitve in obdavčitve digitalnega gospodarstva upoštevalo dogovor OECD G20. Osrednja točka tokratnega zasedanja Sveta Ekofin bo sprejem izvedbenih sklepov Sveta o odobritve ocene načrta za okrevanje in odpornost za prvih 12 držav članic za katere je Evropska komisija že podala svojo oceno. Slovensko predsedstvo bo zagotovilo vse potrebno za čim hitrejše izvajanje mehanizma za okrevanje in odpornost ter v predvidenem roku </font><br/>
<br/>
<b><font size="4">2. TRAK: (ŠS) – 8:35</font></b><br/>
<br/>
<font size="4">	(nadaljevanje) odobritev nacionalnih načrtov v okviru Sveta. Naš cilj je omogočiti državam članica, da čim prej pridobijo sredstva iz mehanizma za okrevanje in odpornost. </font><br/>
<font size="4">	Na zasedanju se pričakuje tudi sprejem sklepov ob poglobljenih pregledih za 12 držav članic v okviru procesa makroekonomskih neravnotežij za leto 2021. Glede na trenutno stanje Evropska komisija ni sprejela novih odločitev v zvezi z uvedbo postopka v zvezi s čezmernim primanjkljajem. </font><br/>
<font size="4">	Ministri se bodo seznanili tudi s potekom zasedanja finančnih ministrov in guvernerjev centralnih bank skupine G 20, ki poteka danes in jutri, 9. in 10. julija 2021 v Benetkah. Minister mag. Šircelj bo v vlogi predsedujočega Svetu Ecofin na srečanju zastopal stališča EU. Evroskupina bo zasedala 12. julija 2021 v redni in vključujoči sestavi. Na dnevnem redu zasedanja v redni sestavi obravnava fiskalne naravnanosti evro območja ter pregled stanja uvedbe digitalnega eura. Vključujoči sestavi se bo seznanila s potekom junijskega Evro vrha s posebnim poudarkom na razpravah o bančni uniji, pripravi na prihodnje delo. </font><br/>
<font size="4">	Ministri bodo izmenjali tudi poglede na mednarodno razsežnost gospodarske in finančne politike euroobmočja z  dr. Janet Yellen ministrico za finance ZDA. Ob robu obeh zasedanj bo preko videokonference potekal tudi ekonomski in finančni dialog med EU ter Zahodnim Balkanom in Turčijo. Sodelujoči bodo obravnavali zaključke glede ekonomskih programov držav Zahodnega Balkana in Turčije. Odpravili bodo tudi, opravili bodo tudi razpravo o gospodarskih razmerah v okviru pandemije covid 19 in ukrepih politike za podporo trajnostnemu in vključujočemu okrevanju. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala za vašo predstavitev. Zdaj pa odpiram razpravo poslank in poslancev. Prvi se je k besedi javil dr. Trček. Beseda je vaša.</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ja, dobro jutro, hvala. Seveda je bil na to, kar je povedala državna sekretarka bi lahko enih pet ur kaj dodal, pa postavil kakšno vprašanje, pa bom v osnovi zelo kratek. </font><br/>
<font size="4">	Zdaj prva zgodba e obveznice ali zelene obveznice, kakor koli jih že imenujemo vsem vlagateljem na trgu. Tukaj zgolj en razmislek, poslušamo zadnje leto, imamo visoke bonitete, krasno krediti so poceni gor in dol, ampak seveda srednjeročno in dolgoročno se postavlja vprašanje od koga boš odvisen. Veste, eno je, ko boste imeli Japonsko, skoraj ničelna rast pa čez 200% BDP zadolženosti ampak ne mali del te zadolženosti je bila notranja zadolženost. Se mi zdi tudi v luči tega, a bojo te zelene obveznice vsem vlagateljem prevladovali ne vem če rečem azijski denar pa ameriški fondi ali tukaj bi mogoče kak komentar ali odgovor državne sekretarke. </font><br/>
<font size="4">	Zdaj neka druga zgodba so načrti za okrevanje in odpornost. Tukaj bi se dalo na dolgo in široko govoriti ne glede kakšna bi bila vlada, tudi če bi bila drugačne drugače sučna bi bil do našega načrta kritičen. Ima neke elemente okrevanja, nima pa elementov odpornosti, pa to ni zgolj kritika slovenskega NOO, to je kritika kar nekaj NOOjev, ki to problematiko zelo dobro spremljam in je to bolj nekako izziv, verjetno bolj za neko naslednjo sestavo Državnega zbora kot za to. Veste mi v tej državi po 30 letih znamo premalo misliti kot jaz rečem kako bodo penezi delali peneze. Toliko zgolj na kratko. Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala dr. Trčku. Še kakšen interes za razpravo? Ni. Državna sekretarka, boste odgovorila? </font><br/>
<br/>
<b><font size="4">	MAG. MAJA HOSTNIK KALIŠEK:</font></b><font size="4"> Ja v bistvu z evropskim standardom za zelene obveznice so pač določeni so standardi, ampak o tem ni določeno zdaj od kje prihaja denar. Gre za to, da se pač podpre financiranje trajnostnih naložb.</font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: Hvala. Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči udeležbo delegacije Republike Slovenije na zasedanje Sveta Evropske unije za ekonomske in finančne zadeve, ki bo v Bruslju 13. julija in jih podprl.« Glasujemo.</font><br/>
<br/>
<b><font size="4">3. TRAK: (ŠS) – 8:40</font></b><br/>
<br/>
<font size="4">	(nadaljevanje) Kdo je za? (9 članov.) Je kdo proti? (Nihče.)</font><br/>
<font size="4">	S tem ugotavljam, da je sklep sprejet. </font><br/>
<font size="4">	S tem končujem 2. točko dnevnega reda.</font><br/>
<br/>
<font size="4">	Prehajamo na </font><b><font size="4">2A. TOČKO DNEVNEGA REDA.</font></b><br/>
<br/>
<b><font size="4">	MAG. BRANISLAV RAJIĆ (PS SAB): </font></b><font size="4">Predsednik, se opravičujem, meni kartica ni delovala, sem ugotovil. Če ocenjujete, da je potrebno, da ponovimo ali pa ne.</font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">: 9 proti 0 je bilo glasovanje, tako da mislim, da je zadeva ok. </font><br/>
<br/>
<font size="4">	</font><b><font size="4">2.A TOČKA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O NADOMESTITVI PRILOG A IN B K UREDBI (EU) 2015/848 O POSTOPKIH V PRIMERU INSOLVENTNOSTI. </font></b><font size="4"> </font><br/>
<font size="4">	Gradivo k točki smo prejeli od Vlade 1. julija na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je 16. julij. Gradivo k točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za pravosodje kot matičnemu delovnemu telesu.  Slednji ga je obravnaval na 33. nujni seji 7. julija in sprejel mnenje, ki smo ga prejeli. </font><br/>
<font size="4">	Naprošam državnega sekretarja gospoda Zlatka Rateja, da nam predstavi predlog uredbe in zlasti predlog stališč Republike Slovenije do nje.</font><br/>
<br/>
<b><font size="4">	ZLATKO RATEJ:</font></b><font size="4"> Spoštovani predsedujoči, hvala za besedo. Spoštovane poslanke in poslanci. Ta tako imenovana insolvenčna uredba je bila sprejeta leta 2015 in se nanaša na insolvenčne postopke, ki se začnejo v kateri držav članic Evropske, imajo pa povezavo s kakšno drugo državo članico. </font><br/>
<font size="4">	Ta odredba vsebuje dve prilogi. V prilogi A k uredbi se nahaja seznam različnih vrst insolvenčnih postopkov za vsako državo članico. Z njeno pomočjo je mogoče ugotoviti, ali se za določen insolvenčni postopek uporablja uredba ali pa ne. V prilogi B je seznam oseb, ki so stečajni upravitelji za vsako državo članico. Na njegovem temelju je mogoče ugotoviti, ali za osebo, ki je bila postavljena za stečajnega upravitelja v kakšni državi članici velja ta navedena uredba. Prilogi sta sestavni del uredbe, spremenita se lahko le tako, da se sprejme uredba s katero se spremeni do takrat veljavna uredba. To je v rednem zakonodajnem postopku.</font><br/>
<font size="4">	Prilogi sta bili doslej posodobljeni dva krat, nazadnje v letu 2018. Tokrat je na mizi nov predlog. Nizozemska, Italija, Litva, Ciper, Poljska, Nemčija, Madžarska in Avstrija so namreč Evropski komisiji sporočile, da so uvedle bodisi nove vrste insolvenčnih postopkov bodisi nove vrste stečajnih upraviteljev. V nobeni od listin se ne predlaga kakršnakoli vsebinska sprememba insolvenčne uredbe. Edini namen je posodobitev obeh seznamov. Namreč seznamov vrst insolvenčnih postopkov in stečajnih upraviteljev. </font><br/>
<font size="4">	Slovenija podpira predlog evropske uredbe o nadomestitvi prilog A in B k evropski uredbi o postopkih v primeru insolventnosti. S posodobitvijo seznamov se doseže to, da so seznami natančni, insolvenčna uredba pa zadošča namenom zaradi katerih je bila sprejeta.</font><br/>
<font size="4">	Naj s tem zaključim krajšo predstavitev in se zahvalim za vašo pozornost.</font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">:</font><b><font size="4"> </font></b><font size="4">Hvala državnemu sekretarju za to predstavitev. Na 67. seji, 7. 7. 2021 je gradivo k 2A in2B točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ju prejeli. Za predstavitev mnenja Komisija Državnega sveta k predlogu stališča Republike Slovenije naprošam podpredsednika komisije gospoda Igorja Antauerja.</font><br/>
<br/>
<b><font size="4">	IGOR ANTAUER:</font></b><font size="4"> Gospod predsednik, hvala lepa. Zelo na kratko. Seja je bila 7. 7. Mi smo v zvezi s predmetno predlogom stališča podali mnenje, predstavljeno je bilo s strani Ministrstva za pravosodje. Ugotavljamo, da gre za precej tehnično zadevo, vendar je bilo v razpravi postavljeno vprašanje, zakaj je, zakaj se v teh primerih, ko gre za tehnične zadeve ne uporablja deligirane uredbe, vendar je bilo pojasnjeno, da to pač ni mogoče. Zato je komisija v zvezi s tem soglasno sprejela mnenje, da podpira stališče Republike Slovenije do predloga Uredbe Evropskega parlamenta in Sveta o nadomestitvi prilog A in B k uredbi (EU) 2015/848. Hvala lepa.</font><br/>
<br/>
<b><font size="4">	PREDSEDNIK MAG. MARKO POGAČNIK</font></b><font size="4">:</font><b><font size="4"> </font></b><font size="4">Hvala gospodu Antauerju. Vidim, da interesa za razpravo ni, zato na glasovanje dajem predlog stališča Republike Slovenije do predloga uredbe, ki se glasi: Republika Slovenija podpira Predlog uredbe Evropskega parlamenta in Sveta o nadomestitvi prilog A</font><br/>
<br/>
<b><font size="4">4. TRAK: (ŠS) – 8:45</font></b><br/>
<br/>
<font size="4">	(nadaljevanje) in B k Uredbi (EU) 2015/848 o postopkih v primeru insolventnosti katere končni namen je posodobitev seznamov različnih vrst insolvenčnih postopkov in stečajnih upraviteljev zaradi posodobljenih seznamov ne pride do vsebinskih sprememb ureditvi v insolvenčni uredbi. S posodobitvijo seznamov se doseže to, da so seznami natančni in insolvenčna uredba pa zadošča namenom zaradi katerih je bila sprejeta. Vse to koristi tudi Republiki Sloveniji, saj omogoča tako urejeno odvijanje insolvenčnih postopkov v  Republiki Sloveniji kot tudi priznanje insolvenčnih sodnih odločb.</font><br/>
<font size="4">	Začenjamo z glasovanjem</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	S tem ugotavljam, da je stališče sprejeto. </font><br/>
<br/>
<font size="4">	Prehajamo na </font><b><font size="4">2B. TOČKO DNEVNEGA REDA,  PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O KREPITVI UPORABE NAČELA ENAKEGA PLAČILA ZA ENAKO DELO ALI DELO ENAKE VREDNOSTI ZA MOŠKE IN ŽENSKE S PREGLEDNOSTJO PLAČIL IN MEHANIZMI ZA IZVRŠEVANJE.</font></b><font size="4"> </font><br/>
<font size="4">	Gradivo k točki so prejeli od Vlade 1. julija na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je 16. Julija. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za delo, družino, socialne zadeve in invalide, kot matičnemu delovnemu telesu.  Slednji ga je obravnaval na svoji 57. nujni seji 7. julija in sprejel mnenje, ki smo ga prejeli. </font><br/>
<font size="4">	Naprošam državno sekretarko na ministrstvo gospo Matejo Ribič, da nam predstavi predlog direktive in zlasti predlog stališč Republike Slovenije.</font><br/>
<br/>
<b><font size="4">	MATEJA RIBIČ:</font></b><font size="4"> Hvala za besedo predsedujoči. Spoštovane poslanke in spoštovani poslanci. Obravnavani predlog direktive o preglednosti plačil sledi pravici do enakega plačila za enako delo ali delo enake vrednosti za moške in ženske, ki e eno od temeljnih načel zapisanih že v pogodbi o ustanovitvi evropske gospodarske skupnosti.</font><br/>
<font size="4">	Tako imenovana plačilna vrzel med spoloma, ki je v EU še vedno približno 14%, v Republiki Sloveniji pa 7,9% dolgoročno vpliva na kakovost življenja žensk, na večje tveganje, da bodo izpostavljene revščini, kar se kaže tudi v pokojninski vrzeli, ki v EU dosega 32%, v Republiki Sloveniji pa 16%. Nižja plačna in pokojninska vrzel v Sloveniji pa še ne pomeni, da v Sloveniji ne potrebujemo mehanizmov, ki bodo omenjeno temeljno načelo oziroma pravico uveljavljali tudi v praksi. Predlog direktive je namenjen vzpostavitvi mehanizmov za poročanje in večji preglednosti plačil. Plačilni sistemi in razvrstitev delovnih mest so namreč lahko pristranski glede na spol. To se kaže na dva načina. Bodisi s tem, da dela žensk in moških ne vrednotijo enako in na način, ki je spolno nevtralen ali da ne vrednotijo ustrezno določenih poklicnih znanj in spretnosti, ki se večinoma štejejo za ženske.</font><br/>
<font size="4">	Ker je taka pristranskost pogosto nenamerna lahko večjo preglednost plačil delodajalcem pomaga odkriti diskriminatorne razlike v plačilu zaradi spola, ki jih ni mogoče pojasniti z upoštevanimi diskrecijskimi dejavniki in ki so kot rečeno pogosto nenamerne ali celo nezavedne, pogojene s stereotipnim razmišljanjem o vrednotenju  del žensk in moških.</font><br/>
<font size="4">	Večja preglednost plačil je zato bistveno orodje za odpravljanje dvomov o enakem plačilu moških in žensk ter za podporo odpravi spolne pristranskosti v plačilnih praksah. Poleg tega lahko z njimi spodbudimo ozaveščenost in razpravo o razlogih za strukturne razlike v plačilih med spoloma. Poleg skladnosti z načelom enakega plačila je potencialno cilj predloga direktive tudi splošnejši pregled politik enakosti spolov na ravni podjetij in spodbujanje tesnejšega sodelovanja med delodajalci in predstavniki delavcev in delavk. </font><br/>
<font size="4">	Iz navedenih razlogov Republika Slovenija podpira cilje predlagane direktive, saj ocenjuje, da je direktiva ključnega pomena za doseganje enakosti spolov in pravice do enakega plačila za enako delo ali delo enake vrednosti za moške in ženske. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državni sekretarki za to predstavitev. Vidim, da imamo dve prijavi k razpravi, </font><br/>
<br/>
<b><font size="4">5. TAK: (ŠS) – 8:50</font></b><br/>
<br/>
<font size="4">	(nadaljevanje) štiri. Prvi se je javil dr. Trček, pripravi se naj gospod Zmago Jelinčič Plemeniti.</font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ja, hvala za besedo. Saj zdaj je državna sekretarka zelo lepo povzela. Praviloma je nekako tako feminizacija poklica pomeni večjo vrzel, če se tako izrazim in včasih je potem to zavito v bombonček, kao objektivno. Saj imamo lepo zgodbo teh covid dodatkov, področje zdravstvene nege, področje, kar gospa sama pozna iz bivšega šihta DSO-jev in tukaj na mesto neko vprašanje, ne da se bomo trkali, da je pri nas dva krat bolj, kot v povprečju EU, ampak s katerimi ukrepi bomo to direktivo ko in če bo ko bo sprejeta, upam, da bo sprejeta nekako prelevili v prakso in zmanjševali to plačilno vrzel, ki jo v zadnjih letih se ne krči. So tudi neki podatki, da celo narašča. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala dr. Trček. Besedo dobi Zmago Jelinčič Plemeniti.</font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala lepa. No tukaj gre za tipično evropsko klobasarijo, ki v Sloveniji nima kaj početi. Mi imamo enako plačilo za enako delo že od leta 45 praktično oziroma 49 naprej. Že v nekdanji Jugoslaviji, zato ne vem, kaj se mi tukaj tako prerivamo pa kvasimo ne vem kaj. Poleg tega pa če vzamemo 30. člen, ki govori o izvajanju. Ta 30. Člen  pa dopušča, d lahko država sama po sebi dela tudi drugače, če se ji tako zdi, seveda v dogovoru s socialnimi partnerji. </font><br/>
<font size="4">	Skratka še ena evropska larpurlartistična klobasarija, ki kaj pa mene tukaj najbolj moti je pa konstantno govorjenje enakost spolov. Enakopravnost spolov, ne enakost. Ja porka mizerja, a sem se jaz na fakulteti narobe učil kakšni so spoli v tem svetu. In to slovenska politična srenja konstantno ponavlja. Dajte se enkrat naučit porka fiks, d humanisti lahko delate in govorite kar hočete s tistimi svojimi 72 spoli, ampak spol je spol in lahko gre kvečjemu za enakopravnost ne pa enakost.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala. Mag. Andrej Rajh, beseda je vaša.</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Tako, poglejte saj je zanimiva debata se je odprla, ampak direktiva naslavlja zelo pomembna vprašanja tudi povezana s kariernim napredovanjem. Vemo, da je na primer pri ženski obdobje materinstva ena zadeva, ki jo v tem smislu karierno nekako ovira iz čisto objektivnih razlogov in tu bomo morali na strani delodajalcev in zakonodaje vzpostaviti tak sistem, da ženska, ko se odloči tudi za materinstvo, da zaradi tega ne bo v kariernem smislu nazadovala ali pa bila na nek način prikrajšana in potem tudi, ko kar se pač praviloma saj do določenega časa tudi ženske, mame, matere morajo bolj skrbijo za bolne otroke in te stvari. To je seveda tudi časovno zahtevno, koristijo več bolniških odsotnosti in takih stvari in tudi te zadeve bo potrebno v nacionalni zakonodaji nasloviti, da zaradi tega, ker te stvari nekdo opravlja, bodisi je to oče, bodisi mama, da zaradi tega ne bo kaznovana.</font><br/>
<font size="4">	Direktiva je seveda dobrodošla, zakonodaja, ki jo bomo pa morali sprejeti pa v bistvu zelo zahtevna in jo seveda v SAB-u pozdravljamo. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala mag. Rajhu. K besedi se je prijavila še poslanka gospa Zabret.</font><br/>
<br/>
<b><font size="4">	ANDREJA ZABRET (PS LMŠ):</font></b><font size="4"> Ja, hvala za besedo. Zdaj se tukaj s kolegom Jelinčičem ne morem strinjati, da je pač mogoče od leta 45 že poskrbljeno za enakost plačila moških in žensk, vendar še vedno imamo v Sloveniji plačno vrzel kot je bilo tudi povedano 7,9 na lestvici. Sicer je Slovenija dovolj visoko na tej lestvici, nimamo take velike plačne vrzeli vseeno, vendar so še vedno razlike, predvsem so tudi razlike v uravnoteženosti spolov pri kadriranju </font><br/>
<br/>
<b><font size="4">6. TAK: (ŠS) – 8:55</font></b><br/>
<br/>
<font size="4">	(nadaljevanje) recimo žensk v poslovodne organe ali pa v nadzorne organe oziroma pri višjih funkcijah. Še vedno v Sloveniji ženske težko zasedejo take funkcije, tako da tudi tu pač je potrebno nekaj narediti.</font><br/>
<font size="4">	Zdaj jaz osebno podpiram  to direktivo, kjer je vseeno potrebno na tem graditi. Bi pa predvsem tudi to jaz poudarjala, kar je tudi državni svet povedal, da zavrača termin enakosti spolov kot neustrezen. Ja, ne gre za enakost spolov. Absolutno smo si moški in ženske različni, ne more iti za enakost spolov, ampak gre pa za enako plačilo za enako delo. To gre ne in na tem je poudarek in podpiram to direktivo. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Zmago Jelinčič Plemeniti, beseda je vaša.</font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala. Čisto kratko. Če gledamo kadrovsko sestavo, vidimo, da je dostikrat v škodo moškega spola. Če gremo samo na sodišča vidimo, da je na sodiščih 80% žensk in samo 20% moških. Mislim pa, da tukaj ni pomembno, da gledamo kakšnega spola je kdo ampak da gledamo na kvaliteto kadra. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala dr. Trček. </font><br/>
<br/>
<b><font size="4">	DR. FRANC TRČEK (PS SD):</font></b><font size="4"> Ja hvala. Ko to poslušam se mi nekako zdi, da izhajamo iz lastnega EMŠO in nekako ne mislimo kaj se dogaja mlajšim od 40 let, ker sem sam navsezadnje za razliko od kakega plemenitega že dedek. </font><br/>
<font size="4">	Je pa dejstvo, ki se ga ne dotikamo. Kolega Rajh je malo načel podaljševanje prvega in pogosto edinega materinstva. Saj veste, če skozi zelo praktično pragmatično rečem neko grdo besedo kdo si pa lahko danes privošči otroka, mlada zdravnica, pa znanstvenica na univerzah, drugo še ta pod vprašajem, ker nima ziher šihta, potem pa pogosto je že razmislek, pa ne bom stavka nadaljeval, pa ne govorim na pamet, govorim čisto iz razgovorov generacijo moje hčere tam okoli nekje 30 let. To je neka problematika zlasti desno sučnost. V vseh parlamentih se rada okrog nekih demografskih politik, pa družine gor in dol, ampak na praktični ravni se ne potrudimo dovolj v tej smeri in se mi zdi, da je to neko področje o katerem se moramo dosti bolj ukvarjati, ker dvomim, da bodo zgolj roboti skrbeli za blaginjo, ko bomo mi na univerzah za tretje življenjsko obdobje. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala dr. Trčku. Hvala vsem za razpravo, se strinjam in apeliram tukaj na državno sekretarko, da se bi rekel ta enakost pa enakopravnost uredi, ker mislim, da je bila pripomba na mestu.</font><br/>
<font size="4">	Na glasovanje dajem predlog Stališča Republike Slovenije, do predlogu direktive, ki se glasi, aha dr. Igor Antauer, se opravičujem, da sem vas izpustil že.</font><br/>
<br/>
<b><font size="4">	IGOR ANTAUER:</font></b><font size="4"> Gospod magister, doktor, mislim pa v tem življenju ne bom več, hvala lepa. Nič hudega, nič hudega. </font><br/>
<font size="4">	Razprava je bila zelo zanimiva. Samo na kratko. 7. 7. smo tudi ta predlog stališča Republike Slovenije do predloga direktive Evropskega parlamenta in Sveta o krepitvi uporabe načela enakega plačila za enako delo ali delo enake vrednosti za moške in ženske obravnavali. V zvezi s tem ni bilo sporno, da seveda morajo vsi, ki so  v delovnem procesu za enako delo sprejeti enako plačilo kar ima opredeljeno tako v Ustavi kakor tudi v Zakonu o delovnih razmerjih. Na to opozarjamo. V praksi se seveda lahko zgodi kaj drugega. </font><br/>
<font size="4">	Mi smo dejansko začeli že nekaj časa opozarjamo na to definicijo enakosti spolov. Tisti, ki verjetno niste družboslovci verjetno veste, da obstaja če že nimate iz prakse kakšne izkušnje, da smo si nekoliko različni.</font><br/>
<font size="4">	Komisija podpira cilje tega zakona. V zvezi s tem je bila seveda razprava okrog enakosti</font><br/>
<br/>
<b><font size="4">7. TAK: (ŠS) – 9:00</font></b><br/>
<br/>
<font size="4">	(nadaljevanje) relativno živahna in  opozarja, da govorimo lahko samo o enakopravnosti, kar je bilo v razpravi že povedano. Hkrati je bilo na komisiji tudi opozorjeno, da metodologije pri primerjavi delovnih mest in plačil za to niso najbolj ustrezne in lahko zavedejo, pa ne zato, da bi ne želeli tega, ampak zato da prava metodologija lahko pripelje do pravih ukrepov, ki bi zmanjšali te razlike.</font><br/>
<font size="4">	Tako da Komisija za mednarodne odnose in evropske zadeve Državnega sveta je sprejela soglasno mnenje, da podpira predlog iz načelnega stališča zardi enako pravnosti spolov in enakosti plačil za enako delo. Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala še enkrat podpredsedniku komisije gospodu Igorju Antauerju za to predstavitev in pa opravičilo, da je dobil besedo malo kasneje kot je predviden.</font><br/>
<font size="4">	Zdaj pa na glasovanje dajem predlog Stališča Republike Slovenije, do predlogu direktive, ki se glasi: Republika Slovenija podpira cilje direktive Evropskega parlamenta in Sveta o krepitvi in uporabe načela enakega plačila za enako delo ali delo enake vrednosti za moške in ženske s preglednostjo plačil in mehanizmi za izvrševanje saj ocenjuje, da je predlagana direktiva ključnega pomena za doseganje, tukaj je še vedno beseda enakosti spolov in pravice do enakega plačila za enako delo ali delo enake vrednosti za moške in ženske, ki je eno temeljnih načel zapisanih v pogodbi o delovanju Evropske unije.</font><br/>
<font size="4">	Začenjamo z glasovanjem!</font><br/>
<font size="4">	Kdo je za? (12 članov.) Je kdo proti? (Nihče.)</font><br/>
<font size="4">	S tem ugotavljam, da je sklep sprejet. S tem zaključujemo tudi 2.B točko.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA, PREDLOG ZA SPREMEMBO SESTAVE DELEGACIJE DRŽAVNEGA ZBORA V PARLAMENTARNI SKUPŠČINI UNIJE ZA SREDOZEMLJE.</font></b><font size="4"> </font><br/>
<font size="4">	Kot delovno gradivo ste prejeli predlog za spremembo sestave delegacije Državnega zbora v parlamentarni skupščini za Sredozemlje. Predlog je pripravljen na podlagi zaprosila predsednika Državnega zbora za oblikovanje predloga za spremembe sestavi omenjeni strani delegacij in je posledica sprememb v poslanskih skupinah in oblikovanju nove poslanske skupine.</font><br/>
<font size="4">	Odbor za zadeve Evropske unije na podlagi 275. člena Poslovnika Državnega zbora in 18. člena Pravilnika o mednarodni dejavnosti Državnega zbora predlaga sestavo dveh stalnih delegacij Državnega zbora, ki jo nato dokončno določi Kolegi predsednika Državnega zbora.</font><br/>
<font size="4">	Zdaj pa predlagam, da glasujemo o naslednjem predlogu sklepa, in sicer: Odbor za zadeve Evropske unije predlaga Kolegiju predsednika Državnega zbora naslednjo spremembo sestave delegacije Državnega zbora v parlamentarni skupščini uniji za Sredozemlje za preostanek mandata v obdobju 2018 – 2022. Dosedanji član mag. Branislav Rajić, poslanska skupina SMC predlog novega člana mag. Branislav Rajić, poslanska skupina Nepovezanih poslancev.</font><br/>
<font size="4">	Vidim, da ni interesa za razpravo, zato dajem predlog sklepa na glasovanje.</font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	S tem ugotavljam, da je bil sklep sprejet.</font><br/>
<br/>
<font size="4">	S tem končujem 3. točko in pa sejo Odbora za zadeve Evropske unije. Vsem skupaj želim lep in miren vikend.</font><br/>
<br/>
<b><font size="4">Seja je bila zaključena 9. julija 2021 ob 9.05. </font></b>
</root>