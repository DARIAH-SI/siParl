<root>
<h5 class="label"><span>Vsebina zapisa seje</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>22. seja</b><br/>
<br/>
<b>(20. december 2018)</b></p></div><br/>
<b>Sejo je vodil mag. Dejan Židan, predsednik Državnega zbora.</b><br/>
<b>Seja se je začela ob 8. uri. </b><br/>
<br/>
<b>1. TRAK: (DAG)</b><br/>
<br/>
<b>	PREDSEDNIK MAG. DEJAN ŽIDAN: </b>Spoštovane in spoštovani, lep pozdrav! Danes smo skupaj že na 22. seji Kolegija predsednika Državnega zbora. Začenjam torej sejo. Še enkrat vas vse lepo pozdravljam! <br/>
	Ugotavljam naslednja nadomeščanja: gospa Tina Heferle nadomešča gospoda Braneta Golubovića, gospa Alenka Jeraj nadomešča gospoda Danijela Krivca in gospod Gregor Perič nadomešča gospoda Igorja Zorčiča. <br/>
	<br/>
<b>2. TRAK: (SC) - 8.05</b><br/>
<br/>
<b>	</b>(nadaljevanje) Prva točka je dogovor o sklicu... <br/>
<b>	</b>Še tehnična informacija. Nekaj pred pol moram zapustiti ta prostor in bo vodenje prevzela gospa Tina Heferle prevzela.<br/>

<ul>
<ul><b>1. TOČKA DNEVNEGA REDA - DOGOVOR O SKLICU IZREDNE SEJE DRŽAVNEGA ZBORA.</b></ul>
</ul>
	S sklicem seje Kolegija ste kot gradivo k tej točki prejeli zahtevo skupino 43. poslank in poslancev s prvopodpisanim Branetom Golubovićem za sklic izredne seje Državnega zbora. V zvezi s sklicem 18. izredne seje Državnega zbora predlagam sledeče predlog dnevnega reda, ki je določen z zahtevo in se glasi: Predlog Zakona o spremembi Zakona o povračilu škode osebam, ki so bile izbrisane iz Registra stalnega prebivalstva - druga obravnava. Druga točka dnevnega reda pa je Predlog odloka o spremembi odlokov v okviru za pripravo proračunov sektorjev država za obdobje 2018-2020. Kot datum seje petek s pričetkom ob 9.00. Kot najava časa za poslanske skupine ene točka po tretjem odstavku 67. člena Poslovnika zbora in do pet minut za dopolnilno obrazložitev ter do 30 minut za razpravo predlagatelja. <br/>
	Spoštovane in spoštovani, odpiram razpravo! Zaključujem razpravo in prehajamo na glasovanje o dveh sklepih. Prvi sklep: »Poslanske skupine k eni točki dnevnega reda 18. izredne seje Državnega zbora najavijo čas v skladu s tretjem odstavkom 67. člena Poslovnika zbora.« <br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	Sklep številka 2: »Za uvodno obrazložitev ima predlagatelj na voljo do 5 minut za razpravo pa do 30 minut.«<br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	S tem zaključujem to točko dnevnega reda. <br/>
<br/>
	<b>2. TOČKA DNEVNEGA REDA - TERMINSKI PROGRAM DELA DRŽAVNEGA ZBORA ZA JANUAR 2019. </b><br/>
	Gradivo ste prejeli s sklicem seje Kolegija. Želi kdo razpravljati? (Ne.) <br/>
	Prehajamo na glasovanje o predlogu sklepa: »Sprejme se terminski program Državnega zbora za januar 2019.«<br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	<br/>
	<b>3. TOČKA DNEVNEGA REDA - OKVIRNI TERMINSKI PROGRAM DELA DRŽAVNEGA ZBORA ZA FEBRUAR 2019. </b><br/>
<b>	</b>Gradivo za to točko ste prav tako prejeli s sklicem. Želi kdo razpravljati? (Ne.) Prehajamo na predlog sklepa: »Sprejme se okvirni terminski program Državnega zbora za februar 2019.«<br/>
	Kdo je za? (Soglasno.) Kdo je proti? (Nihče.) <br/>
	Sklep je sprejet. <br/>
	Zaključujem tudi to točko dnevnega reda. <br/>
<br/>
	<b>4. TOČKA DNEVNEGA REDA - RAZNO. </b><br/>
<b>	</b>Obveščam, da po ustaljeni praksi do dve uri pred Kolegijem ni prišla zahteva za kakršnikoli točko. Želi kdo odpreti razpravo o zadevi formalne ali tehnične narave? (Ne.) <br/>
	Zaključujem to točko. <br/>
	Vas samo obveščam, da danes kakor ste obveščeni je prva obletnica od kar je generalna skupščina 20. decembra lansko leto razglasila Svetovni dan čebel na slovensko pobudo ob popolnem soglasju stroke, politike, nevladnih organizacij v Sloveniji, Evropi in v svetu, zato prirejamo majhno slovesnost. Čebelarji bodo prisotni načeloma od 8.30 ure dalje verjamem, da bodo veseli, če jih pridete pozdraviti. <br/>
	Hvala. <br/>
	  <br/>
<b>Seja se je končala 20. decembra 2018 ob 8.10.</b>
</root>