<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">84. seja</font></b><br/>
<br/>
<b><font size="4">(11. september 2020)</font></b></p></div><br/>
<b><font size="4">Sejo je vodil mag. Marko Pogačnik, predsednik odbora.</font></b><br/>
<b><font size="4">Seja se je začela ob 9.19.</font></b><br/>
<br/>
<b><font size="4">1. TRAK: (ŠZ)</font></b><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovane, spoštovani, nadaljujemo s prekinjeno sejo Odbora za zadeve Evropske unije! </font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA – INFORMACIJA O STANJU IZVAJANJA MAKROREGIONALNIH STRATEGIJ EVROPSKE UNIJE V OBDOBJU OD APRILA 2019 DO APRILA 2020. </font></b><br/>
<font size="4">Gradivo k tej točki smo od vlade prejeli 2. julija. Besedo za uvodno predstavitev dajem državnemu sekretarju na Ministrstvu za zunanje zadeve, gospodu Gašperju Dovžanu.</font><br/>
<br/>
<b><font size="4">GAŠPER DOVŽAN: </font></b><font size="4">Hvala lepa za besedo. </font><br/>
<font size="4">Gradivo ste dobili, je zelo obsežno. Dovolite mi pa vseeno, da nekaj besed povem. Makroregionalne strategije so sestavni del političnega okvirja EU, pripravi jih Evropska komisija s sodelujočimi državami, sprejme pa jo Evropski svet. </font><br/>
<font size="4">Slovenija deluje v treh od štirih makroregionalnih strategijah in sicer v podonavski, jadransko jonski in pa alpski. Vsaka makroregionalna strategija državam članicam EU in pa tudi nečlanicam, ki v njej sodelujejo ponuja strateški politični okvir za iskanje rešitev za skupne izzive in sicer s ciljem, da se ne glede na državne meje v čim večji meri izkoristijo skupni potenciali. In Slovenija je poleg Švedske, ki je sledila slovenskemu vzoru edina, ki v svojem sodelovanju v makroregionalnih strategijah letno poroča vladi, ta pa Državnemu zboru in takšna ureditev velja za zgled najboljše prakse.</font><br/>
<font size="4">Makroregionalne strategije ponujajo potencial, predvsem za sodelovanje znotraj EU in pa za sodelovanje s sosednjimi državami. Pri tem je bistveno to, da institucije EU pozivajo države in pa regije, da v makroregionalne strategije čimbolj vključujejo v naslednjo fazo načrtovanja in oblikovanja programov nacionalne kohezijske oziroma razvojne politike za obdobje 2021-2027.</font><br/>
<font size="4">In Slovenija je edina država, ki je s celotnim teritorijem vključena v izvajanje treh od štirih makroregionalnih strategij in ima za vse tri enovito nacionalno koordinacijo. Zaradi tega ima Slovenija edinstven pogled v izvajanje makroregionalnih strategij in je zaradi svojih aktivnosti velikokrat povabljena k razmislekom na ravni EU in pa v okviru koordinacije vseh štirih makroregionalnih strategij.</font><br/>
<font size="4">V letu 2019 se je, torej vloga zunanjega ministrstva kot nacionalnega koordinatorja je bila usmerjena v delovanje, v vse štiri opredeljene izzive makroregionalne strategije. In sicer prvič, ključni med njimi se nanaša na proces umeščanja skupnih dogovorjenih makroregionalnih vsebin, ki so strateškega pomena v nove programske dokumente za obdobje 2021-2027. </font><br/>
<font size="4">In Slovenija skozi proces finančnega dialoga je že vzpostavila redno izmenjavo med pristojnimi za programiranje in predstavniki makroregionalnih strategij, z namenom, da se poenoti nacionalni in makroregionalni interes tako, da se tudi ključne makroregionalne vsebine ustrezno zajete v predlogu novih programskih dokumentov in prispevajo k strateškim ciljem Slovenije.</font><br/>
<font size="4">Drugič, Slovenija aktivno sodeluje v okviru izmenjave med ključnimi predstavniki vseh makroregionalnih strategij, pri oblikovanju najbolj učinkovitega sistema </font><br/>
<br/>
<b><font size="4">2. TRAK: (ŠZ) – 9.25</font></b><br/>
<br/>
<font size="4">	(nadaljevanje) upravljanja. Vse tri makroregionalne strategije v katerih sodelujemo so analizirale in pa pripravile posebne ocene obstoječega stanja, s predlogi izboljšav. Slovenija, torej služba vlade za razvoj in evropsko kohezijsko politiko, kot vodilni partner projekta EU SR facility point zagotavlja izvedbeno podporo za celotno jadransko jonsko regijo. </font><br/>
<font size="4">	In uspešno izvajanje te vloge je v veliki meri rezultat angažiranosti slovenskih deležnikov in pa dobrega sodelovanja podporne točke, tako službe vlade za razvoj in evropsko kohezijsko politiko in pa občine Izola. </font><br/>
<font size="4">	V okviru tedna sredozemske obale in evropskih makroeregionalnih strategij, ki ga med 14. in 25. septembrom, že petič gostimo na slovenski obali, bomo prvič gostili tudi vse predsedujoče, vsem štirim makroregionalnim strategijam. Ključna tema srečanja bo ravno kako oblikovati sistem upravljanja, za čas po letu 2020, ki zagotavlja dodano vrednost. Rezultati doseženi v okviru projekta facility point Slovenijo predstavljajo v najboljši luči in so zgled za vse štiri makroregionalne strategije. </font><br/>
<font size="4">	In tretjič, Slovenija je bila prva, ki je se sistemsko začela ukvarjati s komuniciranjem in vidnostjo v okviru makroregionalne strategije. Že v letu 2017, smo v okviru Tedna sredozemske obale in makroregionalnih strategij izvedli prvo mednarodno konferenco, na temo komuniciranja in vidnosti makroregionalnih strategij. Vsako leto v okviru tedna sredozemske obale s temi aktivnostmi nadaljujemo in takšno delovanje je tudi Evropska komisija ocenila, v zadnjem poročilu kot primer najboljše prakse. </font><br/>
<font size="4">	Še zadnji, torej četrti. Govorimo o izrazu politične odgovornosti, ki naj bi se krepila in prav dejstvo, da slovenska vlada letno poroča Državnemu zboru, je izraz te politične odgovornosti, pri izvajanju makroregionalnih strategij. Ker razumem, da moramo biti čim krajši, naj še enkrat spomnim, da v prihodnjem tednu se začne Teden sredozemske obale in pa evropskih makroregionalnih strategij. Kar nekaj obvestil o tem dogajanju je na spletu, tako da vam priporočam, da si morda da bomo čim krajši, te vsebine in pa o samem dogajanju morda več preberete na spletu.</font><br/>
<font size="4">	Sem pa seveda tako jaz kot nacionalna koordinatorka, gospa Jerina na voljo za nadaljnja vprašanja. Hvala lepa za besedo. To je z naše strani vse. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za to uvodno predstavitev. Zanima me, če želi še kdo od ostalih predstavnikov vlade besede. Vidim, da ne.</font><br/>
<font size="4">	Zdaj poslanke in poslance obveščam, da je pri tej točki z nami prisotna tudi magistra Andreja Jerina, nacionalna koordinatorka, makroregionalnih strategij Evropske unije, tako da sem prepričan, da skozi razpravo, bo verjetno nekaj vprašanj na katera bo potem verjetno tudi lahko odgovarjala. </font><br/>
<font size="4">	Zdaj prvi se je k razpravi javil poslanec gospod Trček, beseda je vaša.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala za besedo, predsedujoči bom poskušal se držati vašega priporočila.</font><br/>
<font size="4">	Zdaj uvodoma bom rekel, da MRS-ji, makroregionalne strategije bi lahko bile oziroma bi morale biti pozitivna zgodba. Zdaj, kot po profesionalni deformaciji, kot prostorski sociolog bom rekel, da seveda to tudi neka logična zgodba, saj navsezadnje a veste me je praviloma prej, seveda če je politika dovolj pametna povezujejo kot ločujejo. Navsezadnje to vidimo tudi ob covid epidemiji in njeni širitvi virusa. </font><br/>
<br/>
<b><font size="4">3. TRAK: (ŠZ) – 9.30</font></b><br/>
<br/>
<font size="4">	(nadaljevanje) Seveda izhajajoč tudi iz naše, če hočete geomorfologije je logično, da smo vpeti v vse tri prostore.</font><br/>
<font size="4">	Zdaj seveda, če pa to posluša kako omica lopa iz Maribora, se bo vprašal, dober kaj pa jaz od tega imam. In se mi zdi, da tukaj verjetno nekoliko šepa tudi informiranost državljank in državljanov. Navsezadnje tudi za to rabimo RTV Slovenijo.</font><br/>
<font size="4">	Zdaj, neko prvo vprašanje bi bilo, kako se bo to vključevalo v prioritete našega predsedovanja Svetu EU naslednje leto. Zdaj neka druga zgodba, ne bom tajil, da smo imeli razgovor s predstavniki občine Izola, glede pa jaz niti to ne bi imenoval podporna točka, facility point bi prej prevajal, kot nekaj med stičiščem in prizoriščem, kjer so nekako potarnali, da trenutna postava na SVRK-u je nekako preveč pasivna glede tega.</font><br/>
<font size="4">	Zdaj, ozadje zgodbe občine je ustanovila nek organ, če hočete podjetje, javni zavod v bistvu, ki ni sam sebi namen. Jaz, kar me pri teh zadevah žalosti, me žalosti, da dejansko mi kar zadeva cele zgodbe EU in tudi MRS-jev neke ljudi izobrazimo, da bi se lahko ukvarjali z neko dejavnostjo, da bi ne ostali, ampak se še nadgradili kot neki regionalni center znanja za pripravo evropskih projektov, črpanje evropskih sredstev, ki nam še vedno šepa. </font><br/>
<font size="4">	In tukaj bi rad nekako bolj jasen odgovor, kakšna je prihodnost tega facility pointov oziroma stičišča, kot ga jaz imenujem. Saj seveda, v kolikor ne bomo tukaj aktivni, obstajajo možnosti, da to zgodbo v večji meri prevzamejo kakšne druge bolj agilne države, konkretno sosednja Hrvaška ali Grčija. Tako zelo na kratko bi želel odgovor na ti dve vprašanji.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala, kolegu Trčku. </font><br/>
<font size="4">Besedo ima poslanec, gospod Perič.</font><br/>
<br/>
<font size="4">	</font><b><font size="4">GREGOR PERIČ (PS SMC):</font></b><font size="4"> Ja, hvala. Lep pozdrav vsem. Saj večino stvari je že moj predhodnik nekako nanizal.</font><br/>
<font size="4">	Torej Slovenija ima to podporno točko, ki deluje v Izoli. Lahko bi delovala tudi kje drugje. To, da smo to podporno točko dobili, za tem je bilo potrebno kar precej neke diplomatske aktivnosti v preteklosti, v bistvu smo se z Italijo dogovarjali in pogovarjali, kdo bo dejansko imel glavno besedo pri koordinaciji teh jadransko jonske makro regije in se potem dogovorili, da to izvaja Italija in Slovenija dobi neko podporno točko, ki pripomore, še k dodatnemu ozaveščanju ljudi in struktur, tako javnih organizacij in podobnega, da dejansko premostimo to razliko med lokalnim nivojem in evropskim nivojem. In makroregionalne strukture počnejo ravno to. So tisto stičišče, ki potem olajša implementacijo posameznih evropskih politik. In mislim, da je primer Izole en primer dobre prakse.</font><br/>
<font size="4">	In navsezadnje tudi primer Slovenije je primer dobre prakse v Evropski uniji, kar je tudi državni sekretar zelo korektno nanizal. Kakšen je pozitiven učinek teh makroregionalnih struktur? Recimo večkrat beremo v medijih, da se zlasti poleti, kadar so ugodni ali pa neugodni klimatski pogoji pojavijo v severnem Jadranu smeti. </font><br/>
<font size="4">Zdaj, dobro poznamo Slovenijo in vemo, da mi odpadkov ne odlagamo v morje. Podobno je tudi v Italiji je visok nivo zavesti. Se pa to dogaja južneje v Jadranu, torej v južnem Jadranu in te smeti pridejo z morskimi tokovi vse do severa in potem onesnažijo, dejansko celotno Jadransko morje. </font><br/>
<font size="4">	Teh problemov ne more reševati samostojno Italija, samostojno Slovenija, Hrvaška, ampak jih je potrebno reševati na nekem čisto drugem nivoju. Torej koordinacij tudi izven držav članic Evropske unije in to so vsa ta prizadevanja, </font><br/>
<br/>
<b><font size="4">4. TRAK: (DAG) – 9.35</font></b><br/>
<br/>
<b><font size="4">	</font></b><font size="4">(nadaljevanje) ki morda niso najbolj vidna, ampak postajajo čedalje bolj vidna tudi v okviru zelenih in modrih koridorjev. Zato je po moji oceni - in verjamem, da se bodo tudi kolegice in kolegi strinjali – treba s temi strukturami nadaljevati, jih podpreti in jim omogočiti, ne samo da obstanejo, ampak da se še nadalje razvijajo, ker potem omogočajo, kot rečeno, boljše in učinkovitejše črpanje evropskih sredstev, ki dosežejo tisti želeni učinek, ki ne more biti dosežen, če vsaka država članica to počne samostojno, brez neke koordinacije. </font><br/>
<font size="4">	Zato je tudi moje vprašanje – pa bi ga želel postaviti, ne samo predstavnikom Ministrstva za zunanje zadeve, ampak tudi SVRK, pa se mi zdi, da jih trenutno ni tukaj -, ali Vlada Republike Slovenije vidi to dodano vrednost pri podporni točki in nasploh pri vseh prizadevanjih znotraj makroregionalnih struktur in kaj bo narejeno za to, da jih lahko ohranimo tudi v prihodnje.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala kolegu Periču.</font><br/>
<font size="4">	Vidim, da interesa za razpravo v tem trenutku ni. </font><br/>
<font size="4">	Bilo je nekaj vprašanj, tako besedo dajem mag. Jerina, da poskuša odgovoriti. </font><br/>
<br/>
<font size="4">	</font><b><font size="4">MAG. ANDREJA JERINA: </font></b><font size="4">Hvala lepa. </font><br/>
<font size="4">	Najprej bi šla na vprašanja s strani gospoda Trčka. Res je, to, kar ste vi postavili vprašanje, kaj imam jaz konkretno na nekem lokalnem nivoju od tega, je seveda zelo pomembno, in zelo težko je prevesti to, kar se dogaja v Bruslju, ljudem, ki so na terenu. Zato je bila Slovenija tista, kot je omenil že državni sekretar, ko smo kar na nivoju vseh štirih makroregionalnih strategij zagnali proces, da se je treba začeti ukvarjati s komuniciranjem in vidnostjo. Ravno kako v bistvu taka sporočila, kaj ima konkreten človek v nekem območju od teh dogajanj, spraviti do ljudi na način, ki ga razumejo. Prišli smo zdaj po vseh teh letih do tega, da ima vsaka makroregionalna strategija namenska sredstva za izobraževanje na področju komunikacij, da delamo skupaj na ključnih sporočilih, skratka, vlagamo napore, da je to komuniciranje izboljšano, je pa še daleč od tega, da bi bilo optimalno. </font><br/>
<font size="4">	Omenili ste RTV Slovenija. Eden od rezultatov je bil, da smo uspeli prepričati pred tremi leti RTV Slovenija, da se je prijavila na nek pilotni projekt v okviru Evropske unije, dobila sredstva in naredila preko 42 oddaj Makroregije tukaj in zdaj, ki so se predvajale v najbolj gledanem času, enkrat tedensko, po celotni Sloveniji, naslavljali so pa makroregionalne strategije na celotnem območju, se pravi, štiri, kjer so ljudje sami pripovedovali, kaj iz tega imajo in kaj vidijo. In pri tem lahko ugotovimo, da je v bistvu to predstavljalo eno tretjino celotnega izobraževalnega letnega programa, ki ga je takrat RTV Slovenija imela.</font><br/>
<font size="4">	Vaše vprašanje, vezano na prioritete Evropske unije. Lahko bi rekla, da smo s tem, kar se dogaja znotraj makroregionalnih strategij, popolnoma aktualni z vsebinami, ki jih naslavljamo, toliko bolj še zdaj po okrevanju, po epidemiji. </font><br/>
<font size="4">	In če strnem zelo kratko ključne teme, ki jih naslavljamo, so odporna Evropska unija, zelena in pametna. In če samo omenim Teden sredozemske obale in evropskih makroregionalnih strategij, ki je bil danes večkrat omenjen. Gre za peti dogodek, ki je v bistvu prerasel iz majhnega lokalnega dogodka, ki smo ga začeli pred petimi leti v okviru predsedovanja Alpski makroregionalni strategiji. Tule je plakat, saj ga bom pustila, da vizualno vidite predvsem partnerje, ki sodelujejo. Gre za partnerje iz vseh štirih makroregionalnih strategij, se pravi, od Baltika, Donave, Alp, Jadrana, Evropske komisije, številnih nacionalnih, regionalnih in lokalnih partnerjev, ki ne sodelujemo samo v tem tednu, ki traja štirinajst dni, ampak v celoletnem obdobju. Gre ravno za to, ta prevod, to stičišče prevajanja, to, kar bi morale biti evropske politike za potrebe ljudi, ki živijo na </font><br/>
<br/>
<b><font size="4">5. TRAK: (DAG) – 9.40</font></b><br/>
<br/>
<b><font size="4">	</font></b><font size="4">(nadaljevanje) nekem terenu. In letos imamo – bom zelo kratka – štiri ključne teme, ki jih obravnavamo. Iz tega boste mogoče lažje razumeli, koliko je aktualnost tega dogajanja. Eno je, kaj lahko naredimo s sodelovanjem za okrevanje na področju turizma. Veste, da je bila Jadransko-Jonska regija ena tistih, ki so bile najbolj prizadete, turizem, zaradi covida. Skratka, iščemo skupne ukrepe, regionalno enotne ukrepe, ki bi jih v obliki neke deklaracije, ki bo sprejeta na ravni EU v mesecu oktobru, predlagali tistim, ki so odgovorni za pripravo novih programskih dokumentov, kar pomeni, da bi vse države z enakimi ukrepi poskušale naslavljati področje turizma. </font><br/>
<font size="4">	Drugo je varna Evropa, predvsem na področju prehranske samooskrbe. Točno vemo, če bomo v Evropi želeli proizvajati več kvalitetne hrane, potem je eden ključnih predpogojev, da zdaj začnemo sistemsko načrtovati v prostoru tudi zeleno infrastrukturo, ne samo cest in železnic, pač pa tudi zelena področja, in zagotoviti ustrezno biodiverziteto, brez tega ne bo varne in prehransko stabilne Evrope. </font><br/>
<font size="4">	Tretja zadeva, zeleno okrevanje, spet po covidu, prispevek, ki ga lahko makroregionalne strategije damo k udejanjanju Evropske zelene pogodbe, se pravi, European Green Deal.</font><br/>
<font size="4">	In še zadnja, četrta stvar. Rekli smo, da Evropa, ki bo varna in močna, je lahko tudi samo pametna. Prvič, spet na slovensko pobudo, poskušamo priti do neke mreže tistih, ki so zadolženi za strategije pametne specializacije tudi v okviru Jadransko-Jonske strategije, kajti to ne obstaja, in jih povezati s tistimi, ki že delujejo, zato da bomo uspeli združiti vire, sile, potenciale, ki so potrebni za to, da bo Evropa pametna. </font><br/>
<font size="4">	In zdaj samo še zadnja točka treh razpravljavcev, Facility Point, točka v Izoli, stičišče. Res je, vse to, kar sem zdaj naštela, se ne bi nikoli zgodilo, če ne bi imeli projekta Facility Point, ki je v bistvu projekt, ki podpira celotno strukturo delovanja v vseh državah Jadransko-Jonske strategije in lokalnega partnerja v Izoli, kajti edino na tak način lahko ideje, ki se nam porodijo, potem z njihovo podporo tudi spravimo v življenje. Dejstvo je, da delovanje te podporne – in se strinjam, da ni najboljše, boljše bi bilo stičišče, povezovališče, ki lahko preraste, v novem programskem obdobju ni zagotovljeno, treba se bo za te zadeve še pogajati. Seveda, pogajaš se pa veliko lažje, če se Slovenija, Vlada, formalno opredeli do interesa; zaenkrat se to še ni zgodilo. Kar se tiče Ministrstva za zunanje zadeve, to odločitev seveda zelo močno podpiramo. </font><br/>
<font size="4">	Upam, da sem odgovorila na vsa vprašanja. Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Jerina za odgovore.</font><br/>
<font size="4">	Besedo dajem še predstavnici SVRK, potem pa nadaljujemo razpravo poslank in poslancev. Pa prosim, da se za magnetogram predstavite. Hvala.</font><br/>
<br/>
<font size="4">	</font><b><font size="4">NINA SELJAK: </font></b><font size="4">Hvala lepa za besedo. (Nina Seljak, Služba Vlade za razvoj in evropsko kohezijsko politiko.) Glede na to, da je bila naša služba omenjena kar dvakrat oziroma trikrat, se mi zdi prav, da tudi interveniram. </font><br/>
<font size="4">	Kaj delamo v okviru projekta Facility Point. Na kratko, podpora procesom in administrativna podpora. To ni projekt, kjer lahko nekoga odpeljemo na neko lokacijo in mu pokažemo nekaj fizičnega, evo, to smo zgradili. Gradimo druge zadeve v okviru tega projekta. Gradimo procese in, kar je pomembneje, gradimo odnose z državami tako Zahodnega Balkana kot tudi Jadransko-Jonske regije. Gradimo odnose z Evropsko komisijo, si odpiramo vrata v Bruslju. In pa, kar se nam zdi zelo pomembno, gradimo zaupanje med omenjenimi državami in deležniki. Še pomembneje, česar seveda ne moremo pokazati, je, da v bistvu preko projekta pridobivamo pomembne informacije. Smo zraven, smo prisotni pri vseh procesih in vidimo, kaj se dogaja na tem teritoriju. Dejstvo pa je, da je izvajanje tega projekta v obliki projekta, kjer sodeluje </font><br/>
<br/>
<b><font size="4">6. TRAK: (DAG) – 9.45</font></b><br/>
<br/>
<b><font size="4">	</font></b><font size="4">(nadaljevanje) devet partnerjev iz osmih držav, kjer so partnerji izvajalci tega projekta, državne institucije, ministrstva, precej velik izziv. Ugotavljamo tudi, da izvajanje v obliki projekta, kot je sedaj, ne nudi dovolj fleksibilnosti, da bi lahko morda hitreje oziroma da bi pospešili določene procese. Zato v tej smeri tudi nekako skušamo voditi dialog z Evropsko komisijo, kako bi izboljšali izvajanje takšnih procesov v prihodnje. Glede na to, da smo se v vsem tem času od začetka izvajanja samega projekta od leta 2016 do danes marsikaj naučili, smo pridobili določene izkušnje, smo dokazali – jaz upam, da tako Sloveniji kot tudi Evropski komisiji in drugim državam -, da znamo in da smo sposobni. In sem prepričana, da smo sposobni peljati takšne projekte v enaki ali pa v neki prilagojeni obliki tudi v prihodnje. </font><br/>
<font size="4">	Veseli me, da danes skozi razpravo poslušam podporo za izvajanje takšnega projekta, ne samo za Občino Izola, želim si, da tudi za našo službo v prihodnje. Z organizacijo Tedna sredozemske obale in makroregionalnih strategij v res tesnem sodelovanju z Ministrstvom za zunanje zadeve in Občino Izola smo tudi dokazali, da nas tudi nove okoliščine pandemije ne ustavijo od tega, da odpovemo pomembne dogodke, ampak smo v bistvu prilagodili današnjim razmeram tudi ta dvotedenski dogodek. </font><br/>
<font size="4">	Tako verjamem, da je pred nami tudi svetla prihodnost, in verjamem, da bomo prejeli tudi danes določeno podporo, da delamo dobro, in da nas spodbujate tudi naprej. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za vaše mnenje.	</font><br/>
<font size="4">	Besedo ima gospod Trček. Naslednji naj se pripravi gospod Rajh.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo.</font><br/>
<font size="4">	Glejte, s kolegom Peričem verjetno še vedno nisva dobila zadovoljivega odgovora. Če je nekako stališče Mladike »mi podpiramo nadaljnji razvoj tega stičišča«, je predstavnica SVRK, če sem jo pravilno razumel, nekako malo govorila, lahko je to tudi naprej tako ali pa nekoliko drugače. Veste, jaz sem v Sloveniji že malo sit, da z vsako novo vlado moramo vse na glavo obrniti. Veste, francoska komunalna infrastruktura je že dvesto let bolj ali manj ista; zgodovinski departmaji so kdaj bili narejeni, zdi se mi, da konec 18. stoletja. Zdaj, če smo nekaj ljudi v neki lokalni skupnosti za nekaj usposobili, je meni zelo preprosto vprašanje, ali za te izzive rabimo več ljudi, kje bomo našli peneze za to, kje bomo našli te ljudi. Sočasno se mi zdi tudi zelo pomembno, da se ta družba in država malo, kot jaz temu rečem, deemonizira. Nimam osebno nič proti Ljubljani, saj sem več v Ljubljani kot kje drugje, ampak mi potrebujemo določena znanja tudi nekoliko bolj razpršeno, tako na Obali, v Mariboru, v Beli krajini in še kje drugje. Zdaj ne vem, ali se s kolegom Peričem strinjava, mogoče ne bi bilo napačno, da ta odbor kot matično delovno telo zahteva nek pisni odgovor Vlade, kako se bo ta zgodba razrešila. Ne rabimo zdaj nekega romana, lahko je to na eni strani, ampak nek odgovor, ki naj bo navsezadnje zavezujoč. Imamo različne teritorialne oblike družbenega sodelovanja, skratka, če hočete, občine, nacionalna raven, imamo neko vladno vertikalo, ki se enostavno mora zmeniti in podati neke odgovore. A veste, zakaj – tudi zato, ker ti ljudje, ki se šolajo za take projekte, so iskani kadri. Če bo to tako nekako v zraku držalo, ne dvomim, da vsi ti v Izoli krasno italijanščino govorijo, nam bodo spokali enostavno v tujino ali si bodo pa našli nekje drugje. Mislim, malo moramo tudi kadrovsko pametni in odgovorni biti. Na tej točki se bom ustavil. Upam, da bomo dobili te odgovore, ker drugače bom pa spet moral težiti z nekimi </font><br/>
<font size="4">	</font><br/>
<b><font size="4">7. TRAK: (AB) – 9.50</font></b><br/>
<br/>
<b><font size="4">	</font></b><font size="4">(nadaljevanje) poslanskimi vprašanji pisnimi Vladi.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Trčku.</font><br/>
<font size="4">	Besedo ima mag. Rajh.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa.</font><br/>
<font size="4">	Jaz bi se pravzaprav navezal na kolega Periča in bi dejansko dal bolj predlog. Kolega Perič je izpostavil problem ravnanja z odpadki v Albaniji in te težave nismo opazili samo v Sloveniji , opazijo na Hrvaškem in v Italiji. In prav bi bilo, da ko Slovenija namenja razvojno pomoč v države jugovzhodne Evrope in Balkana, da proba s to pomočjo nasloviti težave, ki jih nedelovanje sistema v teh državah povzroča v Sloveniji in seveda ravnanje z odpadki je ena od teh tem in verjetno bi bilo smiselno tudi premisliti, ali bi ozaveščanje in izobraževanje ali pa celo pomaganje graditi infrastrukturo na tem območju, torej v Albaniji, ki bi omogočalo učinkovito ravnanje z odpadki, predelavo odpadkov, ozaveščanje ljudi, da se v morje te odpadke preprosto ne mečejo, imela koristne učinke na tudi za Slovenijo in seveda en razumljiv učinek za povprečnega državljana, ker če mi govorimo o makroregijah, statističnih regijah – to so v bistvu za enega povprečnega državljana zelo nerazumljive besede, ki jih razumejo kot floskulo. Se pa lahko z enim konkretnim primerom vse te strategije bistveno bolj približajo ljudem.</font><br/>
<font size="4">	Toliko.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.</font><br/>
<font size="4">	Vidim, da prav interesa – ja, ima še kolega Perič. Beseda je vaša.</font><br/>
<br/>
<font size="4">	</font><b><font size="4">GREGOR PERIČ (PS SMC):</font></b><font size="4"> Ja, hvala lepa.</font><br/>
<font size="4">	Sem zelo pozorno prisluhnil predstavnikoma obeh ministrstev pa zaznavamo v bistvu neko negotovost, oziroma, če povem drugače, mislim, da je pred Vlado še neka naloga, ko se mora do tega vprašanja še dokončno opredeliti. Mislim, da je bilo sporočilo tudi danes iz razprave tistih, ki smo se oglasili zelo jasno, da zaznavamo, vsaj razpravljavci, pa verjamem, da bi kdo, ki temu nasprotuje oziroma ima pomisleke jih tudi izrazil, artikuliral, pa jih ni. Morda jih še bo. V kolikor jih ne bo, lahko ocenimo, da teh pomislekov ni. </font><br/>
<font size="4">	Torej vidimo neko dodano vrednost pri teh strukturah, tako da gre moj poziv Vladi, da se do tega opredeli. Sporočilo danes je bilo jasno. Jaz bi rad še enkrat poudaril, da je tudi v preteklosti bilo potrebno veliko diplomatskega angažmaja, da smo mi to strukturo. Torej ta »facility point« oziroma podporno točko sploh lahko dobili v pogajanjih z Italijani, ki niso bila enostavna in bo z veseljem kdo drug to strukturo tudi zagrabil oziroma jo povabil k sebi v kakšno drugo državo, v kolikor mi zanjo ne bomo izkazali interesa. </font><br/>
<font size="4">	Navsezadnje bi ta podporna točka po eni od variant lahko bila tudi v Ljubljani znotraj SVRK-ja, ampak mislim, da to ni bil namen, ker je njen učinek tako kot je zdaj zastavljena neprimerno večji in neprimerno bolj viden. Kadar je to v tem procesu, kadar je nastajala podporna točka, je bila deležna podpore z obeh strani meje, torej tako s strani Italije, kot tudi Hrvaške in občin, ki niso neposredno povezane s štirimi Istrskimi občinami, tako da jaz pozivam, da se Vlada do tega opredeli, ker v nasprotnem bomo tudi iz tega naslova utegnemo izgubiti kar nekaj milijonov evrov. Predvsem pa vpliv na to, da imamo nekaj besede na to, kako se Jadransko – jonska regija z vsemi težavami s katerimi se srečujemo pa jih neposredno ne moremo sami reševati. Torej da tukaj lahko imamo tudi nekaj besede. Tako da moja prošnja gre, da se Vlada do tega opredeli. V kolikor do tega ne bo prišlo, bomo se pač v Državnem zboru skladno z vzvodi, ki jih imamo na voljo tudi potrdili, da Vladi na tej poti pomagamo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Periču.</font><br/>
<font size="4">	Jaz mislim, da je tukaj kar nekaj predstavnikov Vlade Republike Slovenije, do bodo znali, bi rekel. </font><br/>
<br/>
<b><font size="4">8. TRAK: (AB) – 9.55</font></b><br/>
<br/>
<b><font size="4">	</font></b><font size="4">(nadaljevanje) vsebino današnje razprave prenesti tudi naprej. Tudi jaz osebno sem pač prepričan, da je pomembno, da Slovenija ohrani vodilno vlogo pri izvedbene podpore pri Jadransko – Jonski strategiji, bi rekel tudi v naslednjem obdobju v letu 2011-2027. </font><br/>
<font size="4">	Jaz sem mnenja, da Slovenija, bi rekel zaradi te vodilne vloge dobi tudi nekaj denarja in ga potem, bi rekel lahko potem tudi pametno uporabimo, oziroma gre pa tudi, bi rekel za samopromocijo Slovenije in pa seveda tudi za delovna mesta.</font><br/>
<font size="4">	Zaključujem z razpravo in ugotavljam, da se je Odbor za zadeve Evropske unije na 84. seji seznanil z informacijo o stanju izvajanja makroregionalnih strategij Evropske unije v obdobju od aprila 2019 do aprila 2020 in s tem končujem tudi 2. točko dnevnega reda.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO SPOROČILA KOMISIJE EVROPSKEMU PARLAMENTU, SVETU, EVROPSKEMU EKONOMSKEMU SOCIALNEMU ODBORU IN ODBORU REGIJ STRATEGIJE EVROPSKE UNIJE ZA BIOTSKO RAZNOVRSTNOST DO LETA 2030 – VRAČANJE NARAVE V NAŠE ŽIVLJENJE.</font></b><font size="4"> </font><br/>
<font size="4">	Gradivo smo prejeli od Vlade 17. julija 2020, na podlagi 1. odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je danes. Gradivo je bilo v skladu z določili Poslovnika državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za infrastrukturo, okolje in prostor kot matičnemu delovnemu telesu. Slednjega je obravnaval na svoji 19. seji 8. septembra in sprejel mnenje, ki smo ga prejeli. </font><br/>
<font size="4">	Naprošam predstavnika Ministrstva za okolje in prostor, da nam predstavi sporočilo komisije in predvsem predlog stališča Republike Slovenije.</font><br/>
<br/>
<b><font size="4">ROBERT ROŽAC:</font></b><font size="4"> Hvala za besedo predsednik. Pozdravljeni vsi prisotni!</font><br/>
<font size="4">Evropska komisija je 20. 5. 2020 sprejela sporočilo komisije, ki začrtuje njeno delo na tem področju in pozval Evropski parlament in Svet Evropske unije naj jo potrdita. Istočasno je sprejela tudi strategijo od /nerazumljivo/ za pravičen, zdrav in okolju prijazen prehranski sistem, kar je pomembno z vidika usklajenih ciljev, ki jih je Evropska komisija zastavila v okviru evropskega zelenega dogovora. </font><br/>
<font size="4">Predsedujoča država Sveta EU, Nemčija, načrtuje sprejetje sklepov Sveta EU, s katerimi se bodo države članice EU odzvale na obe strategiji Evropske komisije v oktobru in novembru 2021. V luči tega dogajanja je Vlada Republike Slovenije sprejela stališča do navedenega sporočila Evropske komisije. Nova strategija Evropske unije za biotsko raznovrstnost je osrednji del načrta za oživitev Evropske unije v času okrevanja po pandemiji novega koronavirusa. Ključna bo za krepitev odpornosti na prihodnje izbruhe ter zagotavljanje priložnosti za obnovo gospodarstva Evropske unije v skladu s cilji agende 2030. </font><br/>
<font size="4">Evropska komisija poziva k nujnemu ukrepanju zaradi izgube biotske raznovrstnosti, pri čemer izpostavlja pet glavnih dejavnikov. Prvi je sprememba v rabi kopenskih in morskih ekosistemov, drugi čezmerno izkoriščanje naravnih virov, tretji je podnebne spremembe, četrti je onesnaževanje in peti so invazivne tujerodne vrste. Strategija predlaga štiri sklope soočanja s temi dejavniki, prvi je zavarovanje narave, drugi je obnova narave, tretji je omogočitev preobrazbenih sprememb družbe in četrti je ambiciozna globalna agenda. V zvezi s tem moram povedati, da Republika Slovenija pozdravlja sporočilo komisije, strategije Evropske unije za biotsko raznovrstnost do 2030 – Vrnimo naravo v naša življenja in ambiciozne cilje in zaveze, ki jih je komisija predstavila v navedeni strategiji na podlagi evropskega zelenega dogovora.</font><br/>
<font size="4">Hvala za besedo.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju, gospodu Rožacu. </font><br/>
<br/>
<b><font size="4">9. TRAK: (AB) – 10.00</font></b><br/>
<br/>
<b><font size="4">	</font></b><font size="4">(nadaljevanje) Za predstavitev mnenja matičnega delovnega telesa naprošam poslanca gospoda Borisa Doblekarja.</font><br/>
<br/>
<font size="4">	</font><b><font size="4">BORIS DOBLEKAR (PS SDS):</font></b><font size="4"> Hvala za besedo. Lep pozdrav!</font><br/>
<font size="4">	Odbor za infrastrukturo, okolje in prostor je na 19. seji 8. 9. 2020 kot matično delovno telo obravnaval predlog stališča Republike Slovenije do sporočila komisije Evropskemu parlamentu, Svetu, Evropskemu ekonomskemu socialnemu odboru in Odboru regij. Strategija EU za biotsko raznovrstnost do leta 2030 – Vračanje narave v naša življenja. </font><br/>
<font size="4">	Dopolnilno obrazložitev k predlaganemu dokumentu je podal državni sekretar na Ministrstvu za okolje in prostor, Robert Rožac. Poudaril je, da je nova strategija EU za biotsko raznovrstnost osrednji del načrta za oživitev EU v času okrevanja po pandemiji novega koronavirusa. Ključna bo za krepitev odpornosti na prihodnje izbruhe ter zagotavljanje priložnosti za obnovo gospodarstva EU v skladu s cilji agende 2030. Gre za poziv k nujnemu ukrepanju zaradi izgube biotske raznovrstnosti, pri čemer izpostavlja pet glavnih dejavnikov in sicer spremembe v rabi kopenskih in morskih ekosistemov, čezmerno izboljšanje naravnih virov, podnebne spremembe, onesnaževanje in invazivne tujerodne vrste. Strategija predlaga štiri sklope soočenja s temi dejavniki, to so zavarovanje narave, obnova narave, omogočitev preobrazbenih sprememb družbe in ambiciozno globalno agendo, kar smo slišali tudi zdaj v tem uvodu njegovem. </font><br/>
<font size="4">	Brez razprave je odbor v skladu z 2. odstavkom 154.H člena Poslovnika Državnega zbora sprejel naslednje mnenje in sicer Odbor za infrastrukturo, okolje in prostor podpira predlog stališča Republike Slovenije do sporočila komisije Evropskemu parlamentu Sveta, Evropskemu ekonomsko socialnem odboru in Odboru regij Strategija EU za biotsko raznovrstnost do leta 2030 – Vračanje narave v naša življenja, ki ga je torej predložila Vlada in predlaga Odboru za zadeve Evropske unije, da predlog stališča sprejme. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Doblekarju za to predstavitev.</font><br/>
<font size="4">	Na 46. seji 8. septembra je gradivo k 3., 4. in 5. točki obravnavala tudi komisija Državnega sveta za mednarodne odnose in evropske zadeve ter sprejela mnenje, ki smo jih prejeli za predstavitev mnenja komisije Državnega sveta. </font><br/>
<font size="4">	Naprošam gospoda Vnučeca.</font><br/>
<br/>
<font size="4">	</font><b><font size="4">BOGOMIR VNUČEC: </font></b><font size="4">Hvala za besedo predsedujoči. Spoštovani!</font><br/>
<font size="4">	Komisija za mednarodne odnose in evropske zadeve podpira predlog stališča Republike Slovenije do tega naslova. Bi pa omenil, da člani komisije pozorno spremljamo procese, vezane na stanje biotske raznovrstnosti v Sloveniji. Zagovarjamo dosledno upoštevanje, nacionalnih posebnosti ter pri določanju konkretnejših obvez za države članice. Izpostavili bi, da je med težje dosegljivimi konkretnimi cilji na področju kmetijstva do leta 2030 k zmanjševanju skupne uporabe fitofarmacevtskih sredstev za 50 odstotkov. </font><br/>
<font size="4">	Delovanje k smeri postavljenega cilja bi bilo potrebno spodbujati z ekološkim kmetovanjem in praksami, ki spodbujajo biotsko raznovrstnost.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala gospodu Vnučecu za dano predstavitev.</font><br/>
<font size="4">	Prvi se je k razpravi javil dr. Trček.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> / izklopljen mikrofon/ Ja, hvala lepa za besedo, saj iz tega kar je poročevalec Državnega sveta na kratko povedal. Izključit se mora.</font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Pardon. </font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala za besedo.</font><br/>
<font size="4">	Saj kar nekako v tem zadnjem stavku Državnega sveta poročevalec lepo povedal, da tišči tudi rešitev rebusa, če se tako izrazim. A veste, saj mi na deklarativni ravni smo bolj zeleni od solate pa tiste znane pesmi od Lorce, na izvedbeni ravni pa zgodbe šepajo. Ta strategija ima vrsto nekih konkretnih zavez, ki jih je povedal tako državni sekretar, kot poročevalec odbora za infra et cetera. </font><br/>
<font size="4">	Zdaj v praksi a veste, pa nam če že gledamo recimo TNP, nam že šepa in se pol prej ukvarjamo s tem a bo glavni sedež na bohinjskem koncu ali pa na kakem drugem, kar je seveda čisto legitimno vprašanje. </font><br/>
<br/>
<b><font size="4">10. TRAK: (ŠZ) – 10.05</font></b><br/>
<br/>
<font size="4">	(nadaljevanje) Mi imamo dobro tretjino zavarovanega ozemlja. O tej strategiji se tudi govori o tem, da je bilo desetina strogo zavarovanega, nekako če sem prav razbral vladni predlog gre v smeri, da v Sloveniji ni neke potrebe po tem. </font><br/>
<font size="4">Mi imamo okvirno, koliko 2,3; 2,2 ozemlja pod tem strogim varovanje. In tukaj zapnemo na dveh zadevah. Ena je seveda moja ljuba beseda penezi, ne, kako bomo to financirali. Zdaj, če hočemo mi imeti zeleno Evropo, bomo morali imeti tudi v tej globalni bitki neke, bom rekel vhodne davke, da v Evropi ne bo mogel prihajati, če uporabim ljudsko besedo klump. Druga zgodba je seveda, da v teh okoljih živijo neki ljudje, ki jim moramo omogočiti, da tam dostojno živijo in preživijo, ne jim pa samo nalagati neke obveze.</font><br/>
<font size="4">Skratka se mi zdi, da se prepogostokrat in če rečem in v Bruslju in nacionalnih ravnem pozablja na to. Veste mi imamo že s to naturo v bistvu nekaj težav, ker je ne premislimo. Ali se nam recimo, zdaj mi je evo, kakšen primer bi vam navedel. Pojavijo se bobri, kar je super, kar je fino, sočasno pa nekdo ne educira kmetovalce kako skupaj živeti. In potem imamo, kaj smo imeli neko zgodbo na dolenjskem, ko vzame nek gospod, kanister bencina ali nafte pa polije pa zažge bobrišče. Zelo takšen nazoren primer. </font><br/>
<font size="4">Zdaj, seveda dve vprašanji za realizacijo te ambiciozne strategije, kje bomo našli sredstva, ne. Sedanja predsednica Evropske komisije, je z zeleno zastavo že v samem štartu zelo izpostavila, ampak ti neki odgovori so še vedno šele v / nerazumljivo/ če se tako izrazim. In drugo vprašanje, zakaj menimo, menite, da ni potrebe po strogem varovanju desetine ozemlja Republike Slovenije, izhajajoč iz te strategije. </font><br/>
<font size="4">Hvala. </font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala dr. Trčku.</font><br/>
<font size="4">Naslednja ima besedo gospa poslanka Tomić Violeta, k besedi se je pa javil tudi magister Rajh.</font><br/>
<br/>
<b><font size="4">VIOLETA TOMIĆ (PS Levica):</font></b><font size="4"> Najlepša hvala za besedo, predsednik.</font><br/>
<font size="4">Ja, navezala bi se, da bi naj zmanjšali fito farmacevtska sredstva za 50 %. Vemo, da pri nas glifosat še vedno in proizvaja in uporablja, kar je nedopustno za biotsko raznolikost in tudi bilo bi modro za neprofesionalno rabo ga popolnoma prepovedati, kajti ob železnicah, ob avtocestah se to zliva v kar velikih količinah. In tukaj so potem na udaru živa bitja, da ne rečem izumiranje čebel in ko bomo ob opraševalce, bomo tudi ob vso hrano. </font><br/>
<font size="4">Zdaj, Evropska komisija je podala Evropskemu parlamentu, zelo bi rekla dobronameren European / nerazumljivo/ ki ga je 14. marca Evropski parlament obravnaval. In zdaj bistveno je, da bi emisije v skladu s Pariškim sporazumom, prišli do nultih izpustov do leta 2050, da bi postali klimatsko nevtralni, kar pa nam v bistvu slabo kaže, kajti nimamo nek skupne strategije. Tukaj je potrebna popolna solidarnost vseh držav in tudi sodelovanje. Sedaj Evropska komisija naj bi temu namenila 25 % budžeta, ker se zavedamo, kako se naša klima spreminja in kako je to nevarno pravzaprav za preživetje človeštva. </font><br/>
<font size="4">Nekatere države pač mislijo, da je to preveč 25 % in si celo želijo zmanjšanje, vendar mislimo, vsaj mi v Levici mislimo, da je treba ta sredstva celo še povečati. Zdaj ta novi zakon obravnavajo od 14. marca naprej v Evropskem parlamentu po  </font><br/>
<br/>
<b><font size="4">11. TRAK: (ŠZ) – 10.10</font></b><br/>
<br/>
<font size="4">	(nadaljevanje) odborih. Se pravi, posebej ga obravnava kmetijstvo, infrastruktura, promet in tako naprej. Skratka, če želimo ohraniti biotsko raznolikost, raznovrstnost, moramo čisto resno vzeti klimatske spremembe in tudi nedopusten izpust toplogrednih plinov, ki pa je povzročen med drugim tudi z našimi napačnimi strategijami glede transatlantskih trait agreement. </font><br/>
<font size="4">	Kajti, če recimo mi z Brazilijo podpišemo nek trgovinski dogovor in oni zaradi tega zažgejo cel deževni amazonski gozd, ki so pljuča planeta, potem nismo naredili ničesar. Skratka, Evropa kot kontinent, ki bi rad bil nekako osveščen in v skladu s Pariškim sporazumom brez teh emisij, mora pogoje postaviti tudi svojim drugim kontinentom s katerimi trguje, drugače nismo dosegli nič. Je pa seveda Evropa lahko tukaj vodilna in tudi vzor drugim in tudi s postavljanjem pogojem, s pod kakšnimi pogoji bo trgovala z drugimi kontinenti lahko naredi ogromne spremembe na celem svetu.</font><br/>
<font size="4">	Tako, da hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala poslanki Tomić.</font><br/>
<font size="4">Besedo ima mag. Rajh.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa za besedo. </font><br/>
<font size="4">Rad bi se navezal na razpravo kolega doktor Trčka, ki je v bistvu izpostavil pomen denarja in kdo bo plačal zeleni preboj, prehod, transformacijo. Karkoli želimo Evropska unija je povedala, da bo obdavčila izpuste toplogrednih plinov in v Sloveniji imamo kar zelo energetsko intenzivno industrijo, od jeklarske industrije, železarn, v Jesenicah, Štorah imamo / nerazumljivo/ v Kidričevem, imamo premogovnik Velenje. In to so vse zadeve, ki so energetsko intenzivne in obdavčitev, huda, velika obdavčitev emisij toplogrednih plinov in energetsko intenzivne industrije lahko seveda ogrozi številna delovna mesta.</font><br/>
<font size="4">	In ravno v bistvu na to moramo biti zelo pozorni. Tu bi rad izpostavil v bistvu sklad za pravičen podnebni prehod v znesku 90 milijonov evrov, ki ga je izpogajala prejšnja ministrica za kohezijo, doktor Angelika Mlinar. Rad bi pa izpostavil ene zgodovinske težave, ki smo jih v Sloveniji imeli. Spomnimo se rudnik Trbovlje, Hrastnik se je zapiral že od leta 2000 dalje in še zdaj niso zadeve končane. </font><br/>
<font size="4">	Hkrati se je pa leta 2012 razpravljalo na tistem območju o odprtju rudnika Brnica. In to v bistvu ena zgodovina nas zelo uči, kaj se zgodi, če ena politika dela drugo, druga pa drugo. Torej, da sta si dve politiki v nasprotju. In tu bom jaz zelo kritičen do tamkajšnje lokalne politike, ki je namesto, da bi podpirala prehod v nove tehnologije in v preobrazbo regije, je nekako vztrajal eminirala vladne, torej državne načrte za prestrukturiranje regije.</font><br/>
<font size="4">	Danes regije kljub temu, da smo takrat vanjo vložili milijarde tolarjev ni prestrukturirana. In to se nam v prihodnosti ne sme ponoviti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.</font><br/>
<font size="4">Zaključujem z razpravo. Na glasovanje dajem predlog stališča Republike Slovenije do sporočila komisije, ki se glasi. Republika Slovenija je pozdravila sporočilo komisije strategije EU, za biotsko raznovrstnost do leta 2030, vrnimo naravo v naše življenje in ambiciozne cilje in zaveze, ki jih je komisija predstavila v navedeni strategiji na podlagi evropskega zelenega dogovora. Strategijo lahko v luči okrevanja po pandemiji covid-19 pomembno prispeva k varstvu tako narave kot zdravja ljudi.</font><br/>
<br/>
<b><font size="4">12. TRAK: (DAG) – 10.15</font></b><br/>
<br/>
<b><font size="4">	</font></b><font size="4">(nadaljevanje) Načrtovane aktivnosti lahko znatno doprinesejo h gospodarskim in socialnim koristim lokalnih skupnosti in ustvarjanju trajnostnih delovnih mest, vzdržnih rasti in trajnostnemu razvoju. Slovenija, z biotsko raznovrstnostjo bogata država, pozdravlja zastavljene cilje, s katerimi bo v EU lahko z zgledom vodilna v mednarodni skupnosti na področju biotske raznovrstnosti. Obenem Slovenija opozarja, da je treba zagotoviti dober proces usklajevanja na vseh ravneh, da bodo cilji uresničljivi in skladni s celotno strategijo gospodarske rasti Evropske unije. Pri tem bo pomemben vidik zagotovitev zadostnih finančnih sredstev za doseganje ciljev na nacionalni ravni. Pozdravljamo vse ključne aktivnosti za dosego zavez na področjih varovanja narave, obnove narave, preobrazbenih sprememb in novega globalnega programa za biotsko raznovrstnost.« </font><br/>
<font size="4">	Preden glasujemo vas obveščam, da imamo še eno pooblastilo, in sicer poslanka Iva Dimic nadomešča poslanca Černigoja. Glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto. </font><br/>
<br/>
<font size="4">	Zaključujemo 3. točko dnevnega reda. </font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE SVETA O SPREMEMBI UREDBE ES-168/2007 O USTANOVITVI AGENCIJE EVROPSKE UNIJE ZA TEMELJNE PRAVICE. </font></b><br/>
<b><font size="4">	</font></b><font size="4">Gradivo smo prejeli od Vlade 27. avgusta 2020 na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. Skrajni rok za njegovo obravnavo v Državnem zboru je danes. </font><br/>
<font size="4">	Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za pravosodje kot matičnemu delovnemu telesu; slednji ga je obravnaval na 18. seji, 3. septembra 2020, in sprejel mnenje, ki smo ga prejeli. </font><br/>
<font size="4">	Prosim državnega sekretarja, gospoda Matica Zupana, da nam predstavi predlog uredbe in zlasti predlog stališča Republike Slovenije. Izvolite. </font><br/>
<br/>
<font size="4">	</font><b><font size="4">MATIC ZUPAN: </font></b><font size="4">Hvala za besedo. Bom zelo kratek; vidim, da danes obravnavate še rebalans proračuna.</font><br/>
<font size="4">	V tem predlogu stališča Republike Slovenije, če bo sprejeto, seveda, Slovenija podpira Predlog spremembe Uredbe o ustanovitvi Agencije Evropske unije za temeljne pravice, ki je bila ustanovljena leta 2007 s sedežem na Dunaju. Ta predlog spremembe uredbe v bistvu prinaša dve ključni spremembi. Ena je ta, da bo v področje dejavnosti agencije zdaj vključeno tematsko področje policijskega sodelovanja in pravosodnega sodelovanja v kazenskih zadevah, to je tako imenovani nekdanji tretji steber Evropske unije, če se spomnite. To je sicer neposredno pravna posledica že uveljavitve Lizbonske pogodbe, ampak se zdaj ubeseduje še v sami uredbi. Druga sprememba je pa namenjena izboljšanju upravljanja agencije, in sicer prinaša uskladitev te uredbe s skupnim pristopom za decentraliziranje agencije. To je pristop iz leta 2012, ko je EU ugotovila, da ima okoli 30 agencij z zelo različnimi organizacijskimi shemami in mogoče tudi, bi rekel, poslanstvi, ki se malo prekrivajo. V tem delu uredba predvsem spreminja določeno delovanje upravnega in izvršilnega odbora agencije, samega direktorja, znanstvenega odbora, na koncu pa tudi določa, da mora komisija na vsakih pet let naročiti vrednotenje agencije, ali ta še izpolnjuje svoje temeljno poslanstvo in naloge. </font><br/>
<font size="4">	V predlogu stališča je izpostavljeno določeno obžalovanje, in sicer, po spremembi te uredbe Svet EU ne bi imel več pristojnosti sprejemati večletni programski okvir za agencijo,  ker bo to zdaj poverjeno upravnemu odboru agencije. </font><br/>
<font size="4">	Toliko. Hvala za besedo. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju, gospodu Maticu Zupanu za predstavitev stališča Republike Slovenije.</font><br/>
<font size="4">	Za predstavitev mnenja Državnega sveta prosim predsednika, gospoda Vnučca.</font><br/>
<br/>
<font size="4">	</font><b><font size="4">BOGOMIR VNUČEC: </font></b><font size="4">Hvala, predsedujoči.</font><br/>
<font size="4">	Spoštovani!</font><br/>
<font size="4">	</font><br/>
<b><font size="4">13. TRAK: (DAG) – 10.20</font></b><br/>
<br/>
<b><font size="4">	</font></b><font size="4">(nadaljevanje) Komisija pozdravlja prizadevanja za izboljšanje upravljanja in povečanje učinkovitosti ter boljše izvajanje nalog agencije, ki se nanašajo na temeljne pravice. Zato podpiramo predlog stališča Republike Slovenije do Predloga uredbe Sveta o spremembi Uredbe o ustanovitvi Agencije Evropske unije za temeljne pravice. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala gospodu Vnučcu.</font><br/>
<font size="4">	Dr. Trček, beseda je vaša. </font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo.</font><br/>
<font size="4">	Glejte, zelo na kratko. Mi pač živimo nek »zeitgeist«, ko se v določenih družbah na določenih področjih problematizira nekaj, kar naj bi bile temeljne pravice. Če zdaj hoče neka agencija ustrezno delovati, potrebuje tudi neko avtonomijo in odgovornost. In v tej luči malce ne razumem v tem predlogu obžalovanja odvzete možnosti vplivanja na določitev prioritet. Ve se, kaj so temeljne pravice, ve se, kaj je naloga komisije. Ker tako, kot je zapisano, se lahko da brati tudi »obžalujemo, da pač gremi predsednikov vlad, ko ne bodo zadovoljni z delom komisije, če bo le-ta upravičeno opozarjala na kršenje temeljnih pravic, ne bodo mogli na nek način vsebinsko usmerjati ali penalizirati komisije.« Zato me zanima, zakaj v bistvu Vlada Republike Slovenije želi vplivati na programske prioritete agencije in katere so tiste programske prioritete, ki bi jih Vlada Republike Slovenije želela, pa jih agencija v svoj delovni program ni ali ne bo vključevala, ker to bi bil edini logični sklep tega obžalovanja. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala, dr. Trček.</font><br/>
<font size="4">	Prosim državnega sekretarja za odgovor.</font><br/>
<br/>
<font size="4">	</font><b><font size="4">MATIC ZUPAN: </font></b><font size="4">Hvala za besedo.</font><br/>
<font size="4">	Vprašanje je zelo na mestu. Če boste podrobno brali gradivo, temu obžalovanju ni ne vem kakšna teža namenjena. Gre pa za to, da je to malce vzajemno s tem, da se zdaj tudi tematsko področje policijskega sodelovanja in pravosodnega sodelovanja v kazenskih zadevah eksplicitno opredeljuje med področja dejavnosti agencije, ker bo lahko zdaj tudi samoiniciativno delovala. Nikakor ni naša želja vplivati na delo same komisije. In tudi kakor mi razumemo ta skupni pristop, v pomembnem delu krepi avtonomijo agencije, tudi znotraj nje. Gre samo za to, tisto možnost, ki je bila do zdaj dana, se pravi, če povem po domače, države zdaj vplivajo, s tem ko postavljajo programski okvir, in te možnosti zdaj pač več ne bo. Gre samo za tisto željo, da imaš mogoče možnost kakšne dodatne iniciative, nikakor pa ne za to, da bi vplival na delo tako pomembne agencije, kot je Agencija EU za temeljne pravice. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala državnemu sekretarju za odgovor.</font><br/>
<font size="4">	Prijavljenih k razpravi ni več, zato dajem na glasovanje predlog stališča Republike Slovenije do predloga uredbe, ki se glasi: »Republika Slovenija podpira Predlog uredbe Sveta o spremembi Uredbe ES-168/2007 o ustanovitvi Agencije EU za temeljne pravice, ki prinaša usklajenost Uredbe številka 168/2007 s skupnim pristopom za decentraliziranje agencije z namenom izboljšati upravljanje in povečati učinkovitost ter uspešnost Agencije Evropske unije za temeljne pravice. Predlog vsebuje tudi izrecno pojasnilo, da po začetku veljavnosti Lizbonske pogodbe agencija deluje na področju prava Unije. Republika Slovenija še posebej pozdravlja, da se s predlogom v  okviru dejavnosti agencije vključujejo policijsko in pravosodno sodelovanje v kazenskih zadevah, za kar se je zavzemala že v preteklosti ob sprejemanju večletnega okvira za agencijo za obdobje 2018-2022. Ne glede na splošno podporo predlogu Republika Slovenija obžaluje, da je s črtanjem določb o večletnem okviru iz obstoječega 5. člena uredbe Svetu odvzeta možnost vplivanja na določitev vsebinskih prioritet agencije. Republika Slovenija si bo zato prizadevala, da bi Svet oziroma delovna skupina za temeljne pravice, državljanske pravice in prost pretok oseb pri določanju programskih prioritet vendarle bila vključena v sam postopek.« </font><br/>
<font size="4">	</font><br/>
<b><font size="4">14. TRAK: (DAG) – 10.25</font></b><br/>
<br/>
<b><font size="4">	</font></b><font size="4">(nadaljevanje) Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)	</font><br/>
<font size="4">	Ugotavljam, da je stališče sprejeto.</font><br/>
<font size="4">	</font><br/>
<font size="4">	Zaključujemo 4. točko dnevnega reda.</font><br/>
<br/>
<font size="4">	Prehajamo na </font><b><font size="4">5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI DIREKTIVE 2011/16-EU O UPRAVNEM SODELOVANJU NA PODROČJU OBDAVČENJA.</font></b><br/>
<b><font size="4">	</font></b><font size="4">Gradivo smo prejeli od Vlade 27. aprila 2020 na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. Skrajni rok za njegovo obravnavo v Državnem zboru je danes. </font><br/>
<font size="4">	Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu; slednji ga je obravnaval na svoji 24. seji, 8. septembra 2020, in sprejel mnenje, ki smo ga prejeli. </font><br/>
<font size="4">	Prosim državnega sekretarja Ministrstva za finance mag. Petra Ješovnika, da nam predstavi predlog direktive in zlasti predlog stališča Republike Slovenije.</font><br/>
<br/>
<font size="4">	</font><b><font size="4">MAG. PETER JEŠOVNIK: </font></b><font size="4">Hvala za besedo, spoštovani predsednik.</font><br/>
<font size="4">	Spoštovane poslanke in spoštovani poslanci!</font><br/>
<font size="4">	Pred nami je predlog stališča Republike Slovenije do Predloga direktive Sveta o spremembi Direktive 2016/16 o upravnem sodelovanju na področju obdavčevanja. V stališču je zapisano, da Slovenija prepozna razloge in podpira cilje, ki izhajajo iz Predloga direktive Sveta o spremembi Direktive Sveta 2011/16 na področju obdavčevanja. Republika Slovenija bo podpirala takšne rešitve in ukrepe, ki bodo zagotavljali, da se tako obseg kot vrsta in struktura podatkov, ki bodo predmet avtomatične izmenjave, uskladi z OECD modelom pravila poročanja za digitalne platforme, ki ne bodo povzročale prekomernega administrativnega bremena tako za davčne zavezance kot davčne administracije. Republika Slovenija si bo prizadevala za določitev primernega oziroma razumnega roka za uskladitev notranje zakonodaje z direktivo. Predlog direktive je del ukrepov za pravično in enostavno obdavčitev, ki je eden glavnih temeljev evropskega socialnega in tržnega gospodarstva in eden ključnih stebrov zaveze Evropske komisije 2019-2024. S predlogom direktive se podrobneje ureja in spreminja veljavni obseg izmenjave informacij, uvaja dodatne oblike upravnega sodelovanja ter razširja področje uporabe obvezne avtomatične izmenjave informacij na nekatere specifične informacije, ki jih poročajo operaterji digitalnih platform. Predlog direktive tako med kategorije prihodkov, za katere velja obvezna avtomatična izmenjava informacij med državami članicami dodaja licenčnine ter uvaja obvezno sporočanje davčne številke države rezidenstva prejemnika dohodka. S predlogom direktive se operaterjem platform nalaga obveznost zbiranja in preverjanja informacij v skladu s postopki dolžne skrbnosti in poročanje informacij o prodajalcih, ki uporabljajo njihovo platformo za prodajo svojega blaga ali storitev Finančni upravi Republike Slovenije. Hkrati pa se davčnim administracijam določa obveznost sporočanja teh informacij pristojnemu organu države članice. Prve informacije se bodo poročale do konca februarja 2024. Veljavnost direktive je predvidena na 20. dan po objavi v Uradnem listu Evropske unije, uporabljala pa naj bi se v vseh državah članicah od 1. januarja 2022.«</font><br/>
<font size="4">	Spoštovani predsedujoči, spoštovane poslanke in poslanci! Vlada Republike Slovenije meni, da bo predmetna direktiva pripomogla k pravični obdavčitvi in povečanju davčne preglednosti. Pri njeni obravnavi bo Slovenija delovala v okviru prej navedenega stališča, zato Vlada Republike Slovenije predlaga, da predlog stališča podprete.</font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Ješovniku za predstavitev stališča.</font><br/>
<font size="4">	Za predstavitev mnenja matičnega delovnega telesa prosim gospoda poslanca Jureta Ferjana.</font><br/>
<br/>
<font size="4">	</font><b><font size="4">JURE FERJAN (PS SDS): </font></b><font size="4">Gospod predsednik, hvala za besedo.</font><br/>
<font size="4">	Odbor za finance je na svoji 24. seji, 8. septembra 2020, kot matično delovno telo obravnaval in brez razprave v skladu z drugim odstavkom 154.h člena Poslovnika Državnega zbora sprejel naslednje mnenje: »Odbor za finance podpira Predlog stališča Republike Slovenije do Predloga direktive Sveta o spremembi Direktive 2011/16-EU o upravnem sodelovanju na področju obdavčevanja, ki ga je predložila Vlada Republike Slovenije, in predlaga Odboru za zadeve Evropske unije, da predlog stališča sprejme.« </font><br/>
<font size="4">	</font><br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala kolegu Ferjanu za predstavitev mnenja matičnega delovnega telesa.</font><br/>
<font size="4">	Besedo dajem predstavniku Komisije Državnega sveta, gospodu Vnučcu.</font><br/>
<br/>
<font size="4">	</font><b><font size="4">BOGOMIR VNUČEC: </font></b><font size="4">Hvala za besedo.</font><br/>
<font size="4">	Člani komisije podpiramo razširitev področja uporabe avtomatične izmenjave </font><br/>
<br/>
<b><font size="4">15. TRAK: (TB) – 10.30</font></b><br/>
<br/>
<font size="4">	(nadaljevanje) informacij, v zvezi z informacijami, ki jih sporočajo operaterji digitalnih platform. Ob tem je bil izražen dvom, da veljavni obseg informacij, ki se sporočajo in izmenjujejo, ne omogoča pravilne in popolne ocene dolgovanih davkov. Izraženo je bilo opozorilo, da zaradi značilnosti gospodarstva digitalnih platform državam članicam, posledično nastaja škoda zaradi neprijavljenih prihodkov in izgube davčnih prihodkov in izpolnjevanja davčnih obveznosti zaradi tega ni optimalno, ocene vrednosti neprijavljenih davkov pa ni mogoče točno podati. Davčne uprave držav članic nimajo dovolj informacij za pravilno in popolno oceno in nadzor bruto dohodka, zasluženega v njihovi državi iz komercialnih dejavnosti, ki se izvajajo s posredovanjem digitalnih platform.</font><br/>
<font size="4">Zato so dobrodošla prizadevanja za izboljšanje veljavnih pravil na ravni Evropske unije, ki bodo državam članicam omogočila, da pridobijo celotni sklop informacij o prihodku, zasluženem prek digitalne platforme in zato podpiramo Predlog stališča Republike Slovenije do Predlagane direktive Sveta o spremembi Direktive o upravnem sodelovanju na področju obdavčevanja.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala, gospodu Vnučcu za predstavitev mnenja.</font><br/>
<font size="4">	Glede na to, da interesa k razpravi ni, bomo začeli z glasovanjem in sicer, na glasovanje dajem Predlog stališča Republike Slovenije do Predloga direktive, ki se glasi: »Republika Slovenija prepozna razloge in podpira cilje, ki izhajajo iz Predloga direktive Sveta o spremembi Direktive sveta 2011/16/EU na področju obdavčenja. Republika Slovenija bo podpirala takšne rešitve in ukrepe, ki bodo zagotavljali, da se tako obseg, kot vrsta in struktura podatkov, ki bodo predmet avtomatične izmenjane, uskladi z OECD modelom pravil poročanja za digitalne platforme in ne bodo povzročale prekomernega administrativnega bremena, tako za davčne zavezance, kot davčno administracijo. Republika Slovenija si bo prizadevala za določitev primernega oziroma razumnega roka za uskladitev notranje zakonodaje z direktivo.« Glasujemo.</font><br/>
<font size="4">	Kdo je za? (13 članov.) Kdo je proti? (Nihče.)</font><br/>
<font size="4">	Ugotavljam, da je stališče Republike Slovenije sprejeto.</font><br/>
<br/>
<font size="4">	Končujemo 5. točko dnevnega reda.</font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA - PREDLOG REBALANSA PRORAČUNA REPUBLIKE SLOVENIJE ZA LETO 2020.</font></b><br/>
<font size="4">	Gradivo z dne 31. avgusta je objavljeno na spletnih straneh Državnega zbora. Predlog rebalansa proračuna Republike Slovenije za leto 2020 je v obravnavo predložila Vlada Republike Slovenije. Predlog rebalansa bomo obravnavali na podlagi 166. člena Poslovnika Državnega zbora in sicer kot zainteresirano delovno telo, z vidika svojih pristojnosti, kar pomeni, da bomo obravnavali le tisti del, ki se nanaša na Službo Vlade Republike Slovenije za razvoj in evropsko kohezijsko politiko, ter na Ministrstvo za zunanje zadeve.</font><br/>
<font size="4">	Amandmaji niso vloženi k temu, tako da, jaz zdaj naprošam državno sekretarko, na Ministrstvu brez resorja, pristojnega za razvoj in evropsko kohezijsko politiko, mag. Moniko Kirbiš Rojs, da nam predstavi Predlog rebalansa proračuna Republike Slovenije za leto 2020m, v delu, ki se nanaša na delovno področje Službe Vlade Republike Slovenije za razvoj in evropsko kohezijsko politiko oziroma na izvajanje evropske kohezijske politike v Sloveniji v letu 2020.</font><br/>
<br/>
<b><font size="4">MAG. MONIKA KIRBIŠ ROJS:</font></b><font size="4"> Lepo pozdravljeni,</font><br/>
<font size="4">Kot veste, Služba vlade za razvoj in evropsko kohezijsko politiko, pač, služba brez listnice. Zaradi tega tudi naš obseg sredstev, kot službe, ni izjemno velik. Zdaj, kar se tiče integralnih sredstev v službi v bistvu ne zmanjšujemo našega dela proračuna, tako da so pravice porabe enake veljavnemu proračunu, se pa čez celo leto obnašamo skrajno varčno, tako da smo v bistvu materialne stroške in pa stroške dela zmanjšali.</font><br/>
<font size="4">Potem, če grem na cilj 2, to je tako imenovano evropsko teritorialno sodelovanje.</font><br/>
<br/>
<b><font size="4">16. TRAK. (ŠZ) – 10.35</font></b><br/>
<br/>
<font size="4">	(nadaljevanje) To je eden izmed dveh vsebinskih ciljev, ki jih pokrivamo. Tukaj dejansko planiramo sredstva za razpise in pa za projekte, ker dejansko tudi smo tisti, ki objavljamo razpise, recimo za čezmejne programe, z Avstrijo, potem z Madžarsko in pa z Hrvaško. In te projekte potem tudi dejansko izvajamo. Je pa res, da se je večina razpisov v tem letu že zaključila. </font><br/>
<font size="4">	Edino kar smo na cilju dva znižali, so v bistvu sredstva za tako imenovani norveški mehanizem v višini 4 milijone evrov. To pa zaradi tega, ker bo razpis objavljen v decembru in bomo sredstva potem potrebovali v letu 2021. kar se tiče cilja ena, so pri SVRK planirana tista sredstva, ki jih nekako mi potem po potrebi prerazporejamo na ostale resorje, ki izvajajo evropsko kohezijsko politiko. </font><br/>
<font size="4">	Za letos smo sredstva več ali manj že prerazporedili, tako da v rebalansu v bistvu nekako smo ta sredstva tudi znižali oziroma jih več ne načrtujemo. Kar se tiče celotne evropske kohezijske politike pa je za cilj ena v letu 2020 po resorjih ministerstev skupaj planiranih 565 milijonov evrov evropskih sredstev, se pravi EU del in pa še 106 milijonov lastne udeležbe. To je tudi precej več, kot je bilo sredstev počrpanih v preteklih letih, tako da zdaj je naša naloga, da apeliramo na vse resorje, da ta sredstva tudi intenzivno koristijo.</font><br/>
<font size="4">	Kar precejšen delež od omenjene vsote pa je namenjen tako imenovanih covid ukrepom. To je v bistvu pojasnilo, ki bi ga jaz na kratko za uvod podala. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Moniki Kirbiš Rojs za te uvodne besede. </font><br/>
<font size="4">Besedo predajam še gospodu Jožefu Drofeniku, Ministrstvu za zunanje zadeve.</font><br/>
<br/>
<font size="4">	</font><b><font size="4">JOŽEF DROFENIK:</font></b><font size="4"> Hvala za besedo. Ja, jaz sem vršilec dolžnosti generalnega sekretarja. Torej, spoštovani predsednik, spoštovane poslanke in poslanci.</font><br/>
<font size="4">	Predlog rebalansa proračuna za leto 2020 za Ministrstvo za zunanje zadeve znaša 107 milijonov 200 tisoč 908 evrov. Predlog rebalansa za letošnje leto je za 6 milijonov 763 tisoč 962 evrov višji od sprejetega proračuna za leto 2020. Povečanje glede na sprejeti proračun so izkazana v naslednjih podprogramih.</font><br/>
<font size="4">	Na podprogramu izvajanje zunanje politike in EU zadev, v višini milijon 129 tisoč evrov, za delovanje MZZ in DKP mreže po svetu. Potem na podprogramu multilateralno sodelovanje v višini dveh milijonov 987 tisoč evrov za vezo z Republiko Slovenijo do mednarodnih organizacij. V glavnem gre za članarine. In pa na postavki razvojno sodelovanje in mednarodno pomoč, v višini 5 milijonov  133 tisoč evrov, za obveznosti plačila v evropski razvojni sklad EDF.</font><br/>
<font size="4">	Naslednja, malo manjša stvar, nova pa je sredstva za financiranje epidemije covid-19 za že realizirane stroške oziroma odhodke za stroške prevoza slovenskih državljanov v domovine zaradi epidemije, ter za plačilo dodatka javnih uslužbencem za nevarnost in posebne obremenitve, po 71. členu Zakona covid-19, v višini 423 tisoč evrov. MZZ bo v okviru predloga rebalansa za leto 2020 lahko zagotovil zadostna sredstva za stroške dela, za materialne stroške in pogodbene obveznosti ministrstva in mreže diplomatskih predstavništev in konzulatov, obveznosti do mednarodnih organizacij, ter za investicije.</font><br/>
<font size="4">	Vključeni so tudi stroški za odprtje DKP Dublin oziroma veleposlaništvo v Dublinu, na Irskem, skladno z odločitvijo vlade letos in pa odločitvijo OZP še v lanskem letu. </font><br/>
<br/>
<b><font size="4">17. TRAK: (TB) – 10.40</font></b><br/>
<br/>
<font size="4">	(nadaljevanje) Znižanja glede na sprejetje proračuna so izkazana predvsem na programih v kulturi in medijih in sicer za 39 tisoč in pa gospodarska diplomacija za 192 tisoč evrov, in sicer, zaradi, iz razloga, da bodo zaradi epidemije Covid-19 aktivnosti izvedene v manjšem obsegu, kot je načrtovano v sprejetem proračunu oziroma, to pravzaprav že je dejstvo do sedaj, glede na porabo in pa, manjše zmanjšanje je tudi na podprogramu za predsedovanje Sveta EU, predvsem zaradi zamika par mesecev, mesec, dva, tri, za napotovanje javnih uslužbencev na SPBR(?).</font><br/>
<font size="4">Toliko za uvod in smo potem pripravljeni na vprašanja in odgovore. Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Ja, hvala vam za to predstavitev.</font><br/>
<font size="4">Prvi se je k razpravi javil dr. Trček.</font><br/>
<br/>
<b><font size="4">DR. FRANC TRČEK (PS SD):</font></b><font size="4"> Ja, hvala lepa za besedo.</font><br/>
<font size="4">Imam tukaj neko majhno težavo. Zdaj, državna sekretarka iz SVRK nekako ubeseduje vse nekih večjih problemov ni. Zdaj, če gledam tako imenovano dvojko, posebni del predloga rebalansa proračuna, konto, če se tako izrazim 1541, SVRK, sprejeti proračun 2020 – 79 milijonov 744 tisoč 806 evrov, spremembe 67 milijonov 622 tisoč 583 evrov. Skratka, predlog rebalansa, nova postavka, 12 milijonov 124 tisoč 224 evrov, kar je 15,2 %, glede na sprejeti proračun 2020.</font><br/>
<font size="4">Zdaj, nekako, malo v šali bi rekel, da je služba brez listnice res ostala brez denarnice. Zdaj, če grem gledat naprej, kje se reže. Lokalna razvojna infrastruktura – dobre 4 milijone, oskrba z energijo in energetsko učinkovitostjo – slabih 5 milijonov, trajnostna mobilnost dobrih 7 pa pol milijonov, najmanj na podjetništvu in konkurenčnosti – 1,7 milijona. Dobršen del današnjega dneva smo se pogovarjal, zeleno, ki ljubim, zeleno, varovanje okolja in okoljska infrastruktura – dobrih 46 milijonov in socialna varnost – dobrih 600 tisoč.</font><br/>
<font size="4">Zdaj, ne vem, verjetno je to povezano z dejstvom, da se neki projekti prolongirajo ali se med »lockdown-om« niso izvajale, ampak mi nimamo nekega predloga rebalansa proračuna za naslednje leto, kajne, že tako imamo težave s črpanjem, že, evo, sedmo leto že o tem se pogovarjamo tukaj, težim pod tretjo vlado že in kaj zdaj to pomeni, ali se bo črpanje še dodatno upočasnilo, kajne? Ali veste, ker to, da je bil nek »lockdown«, to, da smo se za dobra 2 meseca zaklenil, ne more bit izgovor za taka drastična rezanja, zlasti na nekih postavkah, ki sem jih navedel, ki so še kako pomembna in za neko kvaliteto življenja v lokalni skupnosti in v bistvu za to, da ne sprejemamo tukaj neke strategije, neka stališča, pozdravljamo, čestitamo, v bistvu pa potem na izvedbeni ravni s figo v žepu. Tu bi rad dejansko neka pojasnila. Zdaj to, ali veste, ali jaz, mojim otrokom dam 10 evrov, državna sekretarka, saj sva iz istih koncev, da greva k Lastovki na sladoled, ali jim dam evro pa pol, je verjetno neka bistvena razlika.</font><br/>
<font size="4">Zdaj, kar zadeva zunanje ministrstvo. Ali veste, ko sem poslušal to zmanjšanje sredstev na gospodarski diplomaciji, se spomnim, da mi je pred leti, v neki naši pomembni gospodarski partnerici, dejansko, ataše, če se tako izrazim, zadolžen za to »jamrovko«, kako malo penez ima na reprezentanci. Pa ne zaradi tega, da bi tam razsipaval z denarjem, ampak če hoče</font><br/>
<br/>
<b><font size="4">18. TRAK: (DAG) – 10.45</font></b><br/>
<br/>
<b><font size="4">	</font></b><font size="4">(nadaljevanje) pač nek dogodek organizirati, mora skoraj roditi za narezek pa tistih par penin, če se tako izrazim. In mi je tudi rekel: »Ja, veste, saj smo se trudili, delamo, ampak nas Čehi, Slovaki… » in potem mi je naštel še kar nekaj držav, »izdatno prehitevajo že skoraj zadnje desetletje.« (Konec citata.) In zdaj logika naravoslovno matematičnega tehnika, kar izvorno sem, verjetno neko izvozno gospodarstvo po »lockdownu«, bi pričakoval, da bo več napora vlagalo v gospodarsko diplomacijo in da se na tej postavki ti penezi, ki jih itak nikoli ne bo dovolj, pa so relativno skromni, ne režejo. Naj se reže kje drugje. Ne vem, edini predstavnik Državnega zbora sem bil na zadnjem velikem COSAC, Finci so rekli, ma, ne bomo zapravljali denarja za tista darila poslancem, gor in dol, in udeležencem, pa kak lonček manj domov prineseš, je tudi žena vesela, če se tako izrazim, pa naj gredo ti penezi za neke bolj potrebne namene. V tej luči se mi zdi nekako škandalozno, da se reže na gospodarski diplomaciji. </font><br/>
<font size="4">	Upam, da mi bosta tako sekretarka kot predstavnik Mladike razjasnila te dileme. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala dr. Trčku.</font><br/>
<font size="4">	K besede se je javil še mag. Rajh. Predlagam, da dobi besedo še mag. Rajh in bom potem dal besedo predstavnikom Vlade.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa.</font><br/>
<font size="4">	Vsak proračun je odraz in slika obstoječe Vlade. In v SAB se zavedamo, da mora država v krizi pomagati ljudem, zato tudi nismo kritični do zadolžitve v znesku 4,2 milijarde evrov, saj je ta namenjena prav ljudem. Ne razumemo pa, zakaj se manjšajo kohezijska sredstva, in to za skoraj 70 milijonov, torej, z 79 milijonov evrov na 67 milijonov evrov, in to na postavkah, ki so za nas zelo pomembne, torej viri energije, energetska učinkovitost, za skoraj 5 milijonov. Vemo, da je energetska učinkovitost eden ključnih okoljskih ciljev in ukrepov za varčevanje. Torej, prihranek je največ, kar lahko človek naredi, da varuje okolje in tudi svojo denarnico. Potem promet in prometna infrastruktura. To so tudi vlaganja v infrastrukturo, pri katerih lahko delujejo in sodelujejo domača podjetja in podpirajo gospodarsko aktivnost. Potem pa zelo velika postavka v znesku 41, skoraj 42 milijonov evrov, trajnostna raba voda in upravljanje z vodami, in to kot da v Sloveniji ne bi imeli poplav, kot da ne bi bilo težav z oskrbo s pitno vodo. </font><br/>
<font size="4">	In ti ukrepi se dogajajo kljub temu, da se bo javni dolg s 66 % zvišal na 82,4 % in da bo dejansko proračunski primanjkljaj znašal 9,3 % bruto domačega proizvoda oziroma bistveno bolj razumljivo povedano, od julija dalje živimo Slovenci na kredo, torej v bistvu z začetkom julija meseca je porabljen ves proračunski denar, zmanjšujejo se pa sredstva za razvoj in investicije. Mi do zadolževanja nismo kritični, če to pomeni, da bo zadolževanje generiralo gospodarsko rast in aktivnost. Spomnimo se, leta 2013, ko je v Sloveniji bila zelo velika kriza, je stranka SDS bila zelo kritična do zadolževanja, zdaj pa, ko je na vladi, ni. Ampak od takrat dalje smo vse do te krize imeli stalno gospodarsko rast. </font><br/>
<font size="4">	</font><br/>
<b><font size="4">19. TRAK: (DAG) – 10.50</font></b><br/>
<br/>
<b><font size="4">	</font></b><font size="4">(nadaljevanje) In glede na to, da je zdaj bil »lockdown« in da je tudi SVRK imel več časa za delo, me zanima, za koliko je v bistvu pospešil črpanje kohezijskih sredstev, glede na to, da je tudi državna sekretarka prej še v drugi funkciji trdila, da je črpanje sredstev slabo, zdaj pa kar naenkrat brez težav, in to kljub temu, da se v bistvu zmanjšujejo sredstva na ključnih razvojnih postavkah.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Rajhu.</font><br/>
<font size="4">	Zdaj pa dajem besedo najprej mag. Kirbiš Rojs, potem dobi pa besedo še gospod Drofenik. </font><br/>
<br/>
<font size="4">	</font><b><font size="4">MAG. MONIKA KIRBIŠ ROJS: </font></b><font size="4">Tu gre malo za nerazumevanje, prav metodološko, zaradi tega, ker na Službi Vlade za razvoj in kohezijsko politiko, že prej sem poudarila, je planirana samo tista skupna vreča sredstev, ki se potem prerazporejajo na resorje. In zdaj v tej fazi pri pripravi rebalansa so se sredstva, glede na to, da smo septembra, planirala po resorjih. Zaradi tega smo potem to skupno vrečo pri SVRK dali na nulo in smo sredstva prerazporedili na resorje. In če greste gledat v proračun, v izpiske, že prej sem rekla, ostaja za področje kohezijske politike skupaj na voljo 670 milijonov evrov za leto 2020, planirano po resorjih. Koliko je zdaj na vsakem posameznem resorju, vidite iz tega dokumenta, se pravi, skupni znesek za kohezijo letos za črpanje je 670 milijonov evrov. Od tega 565 milijonov evrov evropski del in 106 milijonov sredstev slovenske udeležbe. Tako se dejansko ta sredstva za kohezijsko politiko ne zmanjšujejo, ampak so se samo prenesla. </font><br/>
<font size="4">	Kar se tiče črpanja, mislim, da nisem rekla, da ni težav, ker to že celo leto opozarjamo, da so težave. Kar se pa tiče številke, je pa še vedno večja predvidena, kot je bila v preteklih letih. Če gremo po letih, v letu 2014-2015 je bilo črpanje nič evrov, potem 100 milijonov evrov, potem 200 milijonov evrov, v zadnjih letih pa 300 do 400 milijonov evrov. Tako jaz mislim, če bomo uspeli letos na nivoju vseh resorjev počrpati 670 milijonov evrov, je to kar dober rezultat. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Kirbiš Rojs.</font><br/>
<font size="4">	Besedo ima gospod Drofenik.</font><br/>
<br/>
<font size="4">	</font><b><font size="4">JOŽEF DROFENIK: </font></b><font size="4">Hvala.</font><br/>
<font size="4">	Naj mi gospod predsednik in poslanci oprostijo, da spomnim, da je bistvu proračun - vendarle so to pravice. Zdaj smo pač v septembru in na postavki, torej, še vedno Ministrstvo za zunanje zadeve ima za prioriteto gospodarsko sodelovanje oziroma gospodarsko diplomacijo, aktivnosti na tem področju. Ampak zaradi covid krize je bilo teh aktivnosti, ki so povezane najbolj običajno s kakšnimi gospodarskimi delegacijami, teh izmenjav je bilo tako malo, da naši ekonomski svetovalci po tujini so tudi pravzaprav bili nekako »lockdown«, ker se uporablja ta izraz, dlje časa. Zdaj smo pač v septembru in v bistvu ničesar ne režemo, ampak samo prilagajamo to, kar je realno. Do konca leta niti ne bomo tega, če je do zdaj bilo uporabljeno za tri četrt leta skorajda, kajne, manj kot, ne vem, okoli 40 %, zdaj to ne pomeni, da mi tu kaj režemo in tudi v bodoče ne bomo, ampak je samo prilagoditev temu, kar je pač realno. To se pravi, mi trenutno pravzaprav mislimo to, kako bi rekel, intenziteto povečati. Nekaj teh delegacij se ravno začenja in bomo tudi dovolili, da se več, pravzaprav bolj intenzivno zdaj uporabijo ta sredstva, ki jih imamo na posebni postavki, kot pa običajno. Tako bi pojasnil, da tu ne gre za rezanje, ampak samo za prilagoditev. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za ta pojasnila.</font><br/>
<font size="4">	Dr. Trček.</font><br/>
<font size="4">	</font><br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala.</font><br/>
<font size="4">	No, saj me veseli, da smo razrešili to dilemo in da sem v osnovi pravilno bral. Ampak, a veste, v bistvu, ker se vseeno, koliko, že nekih </font><br/>
<br/>
<b><font size="4">20. TRAK: (ŠZ) – 10.55</font></b><br/>
<br/>
<font size="4">	(nadaljevanje) ducat let ukvarjam s to problematiko evropske kohezije, v bistvu skrbi. Mi bomo zdaj nekaj mlel proračun, rebalans, pa Hojs ali bomo, potem bomo pa imeli, kaj dobra dva meseca, če hočete tam ducat tednov, da bomo nekako plasirali 670 milijonov na evropski koheziji. </font><br/>
<font size="4">	Meni je v osnovi, a veste tega strah in mi si v bistvu ne vem, pismo a imamo 50 let v Evropski uniji, če prej je ne bo konec, da se bomo nekaj naučili delati. Mi imamo potem, še ko sem kot študent, kot mlad raziskovalec se začel ukvarjati, pol je vedno tam konec novembra, pa kar naenkrat denar je. Tako se državo ne dela. Pa saj smo vsi krivi, ne zdaj gospa, ki je potunkana v to. Pol seveda pride zgodba kdo koga pozna, pa malo po negativnem političnem kadrovanju, pa bomo pol spet tulili pol leta prek KPK-ja. To ni ustrezno načrtovanje porabe. Že itak imamo čez kohezijo neke take vrhove, ne znamo ta financiranja pametno plasirati pa raztegniti.</font><br/>
<font size="4">	Zdaj, ne vem to ni zdaj samo vprašanje za SVRK, ki je tukaj koordinator, to je vprašanje skoraj za vsa ministrstva ali dve tretjine ministrstev. Kje, kako zdaj teh 670 milijonov. Potem, velika večina tega se izvaja na lokalni ali na občinski ravni, ker imajo tudi velike izpade prilivov v občinske proračune. Imajo tudi resne reze, resne rebalanse, od kje bodo lastna sofinanciranja zagotovili. Ne vem jaz se bojim, da seveda bodo spet in zaostanki in neke pretirane rokohitrske rešitve na koncu, kar v osnovi vodi, ne do ravno optimalnega koriščenja najbolj pomembnega razvojnega finančnega vira, če sem zelo vljuden v izrekih. 	</font><br/>
<font size="4">	Če bi vam pa povedal kaj si mislim, na način kot to govori Žan Mahnič, bi mi verjetno predsedujoči mikrofon izklopil. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Ja, jaz še nisem dobil odgovora na vprašanje. Mogoče nisem dovolj jasno vprašal</font><br/>
<font size="4">	Mi vemo, da je bil covid in da se ene zadeve niso mogle izvajati, ampak gradbena dela so se v času epidemije covid izvajala nemoteno in tudi zase izvaja. Mene zanima v bistvu kakšno stanje ste na ministrstvu vi prevzeli in kakšno je danes stanje, torej napredek v črpanju vseh sredstev. To je zelo pomembno vprašanje, ker je bilo tudi iz strani aktualne vlade, kateri člani so bili takrat v opoziciji, slišali kdaj so razmere slabe, pa me zanima kako bistveno ste lahko to sedaj vi popravili.</font><br/>
<font size="4">	Rad bi pa v bistvu opozoril, da je že evropska komisarka v začetku januarja letos povedala, da je Slovenija nadpovprečna pri črpanju evropskih sredstev in da je odpravila ključne težave informacijskega sistema. Me pa zanima spoštovana državna sekretarka rezultat vašega dela. Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Rajhu.</font><br/>
<font size="4">Besedo želi državna sekretarka, mag. Monika Kirbiš Rojs.</font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">MONIKA KIRBIŠ ROJS:</font></b><font size="4"> Ja, najprej da se ne bi napačno razumeli. Zdaj, mi z izvedbo seveda ne čakamo na to, da se bo rebalans potrdil, ampak lahko že na osnovi sprejetega rebalansa normalno izvajamo vse aktivnosti, tako da v tem trenutku je okoli 160 milijonov iz letošnjega proračuna že izplačanih.</font><br/>
<font size="4">Tudi izdali smo v obdobju od marca že več kot 200 milijonov odločitev za nove projekte, za nove razpise, zadeve tečejo. V nadaljevanju pričakujemo, da bomo </font><br/>
<br/>
<b><font size="4">21. TRAK: (TB) – 11.00</font></b><br/>
<br/>
<font size="4">	(nadaljevanje) odobrili še določene operacije za tako imenovane Covid ukrepe, kjer bo možno stroške uveljavljat tudi za nazaj in smo res optimistični, kar se tiče te planirane vsote oziroma se vsi maksimalno trudimo, da bo »počrpana«.</font><br/>
<font size="4">	Zdaj, kar pa se tiče stanja, ki smo ga prevzeli. Mi smo že takrat, na začetku, povedali, kot smo tudi že vmes opozarjali, številni, da stanje ni ugodno, zaradi tega, ker je bilo dejansko »počrpanih« in pa povrnjenih iz Bruslja okrog 30 % vseh sredstev, tako da, očitno so težave, kar se tiče izvedbe projektov, glede na to pa, da je bil precej večji delež sredstev dodeljen. Tako da zdaj na večjih infrastrukturnih projektih, ki vsekakor niso zastali v času Covida, se ukvarjamo z vsakim projektom posebej, ravno zaradi tega, da tudi ta izplačila in pa povračila sprovedemo.</font><br/>
<font size="4">Takrat, ko smo preusmerjali sredstva v Covid ukrepe, smo imeli možnost, da bi vzeli tudi sredstva na kohezijskem skladu, pa jih nismo. Ravno zaradi tega, da nismo zaustavili gospodarske aktivnosti in smo se odločili, da smo pač prerazporedili sredstva Evropskega sklada za regionalni razvoj in pa socialnega sklada, se pravi iz tistih ukrepov, ki v tistem trenutku niso bili izvedljivi -  ne vem, udeležbe na sejmih, v tujini, kaka usposabljanja, izobraževanja v okviru Evropskega socialnega sklada, smo dali pač v neke bolj potrebne ukrepe za tisti čas.</font><br/>
<font size="4">Zdaj, kar pa se še tiče napredka. Mi pač vedno gledamo napredek od 1. 1. 2014 pa do konca, pa zdaj smo si seveda pogledali še napredek od marca, ko smo zadeve prevzeli, pa do konca avgusta imam zadnji podatek. Kar se odločitev o podpori tiče, se pravi, dodeljevanja sredstev smo od marca do konca avgusta dodelili dodatnih 250 milijonov evrov. Tako da, v tem trenutku so praktično vsa sredstva od dobrih 3 milijard dodeljena. Mislim, da je tisti »gap« še okrog 90 milijonov evrov, ki jih je še treba dodelit. </font><br/>
<font size="4">Potem, kar se tiče podpisov pogodb, je bilo v teh mesecih podpisanih za več kot 100 milijonov pogodb, izplačanih pa več kot 114 oziroma na današnji datum, okrog 155 milijonov evrov. Tako da, tu napredek definitivno je. Zdaj pa mislim da sem pa na vse odgovorila.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za dane odgovore mag. Kirbiš Rojs.</font><br/>
<font size="4">K besedi se je ponovno javil dr. Trček.</font><br/>
<br/>
<b><font size="4">DR. FRANC TRČEK (PS SD):</font></b><font size="4"> Ja, hvala.</font><br/>
<font size="4">Zdaj, če pravilno razumem letno realizacijo, 160 milijonov je bilo izplačanih. Na lagerju je še 670 milijonov, to je skupaj 830 milijonov. Skratka, izplačana je bila slaba petina, mi smo pa katerega? 11. septembra.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Predlagam, državna sekretarka, da takoj podate odgovor.</font><br/>
<br/>
<b><font size="4">MAG. MONIKA KIRBIŠ ROJS:</font></b><font size="4"> Ja, v bistvu tu imam čisto en kratek odgovor, če pogledate dinamiko izplačil po resorjih za vsa leta nazaj, se pač vidi, da glavnina izplačil pride tam nekje oktobra, novembra in pa decembra. Tako da, jaz še vedno trdim, da se bomo približali tej številki.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh.</font><br/>
<br/>
<b><font size="4">MAG. ANDREJ RAJH (PS SAB):</font></b><font size="4"> Tako, hvala lepa. Hvala lepa za besedo.</font><br/>
<font size="4">Spoštovana državna sekretarka, hvala lepa za te podatke. Bi pa prosil, če bi jih mogoče lahko tudi v procentih povedali, to je mogoče državljanom bolj razumljivo. Jaz imam v glavi, da so bila izplačila proračuna na dan prevzema, torej, ne, oziroma podpisane pogodbe oziroma dodeljena sredstva, na dan vašega prihoda, okrog 93 %, zdaj so 97 %, zdaj pa me zanima tudi ta podatek tudi za izplačila iz proračuna, ker mislim, da je to ključnega pomena. Veseli me, da ste povedali, da se v bistvu v drugi polovici meseca, te stvari intenzivirajo in zmeraj, pač, na začetku, ko se sredstva dodelijo, traja čas priprave dokumentacije in v bistvu izplačila, povračila iz proračuna Evropske unije pridejo takrat nazaj, ko so projekti zaključeni.</font><br/>
<font size="4">Zato me v bistvu zelo zanima, da ljudje bistveno bolj razumejo, procentualno, ti podatki, in tudi, ali ste v bistvu pospešili črpanje teh sredstev?</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za to razpravo.</font><br/>
<br/>
<b><font size="4">22. TRAK: (ŠZ) – 11.05</font></b><br/>
<br/>
<font size="4">	(nadaljevanje) Še zelo kratek komentar zdaj pri tem rebalansu proračuna za leto 2020, ki ga je pripravila Vlada Republike Slovenije lahko pridemo do ugotovitev, da rebalans delamo zgolj, bi rekel zaradi epidemije covid-19 in da je epidemija covid-19, ni samo nevarno za zdravje, ampak je nevarnost, bi rekel predvsem za gospodarstvo, ekonomijo in delovna mesta. </font><br/>
<font size="4">In da je Vlada Republike Slovenije v tem vmesnem obdobju naredila vse, da se ta virus zajezi in da se, bi rekel posledice tega virusa ublažijo, predvsem na ekonomskem, gospodarskem področju in se naredi vse za ohranitev obstoja slovenskega gospodarstva in pa delovnih mest. Če primerjamo padce bruto domačega proizvoda med ostalimi državami Evropske unije ali državami po svetu, lahko ugotovimo, da je Slovenija med uspešnejšimi državami pri temu boju. In da večina primerljivih držav je imela bistveno višji padec bruto domačega proizvoda, kot ga ima Slovenija.</font><br/>
<font size="4">Prepričan sem, da rebalans tega proračuna in pa ukrepi, ki so bili sprejeti, bodo predvsem osnova za proračun v letu 2021, kjer se bo moralo verjetno pokazati ali je proračun razvojno usmerjen ali ne in pa predvsem, da z ukrepi, ki so bili sprejeti v letu 2020 bomo povišali, nujno prihodke v letu 2021.</font><br/>
<font size="4">Ne morem mimo dejstva, da ne bi spregovoril o izpogajanih sredstvih za Republiko Slovenijo v novem večletnem finančnem okviru leta 2021-2027, rekordni dosežek za Slovenijo, v njeni zgodovini, več kot 10 milijard evrov evropskih sredstev in s tem tudi velik izziv za ta odbor in za vse poslanke in poslance, da bomo lahko ta sredstva uspešno počrpali. Vemo, da se bomo v Sloveniji srečevali s težavami. Tukaj sem prepričan, da je potrebno tako opozicija, kot pozicija stopiti skupaj in na nek način tudi izzvati vso lokalno skupnost, da se bodo ta sredstva počrpala.</font><br/>
<font size="4">	Vsi vemo iz izkušenj, da v sedanji večletni finančni perspektivi, prvi dve leti te perspektive nismo počrpali niti evra. Glede delovanja Ministrstva za zunanje zadeve, mislim da so bila pojasnila s strani gospoda Drofenika jasna. Zaradi covida so se ustavila določene aktivnosti, prepričan pa sem da z nastopom zunanjega ministra doktor Logarja, s proaktivno politiko, ki jo Slovenija sedaj zunanje izvaja in vsemi aktivnostmi, da se pa Slovenija po dolgem času ponovno vrnila na diplomatski zemljevid sveta.</font><br/>
<font size="4">	Magister Monika Kirbiš Rojs, želeli ste še besedo. Imate jo. </font><br/>
<br/>
<font size="4">	</font><b><font size="4">MAG. MONIKA KIRBIŠ ROJS:</font></b><font size="4"> Ja, ne vem zdaj če še pojasnim te deleže, ko je bilo vprašanje. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK::</font></b><font size="4"> Želite ja, v zaključku te razprave. </font><br/>
<br/>
<font size="4">	</font><b><font size="4">MAG. MONIKA KIRBIŠ ROJS:</font></b><font size="4"> Te deleži, kar se tiče odločitev o podpori oziroma dodeljenih sredstev, ob prevzemu 89 %, zdaj smo na 97 %. Kar se tiče podpisanih pogodb ob prevzemu 71 % razpoložljivih sredstev, zdaj smo na 74 % in pa izplačila iz državnega proračuna ob prevzemu 37 %, zdaj smo na 41 % in če uspemo še zrealizirati letošnji rebalans, bo ta delež še višji.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK::</font></b><font size="4"> Doktor Trček.</font><br/>
<br/>
<font size="4">	</font><b><font size="4">DR. FRANC TRČEK (PS SD):</font></b><font size="4"> Ja, hvala državni sekretarki. </font><br/>
<font size="4">Jaz bi rekel samo to, jaz bi si želel, pa ne vem če bom to kot politik dočakal, prej me bo pobralo, da bi se mi zdaj začeli pogovarjati onkraj teh deležev. Tukaj se strinjam s tabo Marko, da je tukaj treba neki skupni napor. Ampak skupni napor ne na način enoumlja, ampak na način raznolike vednosti. </font><br/>
<font size="4">	Mi se pogovarjamo o teh procentih, pa se malo nabijamo gor, dol, ne pogovarjamo se o tem, ali ta sredstva smotrno koristimo, ne pogovarjamo se o tem koliko nas bo stala amortizacija. Ne pogovarjamo se o tem, ko se projekti zaključijo, kakšna je preživetvena sposobnost in doba teh projektov. O tem se je treba začeti pogovarjati, pa zdi se mi, da tudi doma moramo to področje pospraviti, </font><br/>
<br/>
<b><font size="4">23. TRAK: (TB) – 11.10</font></b><br/>
<br/>
<font size="4">	(nadaljevanje) ker kdorkoli od nas je delal na kakih milijonskih projektih, kaj šele 10 milijonskih, tudi dobro ve, da Evropska komisija tisto zadnjo tranšo, če rečem po domače, zadnjo četrtino, ji zelo težko izpuliš, kajne, ljudje pa ne živijo od »lufta« in to je tudi naloga, navsezadnje, zunanjega ministrstva, čeprav gre to bolj za notranjo politiko, našo, ali veste, v postavljanju na zemljevid, kot se radi hvalite, se mi zdi, na tem področju bi se mogel minister Logar malo več angažirat. Sam se spomnim nekega ogromnega projekta, super smo ga naredil, blazno je bil pohvaljen, smo ga zaključil, pa smo se moral v bistvu še dobro leto »dribljat« po zaključku projekta, da smo zadnjo tranšo, zadnjo četrtino dobil. To so pač evropski projekti v praksi, skozi, zdaj že skoraj 20 let, od vstopnih pogajanj gor in dol, smo, se bi moral dosti bolj te zadeve naučit. Saj smo jo na nek način naučil, ampak jo ne znamo, očitno še vedno prevesti v neko boljšo, boljšo izvedbeno politiko.</font><br/>
<font size="4">	Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala dr. Trčku.</font><br/>
<font size="4">Prehajamo v zaključek te razprave. Strinjam se z besedami, potrebno je pogledati tudi pri teh projektih, na amortizacijo, ki je včasih ni in so potem težave zaradi tega. Jaz sem prepričan, no, da teh 10 milijard pa, še 2 milijardi za nazaj, da so dovolj velik izziv za celotno Slovenijo, za vse skupaj, ki tukaj pri tem sodelujemo. Prepričan sem, da moramo pa sledit predvsem trem ciljem tukaj, no. Projekti, ki bojo omogočal razvoj, projekti, ki bodo omogočal višji standard in pa projekti, ki bojo imel predvsem multiplikativni učinek na proračun Republike Slovenije.</font><br/>
<font size="4">Zaključujem razpravo in ugotavljam, da se je Odbor za zadeve Evropske unije seznanil s Predlogom rebalansa proračuna Republike Slovenije za leto 2020.</font><br/>
<font size="4">S tem zaključujem obravnavo Predloga rebalansa proračuna Republike Slovenije za leto 2020. Odbor bo pripravil mnenje, ki ga bo poslal Odboru za finance kot matičnemu delovnemu telesu, pri obravnav.</font><br/>
<br/>
<font size="4">S tem končujem tudi 6. točko dnevnega reda in 84. sejo Odbora za zadeve Evropske unije.</font><br/>
<font size="4">Vsem poslankam in poslancem se zahvaljujem za današnjo razpravo. Želim vam miren vikend in bodimo odgovorni.</font><br/>
<br/>
<b><font size="4">Seja se je končala 11. septembra 2020 ob 11.13.</font></b>
</root>