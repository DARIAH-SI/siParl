<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">56. nujna seja</font></b><br/>
<br/>
<b><font size="4">(27. oktober 2021)</font></b></p></div><br/>
<b><font size="4">Sejo je vodil mag. Branko Grims, predsednik odbora.</font></b><br/>
<b><font size="4">Seja se je začela ob 14.02.</font></b><br/>
<br/>
<b><font size="4">1. TRAK: (ŠS) 14.00</font></b><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Vsem prav lep pozdrav. Začenjamo 56. nujno sejo Odbora za notranje zadeve, javno upravo in lokalno samoupravo. Opravičil se je gospod Robert Polnar. Imamo pa kar precej nadomeščanj, in sicer gospod Tomaž Lisec nadomešča gospo Anjo Bah Žibert, gospod Franci Kepa nadomešča gospoda Janeza Moškriča, gospa Monika Gregorčič je z nami iz kvote SMC in gospod Primož Siter nadomešča poslanca Boštjana Koražijo.</font><br/>
<font size="4">	Vsem torej še enkrat lep pozdrav. Glede dnevnega reda ugotavljam, da ni bilo pripomb in je tak kot je bil poslan s sklicem seje. </font><br/>
<br/>
<font size="4">	Zato prehajamo </font><b><font size="4">NA 1. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O USTANOVITVI OBČIN TER O DOLOČITVI NJIHOVIH OBMOČIJ</font></b><font size="4">, ki ga je Državnemu zboru v obravnavo predložil poslanec gospod Dušan Šiško. Glede vabil mislim, da vsi vidimo kdo je z nami in bi jaz kar k besedi povabil predlagatelja gospoda Dušana Šiška, da nam na kratko predstavi. Prosim.</font><br/>
<br/>
<b><font size="4">	DUŠAN ŠIŠKO (PS SNS):</font></b><font size="4"> Spoštovani predsednik komisije, spoštovane kolegice poslanke in poslanci. </font><br/>
<font size="4">	Kot ste seznanjeni, sem 23. septembra v proceduro Državnega zbora vložil pobudo občine Krško za pridobitev status mestne občine in s tem uresničitev želje občanov, občinskega sveta in vseh lokalnih odborov 10 političnih strank, ki so zastopane v njem. Pobudo utemeljujemo s številnimi argumenti. Jaz jih bom navedel le nekaj. Republiki Sloveniji je potrebno uresničiti in uveljaviti eno temeljnih načel lokalne samouprave, to je decentralizacija. V času priprave nove pokrajinske zakonodaje se je tako kot že vsakič doslej vseh šest posavskih občin odločilo za samostojno pokrajino Posavje. </font><br/>
<font size="4">	Ob oblikovanju pokrajin je nujno potrebno določiti močan center oziroma mu dodeliti status mestne občine, ki bi to vlogo samo poudaril in okrepil. Občina Krško si je v preteklosti že prizadevala pridobiti status mestne občine a je bila zavrnjena. Izpolnjuje pogoje, kot nekatere druge občine, ki mestni status že imajo. V občini Krško poteka postopek združevanja naselij v močno mesto Krško, ki že sedaj deluje kot mesto in ga kot takšnega prebivalci občine Krško tudi sprejemamo. </font><br/>
<font size="4">	Glede na prihajajoče investicije na področju energetike še zlasti zaradi priprav na gradnjo jedrske elektrarne Krško 2, ki jo podpira vsa slovenska politika je v Krškem pričakovati bistveno povečanje števila delovnih mest. Skratka v Krškem ocenjujemo, da je zdaj primeren čas za pridobitev statusa </font><br/>
<br/>
<b><font size="4">2. TRAK: (ŠS) 14.05</font></b><br/>
<br/>
<font size="4">	(nadaljevanje) mestne občine Krško. Kot veste smo na Kolegiju predsednika Državnega zbora dne 5. 10. sprejeli sklep za obravnavo tega predloga po hitrem postopku. V četrtek, 21. oktobra, se pravi prejšnji teden je za pobudo v Državnem svetu že obravnavala njegova Komisija za lokalno samoupravo. Iz poročila je tudi razvidno, da komisija podpira zakonodajno pobudo za podelitev statusa mestne občine Krško kot že obstoječemu gospodarskemu, upravnemu, geografskemu, prometnemu in kulturnemu središču Posavje.</font><br/>
<font size="4">	S tem bi se tudi okrepila njena vloga močnega centra v Posavju in tudi širšem območju Jugovzhodne Slovenije. Po mnenju večine članov komisije je naš zakonodajni predlog upravičen, ker občna Krško že opravlja enake funkcije kot ostale mestne občine, pri čemer je glede na njen razvojni potencial tudi pričakovati, da bo prej ali slej izpolnila tudi veljavne zakonske pogoje glede števila prebivalcev in delovnih mest.</font><br/>
<font size="4">	Toliko z moje strani. Več pa bo predstavil in pobudo dodatno utemeljil župan mag. Miran Stanko, ki je župan občine Krško že od leta 2012 in prej tri mandate občinski svetnik. Hvala predsednik.</font><br/>
<b><font size="4">	</font></b><br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Ja prosim.</font><br/>
<br/>
<b><font size="4">	MAG. MIRAN STANKO:</font></b><font size="4"> Ja, gospod predsednik, spoštovani člani odbora, lep dober dan želim. V nadaljevanju imam namen predstavit kratko vizitko mesta, občine Krško in pa seveda tudi razloge za tak predlog, ki je bil dan. Zdaj o samih razlogih je nekaj že povedal moj predgovornik. Gre v bistvu za to, da se je samo mesto Krško in tudi občina v zadnjih 15 letih kar precej razvila. V bistvu je prišlo do tega, da se je samo mesto toliko razširilo, da se je spojilo na nek način že z vsemi primestnimi naselji. </font><br/>
<font size="4">	In čeprav zdaj imamo nekje uradno v mestu 7.200 prebivalcev, se s to razširitvijo, ki se bo izpeljala nekje do konca leta pridruži še približno 3.000 prebivalcev, tako da nekje računamo številko 10.000 prebivalcev v samem mestu. Sicer pa ima občina 26.000 in še nekaj prebivalcev. V poteku je tako kot je bilo rečeno regionalizacija in nekako je bil postavljen en pogoj če tako rečem ali pa ena zamisel v modelu, ki ga pripravlja Državni svet da se regije gradijo okrog mestnih občin. V Posavju mestne občine nimamo, je pa res, da smo se vse občine v Posavju odločile, da bi želeli funkcionirat kot svoja regija. Tako funkcioniramo že cirka 30 let.</font><br/>
<font size="4">	Na obzorju oziroma na pomolu pa je seveda tudi projekt JEK 2. Izkušnje iz JEK 1 kažejo, da je ta gradnja prinesla izjemen napredek, predvsem po številu prebivalcev. Nastali sta vsaj dve novi soseski, seveda tudi veliko novih delovnih mest. Kaj več o tem še malo v nadaljevanju povedal.</font><br/>
<font size="4">	Če pogledamo samo občino Krško, lahko vidite, da predstavlja nekje na Jugovzhodu Slovenije. Gre za regijo Posavje, ki ima šest občin. Občna Krško je neko geografsko središče in sicer bi rekel po geometrijskem izračunu bi nekje lahko bilo v središču. Občina Krško je geografsko, prometno, gospodarsko, pravno, kulturno središče. Nekaj več o tem pa v nadaljevanju.</font><br/>
<font size="4">	Krška občina ima 286.000 km2, 26.100 prebivalcev, 16 krajevnih skupnosti  in 158 naselij, kar je največ od vseh občin v Sloveniji. Se pravi vseh 212 občin vse imajo manj naselij na eno enoto.</font><br/>
<font size="4">	Če pogledamo nekoliko v številkah naše občine lahko rečem, da imamo nekje okrog 560 družb, delovno aktivnih je približno 11.100 prebivalcev, povprečna plača 2.000 eurov. Prihodki na nivoju 3,4 milijarde eurov, neto čisti dobiček 82 milijard. Drugače pa lahko rečemo, da gospodarske družbe v občini Krško zaposlujejo kar polovico vseh zaposlenih v regiji in ustvarjajo približno 80% vseh prihodkov, vseh družb v Posavju. Tukaj imamo prikazano strukturo teh dejavnosti gospodarske, ki se izvaja je seveda najmočnejša energetika, ki je nadomestila druge dejavnosti, ki so bile v ospredju preteklosti. </font><br/>
<font size="4">	Če pogledamo še regionalne institucije, razvojne institucije, jih imamo nekaj naštetih na levi strani, drugače pa imamo upravne funkcije praktično zastopane vse. Moram pa pri tem poudarit to, da smo v Posavju funkcionirale tri večje občine vedno v nekem smislu somestja. To pomeni, da smo si tudi funkcije, ki so državotvorne funkcije delili, tako da </font><br/>
<br/>
<b><font size="4">3. TRAK: (ŠS) 14.10</font></b><br/>
<br/>
<font size="4">	(nadaljevanje) se del funkcij nahaja v eni del drugi del pa v tretji občini. Se pravi, govorimo o Brežicah, Sevnici in Krškem. </font><br/>
<font size="4">	Glede izobraževanja imamo osem osnovnih šol v katerih je ena za otroke s posebnimi potrebami, in sicer je ta na regijskem nivoju tako da tukaj hodijo otroci s celotne regije. Imajo pa oddelke tudi v drugih dveh večjih občinah v Posavju. Imamo glasbeno šolo, srednješolski center, Fakulteto za energetiko in logistiko, Ljudsko univerzo in pa večgeneracijski center. Kar se tiče predšolske vzgoje imamo en samostojen vrtec pa sedem vrtcev v okviru osnovnih šol. Obiskuje jih približno 1200 otrok. </font><br/>
<font size="4">	Kar se tiče kulture, lahko omenim  in se tudi pohvalim na nek način imamo največji kulturni dom vse od, ki se pač tako imenuje še od prej, gre pa za en center z več dvoranami, in sicer po velikosti dvoran in vse ostali opremljenosti je pravzaprav takšen, da je pravzaprav največji med Zagrebom in Ljubljano. Ima okoli 550 sedežev samo v eni dvorani in 100 v drugi in tako naprej. </font><br/>
<font size="4">	Imamo Valvazorjevo knjižnico, Mestni muzej, Galerijo, Grad, imamo seveda tudi za mladino Mladinski center. </font><br/>
<font size="4">	Kar se tiče zdravstva moram reči, da tukaj je dogovor, da imamo kar se tiče bolnice eno bolnico v Posavju, in sicer je ta locirana v Brežicah in jo že veliko let podpiramo vse občine, Krško tudi sofinancira, pa tudi druge občine je treba povedati. Imamo zdravstveni dom s postajama v Senovem in Kostanjevici. Poleg tega imamo tudi precej močen oddelek nujne medicinske pomoči in pa še en zasebni zdravstveni center, tri lekarne in tako naprej.</font><br/>
<font size="4">	Kar se tiče dolgotrajne oskrbe je treba reči, da imamo kar precej starejših občanov, cirka 20% vseh občanov v naši občini je starejših od 65 let. Imamo dom starejših občanov v Krškem, dnevni center, 52 oskrbovanih stanovanj. Delamo tudi na modelu pametnih vasi, kjer bi dislocirali oziroma alucirali te starejše občane, tiste ki želijo živeti na podeželju v podeželjske vasi oziroma podeželjska naselja, kjer bi bili podobno oskrbovani kot sicer v oskrbovanih stanovanjih. Imamo tudi stanovanjsko skupnost za starejše, varstveno-delovni center in pa krizni center.</font><br/>
<font size="4">	Kar se tiče same občine kot sem že rekel je po številu naselij največja v Sloveniji, imamo cca 750 km javnega cestnega omrežja, vodovodnega omrežja tudi nekaj podobnega. Kar se tiče kanalizacije okoli 200 km, imamo 550 km optike in tako naprej. Cel kup teh infrastrukturnih objektov, ki so seveda povezani s tem s samo velikostjo oziroma številom naselij. Imamo tudi regijski center za ravnanje z odpadki. To je pravzaprav v Sloveniji praktično za Ljubljano največji regijski torej center za ravnanje z odpadki, kjer imamo celovito obdelavo odpadkov plus predelavo ali izdelavo sekundarnega nadomestnega goriva. Količine, ki jih obdela ta center so izjemno velike. Količine, ki so pa tukaj navedene so pa dejansko samo količine, ki se nanašajo na občino Krško.</font><br/>
<font size="4">	Kar se tiče zaščite in reševanja lahko rečem, da imamo poklicno gasilsko enoto, ki je ena izmed 14 v Sloveniji, je precej velika ima okoli 60 pripadnikov in pravzaprav pokriva celotno posavsko območje in tudi širše, če je potrebno. Seveda je to vpliv prisotnosti jedrskega objekta in pa še dveh večjih rizičnih objektov, kot recimo tovarna papirja in pa Krka. Imamo seveda tudi regijski poligon v izgradnji, sicer nam je to poligon namenjen prostovoljnih gasilcem za njihovo trenažo v bližini tega centra poklicnih gasilcev. Imamo tudi 23 prostovoljnih gasilskih društev.</font><br/>
<font size="4">	Če pogledamo pozicijo v regiji Posavje lahko rečem, da je tudi po teh podatkih občina Krško največja. Se pravi najprej Krško, Sevnica, potem Brežice. Kar se tiče lokalnih cest sem že povedal Krško 725, Brežice 600, Sevnica 626 km. To pravzaprav pomeni samo, da imamo veliko stroškov s tem ampak po drugi strani pa govori tudi nekaj o velikosti.</font><br/>
<font size="4">	Po številu prebivalcev je Krško 26.100, Brežice 24 in 17.700. V Krškem smo imeli do nedavnega 26.500 prebivalcev, ampak po tem, ko smo naredili pravzaprav revizijo prebivališč smo ugotovili cca 500 ljudi je bilo prijavljenih samo niso pa živeli tam, tako da se je tole v tem trenutku zmanjšalo. Drugače pa če pogledamo strukturo prebivalstva pa vidimo, da imamo pri nas </font><br/>
<br/>
<b><font size="4">4. TRAK: (ŠS) 14.15</font></b><br/>
<br/>
<font size="4">	(nadaljevanje) cca 4.000 od 0 do 14 in pa kot veste je kultura starejših močnejša. To pa je pravzaprav slika v celotnem Posavju podobna. Delovno aktivni v Posavju je 24.000 delovno aktivnih prebivalcev, imamo pa v Krškem 11.000, v Brežicah 7 in pa v Sevnici 5.600 takih prebivalcev. </font><br/>
<font size="4">	Če pogledamo še proračune občin. V Krškem, tukaj smo pripravili v prezentaciji 5 letni pregled, ker proračuni malo nihajo gor, dol in je v bistvu bolj realno, če pogledamo 5 let. Krško je ustvarilo v tem času približno 198 milijonov prihodkov in približno toliko odhodkov, Brežice 132 milijonov, Sevnica 88 milijonov eurov. Odhodki so približno na tem rangu, kot je bilo govora o prihodkih.</font><br/>
<font size="4">	Kar se tiče prihodkov podjetij lahko vidite, da je v Krškem ustvarjenih približno 3 milijarde 4 milijonov eurov, v Brežicah 560 ali 590 in pa v Sevnici 405 milijonov eurov. Potem, če pogledamo še dobičke, ki so bili ustvarjeni v teh podjetjih, vidite, da je to je izrez iz enega časopisa lokalnega gre v Krškem za ustvarjanje v letu 20 82 milijonov čistega dobička, 13 v Brežicah, 9 v Sevnici. Potem večja podjetja, vsa večja podjetja v Posavju torej prvih pet je v iz Krškega, vsi ostali so potem iz drugih občin v Posavju, kar je tudi nekje iz rezultatov razvidno.</font><br/>
<font size="4">	Če pogledamo še primerjavo z mestnimi občinami, se pravi nekoliko širše, torej 11 mestnih občin, nekatere so izrazito večje, vsaj Ljubljana, Maribor, Koper, Celje, druge so že tam blizu nas, nekatere so pa tudi manjše. V primerjavo smo vzeli tri, to je mestna občina Ptuj, Murska Sobota in Slovenj Gradec. Po številu prebivalcev smo večji od vseh treh, po površini tudi, po prihodkih absolutno in sicer kot vidite ima Ptuj 127 milijonov prihodkov proračune velike, Murska Sobota 108 in pa Slovenj Gradec 101 milijon. Po prihodku podjetij seveda tudi tukaj trikratna razlika se pravi v občini Krško je 3x več. Torej gospodarska moč je trikrat večja od ostalih mestnih občin.</font><br/>
<font size="4">	V slovenskem merilu lahko vidite, da je občina Krško na 6 mestu po prihodku podjetij, potem je na 9 mestu po površini, na 9  mestu po primerni porabi. No ta je nekako najbolj bi rekel mirodajna ne glede na pomoč podjetij, to je število prebivalcev. Potem po številu prebivalcev smo na 11 mestu, po številu delovnih mest na 12 mestu. Seveda pa je občina Krško z ostalimi posavskimi občinami vse bolj postaja energetsko središče Slovenije. Če imam prave podatke, je torej Posavja samega je praktično skoraj polovica vse slovenske proizvodne energije, električne energije. Od tega je večji del iz Krške občine. Seveda Jedrska elektrarna je tukaj najmočnejši objekt in gospodarska enota. Naslednja je Hidroelektrarna Krško v verigi hidroelektrarn na Spodnji Savi. Termoelektrarna Brestanica, ki ni v njej tako veliko slušati pa vendar ima moč 350 mega vatov, kar je praktično enako slovenskemu delu jedrske elektrarne.</font><br/>
<font size="4">	Seveda imamo tukaj tudi odlagališče nizko in srednje radioaktivnih odpadkov. Torej je razvidno, da je seveda se veliko tega vrti okrog jedrske energije v sami občini Krško. </font><br/>
<font size="4">	Tukaj je prikazana še proizvodnja energije v Sloveniji, ampak to je pravzaprav že druga tema, samo da se vidi, da je pravzaprav slovenska proizvodnja energije v 45% prihaja iz Krške elektrarne. </font><br/>
<font size="4">	Kakšna je energetska prihodnost torej ali pa kakšna je prihodnost občine Krško v naslednjih letih? Kot veste je za jedrska elektrarna pridobila energetsko soglasje, kar pomeni na nek način prižgana zelena luč za nadaljnje postopke umeščanja. Če v to vštejemo še zaustavitev proizvodnje v Šoštanju, ki se bo zgodila nekje med leti 30 in 33, pravzaprav druge možnosti kot to, da začnemo resno delati na jedrski elektrarni ni. Če pa bo do tega prišlo se v krški občini že resno pripravljamo na to in sicer pripravljamo spremembo občinskega prostorskega načrta, s katerim bi zagotovili meta za približno 7.000 novih prebivalcev za vsaj eno osnovno šolo, dva vrtca, seveda kup infrastrukturnih objektov in pa vsaj eno sosesko, ki bo imela nekje okli 1000 stanovanj. </font><br/>
<font size="4">	Te številke niso kar tako izmišljene, ampak so pravzaprav govorijo o izkušnjah, ki smo jih imeli z izgradnjo jedrske prvega bloka jedrske</font><br/>
<br/>
<b><font size="4">5. TRAK: (ŠS) 14.20</font></b><br/>
<br/>
<font size="4">	(nadaljevanje) elektrarne v Krškem. Takrat se je občina ali pa samo mesto precej povečalo in je imela ta gradnja izjemno velik vpliv. Po podatkih, ki so nima jih dali iz Jedrske elektrarne naj bi v času gradnje skozi Krško prišlo ali pa bilo v krškem približno 20 do 25.000 novih delavcev, ki bi prihajali tam pozneje, ko se bo elektrarna končala računamo na 5 do 7.000 novih prebivalcev, 1000 novih stanovanjskih enot, spremljajočo infrastrukturo razne novogradnje in tako naprej in pa vsaj 2000 novih delovnih mest je treba upoštevati, da približno 700 do 1000 jih bo v jedrski, vsi ostali bodo seveda posledica spremljajočih dejavnosti, ki se po navadi razvijejo ob takem objektu.</font><br/>
<font size="4">	Kot sem rekel, se intenzivno pripravljamo na načrtovano gradnjo jedrske in pričakujem, da bo seveda samo mesto Krško imelo takrat, to pa pomeni nekje v roku 10 do 15 let okrog 15.000 prebivalcev. Eden izmed korakov, da imamo lažje delo in pa seveda predvsem v smislu bi rekel tvorjenja mesta kot takega moram povedati, prej nisem še omenil, imamo že razvite določene vsebine, ki so značilne za mestne občine oziroma mesta. Se pravi mestni promet, potem izposoja koles in tako naprej. Cel kup teh zadev, ki sodijo sicer v mesta ne v podeželje in seveda je naša želja, da bi s pridobitvijo tega statusa mestne občine prišli v klub mestnih občin, pridobivali na ta način tudi izkušnje pa nenazadnje tudi kakšna sredstva, ki so za takšne občine namenjene.</font><br/>
<font size="4">	Toliko na kratko o tem. Če so kakšna vprašanja kasneje pa seveda z veseljem odgovarjam. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Zdaj vabim k besedi predstavnico Ministrstva za javno upravo, gospo državno sekretarko. </font><br/>
<br/>
<b><font size="4">	URŠKA BAN:</font></b><font size="4"> Hvala lepa spoštovani predsednik za dano besedo. Spoštovani poslanci in poslanke. Vlada v primeru Zakona o spremembah in dopolnitvah zakona o ustanovitvi občin ter o določitvi njihovih območij, ki je bil vložen  s strani poslanca gospoda Šiška mnenja ni sprejela. Hvala.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Želi besedo predstavnik Državnega sveta? </font><br/>
<br/>
<b><font size="4">	BOJAN REŽUN:</font></b><font size="4"> Hvala lepa. Spoštovani predsednik, spoštovane poslanke in poslanci. Komisija Državnega sveta za lokalno samoupravo in regionalni razvoj podpira predlog, da se občini Krško kot gospodarskemu, upravnemu, prometnemu in kulturnemu središču Posavja ter na podlagi njenih razvojnih potencialov iz naslova izvajanja energetske politike Slovenije dodeli status mestne občine.</font><br/>
<font size="4">	S tem bi se okrepila njena vloga močnega centra v Posavju in v širšem obmejnem območju Jugovzhodne Slovenije. Obenem bi se izboljšal tudi njen položaj odnosov do drugih razvojnih partnerjev v Sloveniji in v okviru krepitve medsoseskega dialoga s sosednjo Hrvaško. Komisija meni tudi, da je predlog smiseln tudi v povezavi s prizadevanji Državnega sveta za decentralizacijo Slovenije in ponovni poskus ustanovitve pokrajin kot nosilk skladnejšega regionalnega razvoja v okviru katerega so mestne občine predvidene v vlogi regionalnih središč. </font><br/>
<font size="4">	V tem oziru se daje razmislek tudi pobuda o ustreznem statusu tako imenovanih somestij mest, ki so hkrati tudi občine in imajo pomembno vlogo v odnosu do druge ravni lokalne samouprave. </font><br/>
<font size="4">	Ob navedenem komisija dodatno opozarja, da nekatere sedanje mestne občine že v času pridobitve statusa metne občine leta 1994 niso izpolnjevale zakonskih pogojev in jih še danes ne, kar pomeni, da je sistem metnih občin že na začetku neustrezno opredeljen. Na drugi strani nekatere občine v vlogi regijskih centrov kot na primer Krško, Slovenska Bistrica ali Kamnik opravljajo enake razvojne in upravne funkcije kot mestne občine. Po mnenju večine članov komisije je zakonodajni predlog upravičen, saj občina Krško opravlja enake funkcije, kot ostale mestne občine.</font><br/>
<font size="4">	Ob večinski podpori predlogu zakona je bilo na drugi strani poudarjeno, da si vse od vzpostavitve lokalne samouprave soočamo z nekonsistentnim in nesistemskim pristopom pri urejanju teritorialne sestavin lokalne samouprave ter se pri ustanavljanju občin in podeljevanju statusa mestnih občin bolj upošteva argument moči kot moč argumentov oziroma izpolnjevanje zakonskih pogojev. </font><br/>
<font size="4">	S priloženim načinom odločanja, s priložnostnim načinom odločanja ne moremo zgraditi kakovostne lokalne samouprave, saj omogoča, da </font><br/>
<br/>
<b><font size="4">6. TRAK: (ŠS) 14.25</font></b><br/>
<br/>
<font size="4">	(nadaljevanje) saj omogoča, da se lahko kadarkoli in karkoli spremeni. To pa povzroča veliko negotovost nazadnje na zadevnem področju. Poleg tega lahko tovrstne pobude spodbudijo istovetne pobude v drugih občinah, ki tudi ne izpolnjujejo zakonskih pogojev za vmesno občino so pa prav tako hitro razvijajoči razvojni centri.</font><br/>
<font size="4">	Glede na izpostavljene anomalije bi morali po mnenju nekaterih članov prenoviti celoten sistem lokalne samouprave. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Prvi trenutek, da povabim k besedi predstavnico Zakonodajno-pravne službe. Prosim.</font><br/>
<br/>
<b><font size="4">	MAG. SAŠA BRICELJ PODGORNIK: </font></b><font size="4">Hvala lepa za besedo. V Zakonodajno-pravni službi smo pripravi o predlogu zakona pisno mnenje, in sicer z vidika skladnosti z Ustavo, pravnim sistemom in zakonodajno-tehničnega vidika.</font><br/>
<font size="4">	Cilj predloga zakona je torej podelitev statusa metne občine občini Krško. Gre pa za prvi takšen primer po spremembi koncepta z novelo Zakona o lokalni samoupravi DR, in sicer iz ureditve ustanavljanja mestnih občin v ureditev podeljevanja statusa mestne občine. Mestna občina je ustavna kategorija. Ustava jo ureja v 141. členu. Pri tem določa, da lahko mesto po postopku in ob pogojih, ki jih določa zakon dobi status mestne občine. Mestna občina pa opravlja kot svoje tudi z zakonom določene naloge iz državne pristojnosti, ki se nanašajo na razvoj mest. </font><br/>
<font size="4">	Ustava torej zavezuje zakonodajalca, da določi postopek in pogoje za ustanovitev mestne občine ter posebne izvirne pristojnosti mestnih občin. Ugotavljamo, da veljavna zakonska ureditev teh ustavnih obveznosti ne izpolnjuje ustrezno med tem, ko posebne ureditve postopka pridobitve statusa mestne občine Zakon o lokalni samoupravi sploh ne vsebuje se na pogoje za pridobitev statusa mestne občine izrecno nanaša le 16. člen, ki določa, da se občini lahko z zakonom dodeli status mestne občine, če je na njenem območju mesto, ki ima najmanj 20.000 prebivalcev in 15.000 delovnih mest ter je gospodarsko, kulturno in upravno središče širšega območja. </font><br/>
<font size="4">	Zakon torej za dodelitev statusa mestne občine izrecno zahteva izpolnjevanje vseh naslednjih pogojev: da je na območju občine mesto, kar se izkazuje z aktom o podelitvi statusa mesta v skladu s 15.a členom ZLS, da ima mesto najmanj 20.000 prebivalcev, da ima mesto najmanj 15.000 delovnih mest ter da je gospodarsko, kulturno in upravno središče širšega območja. Ti pogoji morajo biti izpolnjeni torej kumolativno in zakon ne dopušča odstopanja od teh pogojev.</font><br/>
<font size="4">	Glede samih številčnih kriterijev je vlada tekom postopka obravnave ZLS-DR poudarila, da njuna objektivnost v kar največji meri onemogoča različne odločitve v bistveno enakih primerih, izkustveno pa pomeni t sposobnost mestne občine za opravljanje njenih nalog, pri čemer je izpolnjevanje teh dveh kriterijev le predpogoj ne pa tudi zakonska obveznost za dodelitev statusa.</font><br/>
<font size="4">	V okviru pogojev se pravi kot dodatno poleg teh izrecno navedenih pa je pomembno upoštevati tudi temeljni ustavni zakonski pogoj sposobnost izvajanja lokalne samouprave v mestni občini v funkcionalnem smislu. Se pravi sposobnost opravljanja teh dodatnih specifičnih nalog, ki so v pristojnosti zgolj mestnih občin. </font><br/>
<font size="4">	Izpolnjevanje pogojev za pridobitev statusa mestne občine mora izkazati predlagatelj. Dolžnosti predlagatelja, da utemelji te pogoje je seveda nasproti dolžnost Državnega zbora, da oceni ali predlog za dodelitev statusa izpolnjuje vse z ustavo in zakonom določene pogoje. Pri tem je treba poudariti, da ima v tem primeru odločanje Državnega zbora naravo konkretnega odločanja. Kljub temu torej, da Državni zbor svojo odločitev v tem postopku sprejme v obliki zakona, pri tem odloča na podlagi dejanskega stanja in uporabi ustavne zakonske ureditve v konkretnem posamičnem primeru.</font><br/>
<font size="4">	Odločitev  Državnega zbora mora biti tudi obrazložena, se pravi s celotnega zakonodajnega gradiva morajo biti razvidni izčrpno obrazloženi prepričljivi in utemeljeni razlogi za sprejeto odločitev Državnega zbora. V preteklosti se je pri tem Državni zbor uprl zlasti na mnenje vlade. To je bilo po prejšnji ureditvi obvezno. Pri odločanju je Državni zbor zavezan upoštevati tudi številno in tudi ustaljeno ustavno sodno indikaturo. </font><br/>
<br/>
<b><font size="4">7. TRAK: (ŠS) 14.30</font></b><br/>
<br/>
<font size="4">	(nadaljevanje) Ključna stališča Ustavnega sodišča v zvezi s tem so, da so z zakonom določeni pogoji za Državni zbor obvezni, saj ustavno načelo pravne države zahteva, da se zakonodajalec ravna po pravilih, ki si jih sam določi. </font><br/>
<font size="4">	Drugo pomembno stališče je, da ni v skladu z načeli pravne države iz 2. člena Ustave in načelom enakosti drugega odstavka 14. člena Ustave, če je odločitev sprejeta v nasprotju s predpisanimi pogoji, če je sprejeta brez utemeljenega razloga ali če odločitev nima prepričljive obrazložitve. Pomembno je tudi stališče Ustavnega sodišča, da načela enakosti ni mogoče upoštevati ločeno od načela zakonitosti, ki določa, da so oblastni organi pri svojem delovanju vezani na ustavo in zakon, kar pomeni, da ni mogoče od zakonodajalca zahtevati, naj zaradi načela enakosti krši ustavo ali zakon oziroma naj odloča nezakonito tudi v bodočih primerih, če je pred tem že tako ravnal. Državni zbor je torej dolžan ravnati v skladu z Ustavo in zakonom ne glede na svoje prejšnje ravnanje. </font><br/>
<font size="4">	V mnenju še ugotavljamo, da je Državni zbor o predlogu, da se občini Krško dodeli status mestne občine v preteklosti že odločal v letu 2009. Takrat je enako kot v primeru drugih devetih primerov občin ocenil, da pogoj za pridobitev statusa mestne občine ne izpolnjuje, pri čemer se je zakonska ureditev teh številčnih kriterijev od takrat ni spremenila. </font><br/>
<font size="4">	Vloženi so bili tudi amandmaji in glede teh amandmajev je treba opozoriti, da vključuje spremembe statusa občin, ki v prvotni predlog zakona niso bile vključene in tako predstavljajo popolnoma novo vsebino, kljub temu, da se formalno posega v 2. in 3. člen veljavnega zakona, ki sta predmet predloga zakona, vendar je treba poudariti specifičnost tega zakona, saj kljub temu, da se vse občine oziroma mestne občine umeščene v zbirni samostojni člen predstavlja vsaka občina svojo samostojno vsebinsko celoto v okviru ene točke in tudi vsaka statusna sprememba mora biti obravnavana po enakem postopku, kar v veljavni ureditvi pomeni upoštevanje vseh faz zakonodajnega postopka od vložitve formaliziranega predloga zakona z vsemi obveznimi sestavinami dalje pridobitvijo mnenja vlade, vključno pa tudi z obvezno pridobitvijo mnenja občin, kar izrecno zahteva 94. člena Zakona o lokalni samoupravi.</font><br/>
<font size="4">	Zato predstavljajo ti amandmaji novo vsebino, ki mora biti predmet novega zakonodajnega postopka. Se pravi, da mora biti ta vsebina vložena kot samostojna novela veljavnega zakona. V nasprotnem primeru se pravi njihova obravnava v okviru tega postopka bi pomenila kršitev večfaznosti zakonodajnega postopka, ki je zapovedana v 89. členu Ustave, kršitev načela zakonitosti iz 2. člena Ustave in pa tudi kršitev splošnega načela enakosti iz 14. člena Ustave. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Besedo še državni svetnik Srečko Ocvirk.</font><br/>
<br/>
<b><font size="4">	SREČKO OCVIRK:</font></b><font size="4"> Hvala. Ja, dober dan, lepo pozdravljeni. Kot državni svetnik iz Posavja bi se opredelil do tega predloga v nekoliko drugačni luči oziroma v duhu razprave, ki je tekla na Državnem svetu, tudi z argumenti za in proti oziroma pomisleki.</font><br/>
<font size="4">	Začel bi svoje stališče na tistem delu, kjer je zaključil predstavnik Državnega sveta oziroma poročevalec, kolega, kjer je v razpravi bilo izpostavljeno, da je potrebno nekako revidirat tudi ureditev lokalne samouprave. </font><br/>
<font size="4">	V ustanavljanju občin tudi vse občine ne izpolnjujejo kriterijev za nastanek občin vendar so bili upoštevati drugi elementi  predvsem obmejnih območij in drugih vprašljivih območij, kjer so te občine prinesle razvojni napredek nekako razvoja obmejnih območij in z njimi povezane dobrobiti za lokalno prebivalstvo kljub temu, da niso izpolnjevali kriteriji. Tako tudi razumemo negativno stališče mestnih občin </font><br/>
<br/>
<b><font size="4">8. TRAK: (ŠS) 14.35</font></b><br/>
<br/>
<font size="4">	(nadaljevanje) mestnih občin glede tega predloga. Mestne občine so zelo koncentrirane ali pa so postavljene ob drugem delu Slovenije in niso postavljene ob vzhodno mejo slovenskega ozemlja. Vzhodni del slovenskega ozemlja ob slovensko-hrvaški meji neposredno ob tej meji ni mestnih občin, kajti v tistem času, ko se je oblikovala Nova Gorica se v tem delu ni bilo potrebno nekako krepit kot država in je bilo to področje nekako prepuščeno razvoju in Ptuj in Novo mesto, ki sta najbljižje vzhodni meji nista ob tej sami vzhodni meji. </font><br/>
<font size="4">	Samo mesto Zagreb je izredno močno razvojen potencial in do nedavnega je razvojna razlika nekako prinašala to, da Zagreb in ta del osrednje Hrvaške ni bil tako ni izčrpaval tega območja. Sedaj se razvojne razlike zmanjšujejo in je tudi s tega vidika zelo pomembno, da se razvojni potencial tega vzhodnega dela krepi.  In zelo pomembno, Državni svet si prizadeva za pokrajinizacijo Republike Slovenije.</font><br/>
<font size="4">	Glede na enotni interes šestih posavskih občin, da ustanovimo posavsko pokrajino je tudi logično tudi posledica, da eno mesto prevzame na nek način kljub načelnem sorazmernem razvoju in somestju vodilno vlogo in pri tem ima najmočnejše argumente tako po številu prebivalcev delovnih mest in vsem občina Krško. Kar je tudi glede na bodoči razvoj, ki je pogojen ne z neposrednim gospodarstvom predelovalno dejavnostjo ampak z gospodarstvom, ki je v lasti države in pomeni razvojni potencial celotne države, to je energetska regija nekako v tem delu oziroma v Krškem. </font><br/>
<font size="4">	In s tega vidika je pomembno, da tudi občine pokrajine, regije pridobimo na razvojnem potencialu, kar pomeni mestna občina. Tukaj temu statusu je najbližja občina Krško in zato tudi ta predlog podpiramo. Verjamem pa, da bo potrebno sprejeti odločitev na politični ravni, kajti že do sedaj so bile te odločitve sprejete na politični ravni. Lepo je bilo povedano, da že v začetku vse mestne občine niso izpolnjevale pogojev, ki so bili postavljeni za mestne občine in tudi ta trenutek ne izpolnjujejo in tudi občina Krško teh pogojev ne izpolnjuje, vendar iz vidika sorazmernega razvoja Slovenije kot celotnega območja pa ocenjujemo, da je to potrebno, zato podpiram ta predlog. Hvala.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Zdaj predlagam, da aja še eno obvestilo je. Gospod Franc Rosec nadomešča poslansko gospo Suzano Lep Šimenko. Glede na izrecno zahtevo koalicije odpiram razpravo o vseh členih skupaj, skupaj s predlaganimi amandmaji. Prvi se je javil k besedi gospod Jani Mőderndorfer. Prosim.</font><br/>
<br/>
<b><font size="4">	JANI (JANKO) MŐDERNDORFER (PS LMŠ):</font></b><font size="4"> Hvala lepa predsednik. Kadarkoli imamo na dnevnem redu temo, ki veje iz Zakona o lokalni samoupravi še posebej kadar govorimo neposredno o občinah v slovenskem prostoru in kadarkoli pride ta predlog iz vrst poslancev, pa ne mislim zdaj kolega Šiška osebno, ker se je to dogajalo v zgodovini večkrat, mislim pač kot pojem je se prižgejo vsi alarmi.</font><br/>
<font size="4">	Prvič prižgejo se vsi alarmi zato, ker vemo, da bo šlo izključno samo za politično odločitev in nikakršno strokovno ali pa celo zakonito in drugič, kar je še bolj pomembno takrat vlada obmolkne, še posebej, če prihaja to iz vrst, ki daje podporo tej vladi. </font><br/>
<br/>
<b><font size="4">9. TRAK: (ŠS) 14.40</font></b><br/>
<br/>
<font size="4">	(nadaljevanje) tej vladi. Danes je predstavnica vlade sicer zelo jasno z enim stavkom povedala, da tega ne podpirajo. Jaz sem misil, da bo hujše, da sploh vlada mnenje ne bo dala.</font><br/>
<font size="4">	Namreč, zakaj je to pomembno? Pomembno je predvsem zaradi tega, ker smo pol leta pred volitvami in ker gre za več kot jasno nek korak, ki bo vplival samo na volitve ali pa tisti predlagatelji mislijo, da bo temu tako. Da je temu res tako vidimo, da imamo pred vrati že drug predlog, da še občina Brežice postne mestna občina, pa imamo tretji predlog, da bodo Jesenice postale mestna občina, pa četrti predlog, da ustanovimo z referendumom, da razpišemo referendum za predlog za novo občino, občino Golnik. To vam samogovori, da smo spet v neki bom rekel fazi, kjer se bodo sprejemale predvsem nore odločitve, ki pa nimajo z zakonitostjo in urejenostjo države popolnoma nobene zveze.</font><br/>
<font size="4">	Zakon o lokalni samoupravi  16. člen je zelo jasen. Jaz se strinjam, jaz se res strinjam, tudi ko sem poslušal, ker mene je danes zanimalo samo obrazložitev župana občine Krško, ampak popolnoma nič drugega me ni zanimalo. Kaj bo povedal župan. In župan, če ste ga zelo pozorno poslušali je govoril o razvoju občine Krško. Čakal sem pa glavni argument na koncu, kaj bo ta status mestne občine prinesel občini Krško. Povedal je dve stvari. Samo dve. Da si želi povezovati in pridobivati izkušnje s strani mestnih občin in da bo lahko občina kandidirala na sredstvih, ki jih dobivajo samo mestne občine. Jaz takšnega razpisa sicer ne poznam, ga še nisem doživel, ker bi bil nezakonit in neenakopraven, ker na vse razpise na lokalni samoupravi se lahko kandidirajo vse občine, če seveda ustrezajo pogojem in imajo seveda razpisnim zadevam, ki jih razpisi dajejo.</font><br/>
<font size="4">	Sam kot tak akt statut mestne občine ne prinese mestni občini nič česar bi se lahko veselila. Prinese pa nove obveznosti. Ampak kot rečeno v občini Krško smo zelo jasno poslušali župana so si ene obveznosti že naredili, ker so se tako pač odločili in nič za to in prav je, da so se odločili, če je to njihova v končni fazi pravica. To ni nič slabega. Ampak ne vem zakaj pridobiti statut mestne občine zaradi tega.</font><br/>
<font size="4">	Zdaj pa da se ne bomo narobe razumeli. Če ta status res nič ne prinese bi se človek na drugi strani lahko vprašal no saj v končni fazi pa naj ga imajo ne, če si ga tako želijo. Ta status mestne občine ne. Ampak jaz imam en drug problem, ki ni povezan z občino Krško, niti s tem statusom mesta, ampak imam problem, da že eno leto in pol opozarjamo, da ta vlada počne nezakonite stvari in ki jim tudi padejo na Ustavnem sodišču. Zdaj pa mi, kot Državni zbor bomo legalizirali nekaj, kar je nezakonito, kar ni v skladu z zakonom.</font><br/>
<font size="4">	16. člen govori o treh temeljnih pogojih, ki  jih mora občina izpolnjevati, če hoče dobit ta status. A je zakon slab ali ne danes ni diskusija, ampak jaz bi takoj podprl zakon, če bi imel seveda neko osnovo, da bi šli spreminjat Zakon o lokalni samoupravi pa če je temu res tako, da ti pogoji niso dobri, da bom rekle ne ustrezajo duhu, času in kaj jaz vem čemu še vse, kot je mesto ima najmanj 20.000 prebivalcev, mesto ima najmanj 15.000 delovnih mest in mesto je gospodarsko, kulturno in upravno središče širšega območja. Zraven tega pa še pove, na območju občine mest, to je akt o podelitvi statusa mestu v skladu s 15.a členom Zakona o lokalni samoupravi, ki je to bom rekel urejal. OK, v redu.</font><br/>
<font size="4">	Recimo, da bi po neki razpravi prišli do dejstva, da rečemo, glejte teli pogoji, ki so danes navedeni v Zakonu o lokalni samoupravi so nekako malce preživeti. Ampak potem predložite predlog za spremembo Zakona o lokalni samoupravi in povejmo kateri pogoji so pa tisti, ki so pa življenjski, </font><br/>
<br/>
<b><font size="4">10. TRAK: (ŠS) 14.45</font></b><br/>
<br/>
<font size="4">	(nadaljevanje) dobri, kvalitetni, vzpodbudni in tako naprej, ker a veste v nasprotnem primeru se bo veste kaj zgodilo, zgodilo se bo točno to, da če bomo podprli ta predlog, ki je nezakonit, ves čas imejte to pred očmi, to je nezakonito, ne se skrivat za tem. Veste to bo politična odločitev, to ne bo strokovna, bo pa politična. Ampak bo pa predvsem tudi nezakonita in zato državni sekretarki drugega ni uspelo rečt kot samo to, da tega ni podprla, ker so vedeli, kaj to pomeni.</font><br/>
<font size="4">	Direktno nespoštovanje zakona, ki je bil sprejet v tem Državnem zboru in velja v Republiki Sloveniji za vse občine enako. In če bo ta sklep sprejet in ga bo Državni zbor požegnal, jaz res ne vidim nobenega razloga, zakaj mestna občina ne postanejo recimo ne vem Trzin, saj so zraven Ljubljane, saj so blizu mesta ne, saj so kulturno, upravno središče, to je vse nekako tukaj smo ne, pa dobro, kaj to število prebivalcev, to je nepomembno. Imajo pa veliko keša, ne, pa število zaposlenih. Ma ne morejo jih imet, če še število prebivalcev ni toliko, kot jih zahteva bom rekel iz zakona, ampak status mestne občine jim pa lahko damo ne. </font><br/>
<font size="4">	Jaz tudi res ne razumem zakaj ne vem občina z 1000, z 1500 prebivalci ne dobi statusa mestne občine. Saj pravzaprav ni razloga zakaj ga ne bi podprl, ker si tudi oni želijo malo boljši status imet. Če ne drugega bodo imeli pač naziv, da so mestna občina. Dobro, majhna občina, bodo pač mestna občina, ne. Krško, da dobi ta status, bomo razpravljali o statusu mestne občine Brežice vizavi, zraven, tukaj smo. Kaj bomo tam rekli? A bomo rekli tudi, no ja, če so dobili Krško pa naj dobi še Brežice, ali kako. Mislim mi se moramo res enkrat streznit, poslanci in poslanke o čem se mi pogovarjamo.</font><br/>
<font size="4">	Leta 2005 je 35 občin vložilo zahtevo po tem statusu mestne občne, da pridobi ta status. Šele leta 2009 je odločal Državni zbor in je gladko povedal, da ne morejo dobit tega statusa in med temi 35 občinami je bila že takrat občina ne Bežigrad, e opravičujem, Brežice in Krško. Že takrat so zraven hoteli in so si želeli imet ta status. Povejte mi  zakaj.</font><br/>
<font size="4">	Danes je župan Krškega povedal, da imajo celo javni prevoz. Oprostite javni prevoz pač ni merilo a si ti mestna občina ali ne. To ni nobeno merilo, ker je zakon, ki opredeljuje javne prevoze kot obvezne jih ne opredeljuje za mestne občine ampak jih opredeljuje samo za dve občini v tej državi. Maribor in Ljubljana. Pa veste zakaj? Ne zato, ker sta Maribor in Ljubljana pa ne zato, ker sta mestne občine ampak zato, ker imata več kot 100.000 prebivalcev. Samo za to in zato se sklicevat na javno službo prevoza, glejte, oprostite ne mi zamerit, tudi županu Krškega, to je dobro, to je fajn, če je finančno zmorete, jaz sem vesel za vas in podpiram to, ampak to ne more bit argument, da ste vi mestna občina.</font><br/>
<font size="4">	Še malo, pa bomo zopet Slovenija, ker smo že v nekaterih stvareh unikum v Evropi bomo itak vse občine razglasili za mestne občine. Banaliziram. Pa sploh več ne vem kakšen ima smisel, kakšen ima sploh smisel imet mestne občine. Pa bomo šli potem, ne vem pa bomo govorili potem ne vem da so to mestna občina z nekim novim statusom, takšna in drugačna. Jaz ne vem, dajte mi argumente na mizo, prepričajte me. Ampak težko me boste pa prepričali, da bom glasoval za nezakonito zadevo. To pa izredno težko.</font><br/>
<font size="4">	Jaz se bom potrudil in poslušal vaše argumente. Mogoče me boste prepričali, mogoče ne vem, če boste res imeli argumente, ampak do danes jih nisem slišal. Verjemite pa mi, da si želim če mislite da bo to prispevalo k razvoju </font><br/>
<br/>
<b><font size="4">11. TRAK: (ŠS) 14.50</font></b><br/>
<br/>
<font size="4">	(nadaljevanje) in blaginji neke sredine, če pa mislite, da bo to eden od pogojev na katere pač nekateri cikate češ nekoč bodo pokrajine potem bo pa to, ker si ti mestna občina pogoj ali pa možen status, da boš potem tam imel sedež pokrajine, tega vam mestna občina kot status mestne občine Ljubljana ne zagotavlja. </font><br/>
<font size="4">	Še več, če bo kdaj prišlo, sam sicer že dolgo let ne verjamem v pokrajine, škoda ker jih nimamo, ampak ne bomo jih nikoli imeli, ker se nikoli ne bomo mogli zmenit, ker bi eni imeli tukaj 13, 15, eni samo 2 največ 3 in tako naprej in ne bomo nikoli prišli skupaj ampak status mestne občine zagotovo tega ne bo omogočil. Tudi status mestne občine ne omogoča hitrejši razvoj. Tisti, ki to razmišlja, glejte, če bi meni bilo ime ne vem Jure, pa bi zaradi tega mislil, da bom boljše uspel v življenju, glejte, verjemite mi, da bi se vsi Slovenci preimenovali, ker bi mislili, da bomo bolj živeli potem, ne. Banaliziram, ponovno. Ampak banaliziram do skrajnosti zaradi tega, ker se mi zdi, da to je tako prozorna poteza pred volitvami, da bolj ne more bit, no.</font><br/>
<font size="4">	Verjamem pa, da nekateri iskreno verjamete v to. Res, tudi to možnost opcije dopušča. Zakaj pa ne? Nekateri pač iskreno verjamete, da bo to vam prineslo razvoj, ampak žal ne bo. Ampak dajmo imet pred očmi zakonitost, zakonitost in še enkrat zakonitost. Če smatramo, da ti pogoji niso pravi, da so neživljenjski spremenimo zakon. Če so vsi ali pa če bo večina danes za to, da status mestne občine pridobi občina Krško, potem ni nobenega strahu in bojazni, pojdimo po zakoniti poti, pojdimo spremenit Zakon o lokalni samoupravi, saj bomo vsi za to, ker bomo vsi vedeli zakaj to počnemo, zato da bomo imeli več mestnih občin v Sloveniji. </font><br/>
<font size="4">	To je, več o tem se pravzaprav niti ne da govoriti, drugače pa jaz, da ne bo kakšnega nesporazuma nimam nobenih težav ne z občino Krško ne z ljudmi, ki tam prebivajo, še najmanj z županom, kje pa. Nasprotno. Če mislite, da vam bo to rešilo vse težave z velikim veseljem vam privoščim, da nekoč postanete mestna občina, samo se bojim ,da bo to kvečjemu prineslo več problemov, več obveznosti, kar pa če smo politični altroisti, pravzaprav nekateri imajo to radi, tako da zakaj pa ne. Hvala. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. K besedi se je javila gospa državna sekretarka. Prosim.</font><br/>
<br/>
<b><font size="4">	URŠKA BAN:</font></b><font size="4"> Hvala lepa za dano besedo. Če sem bila narobe razumljena v imenu vlade nisem rekla, da vlada ne podpira zakona, bom dala samo eno obrazložitev, tako da se do tega predloga nismo opredelili. Zakon o lokalni samoupravi posebni ureditve postopka pridobitve statusa mestne občine ne predpisuje in vladi ne nalaga presojo izpolnjevanja pogojev, zato se vlada do tega ni opredelila. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Gospod Verbič, prosim.</font><br/>
<br/>
<b><font size="4">	DUŠAN VERBIČ (PS SMC):</font></b><font size="4"> Hvala za besedo, predsednik. Lep pozdrav tako predlagatelju, županu kot tudi svetnikom in seveda članom odbora.</font><br/>
<font size="4">	Zdaj pri nekoliko podrobnem pregledu samega gradiva in dosedanje razprave moram priznat, da mene je pa župan občine Krško, skupaj s svetnikom, predvidevam, da ste tudi župan občine Sevnica, v bistvu sta me prepričala, do sem v enem delu, in sicer da tako imenovani regionalni interes na tem recimo Jugovzhodnem delu Slovenije obstaja sila močen interes o močnejšem združevanju tako na lokalni skupnosti, gospodarstva in vseh tako imenovanih interesnih dejavnosti in iz predstavitve je bilo razvidno, da je v občini Krško  vrsto do sedaj aktivnosti, ki zagotavljajo če temu lahko tako rečem ne slabševalno zgolj minimalne pogoje za ustanavljanje občin.</font><br/>
<font size="4">	Res je tukaj, da se saj kar se mene tiče malce nenavadno, če nekako povzamem iz do sedaj rečenega. Krško, občina Sevnica</font><br/>
<br/>
<b><font size="4">12. TRAK: (ŠS) 14.55</font></b><br/>
<br/>
<font size="4">	(nadaljevanje) velik interes, da se ustanovi mestna občina. Vprašanje pa je, kaj je z južnejšo sosednjo občino Brežice, ki pa očitno gre po neki lastni poti. In to je problem, glede na to, da je še kako smiselno pa se ne bom dotaknil pokrajinske zakonodaje ali kakorkoli ampak samo v regiji.</font><br/>
<font size="4">	Meni je blizu, da tudi na tem območju, ki je relativno neka prazna lisa za mestne občine, da se s politični odločitvijo gre nasproti tej potrebi prebivalstva. Tako da tukaj nimam nobenega problema. Ko pa je bilo že govora, kar se občin tiče pa mislim, da bi se morala tudi v tem Državnem zboru ob podobnih debatah izpostavljat kako to, da imamo v Republiki Sloveniji 212 občin od katerih menim, da skoraj tretjina sploh ne izpolnjuje pogojev, da ne bom govoril o številu občin, ki so tako mizarnega, majhnega števila prebivalstva, da se vprašaš, kako pa to, da je takrat bilo toliko politične volje, da je prišlo do ustanovitev občin. </font><br/>
<font size="4">	In ravno, če primerjamo to zadevo s sedaj spodbudo interesa širšega regionalnega pomena, da se ustanovi za njihovo javno dobro, za delovanje v interesu resnično tega dela prebivalstva pa menim, da ni korektno, da se išče posamezne po črki zakona izpolnjeni pogoji in se dobesedno kljuka ali so izpolnjeni te pogoji in podobno. Tudi s strani spoštovanega razpravljavca pred menoj, mislim da je dal jasno vedeti, da je to politična odločitev ne glede na to ali so izpolnjeni vsi pogoji. In če pogledamo to gradivo sta tako mestna občina Slovenj Gradec kot Murska Sobota v letu 19 praktično nista izpolnjevala tudi enega od ključnih pogojev števila prebivalstva, pa kljub temu je bil podeljen status občine. </font><br/>
<font size="4">	Tako da, če odmislim tisto, kar sem prej rekel, da se je sedaj zgodilo še to kar ni najbolj prijetno. Jaz moram priznati, da ko je človek prvič se s to materijo srečal, je bil kar zadovoljen, da se v tem delu Slovenije nekako te tako imenovane občine, ki pokrivajo kar velik del regije Sevnica, Krško, Brežice poenotijo, da je resnično nek svoj center ali mestna občina  kakorkoli že, da je pač ustanovi mi je zdaj malce nenavadno, da pa južna občina pač ima nekoliko drugačne apetite ali poglede. Tako da, zdaj ne vem najverjetneje danes ne bomo dobili kakšnega odgovora v zvezi s tem, kako to, da se spoštovani predstavniki ne morete na tem lokalnem nivoju dogovorit. </font><br/>
<font size="4">	Bi pa vseeno rekel, da mestne občine prav gotovo predstavljajo neko prednost pred ostalimi, ki nimajo statusa mestnih občin. Če drugega ne, prav gotovo je neka pot financiranja za določene projekte nekoliko drugačna. In bom zaključil v tem delu v pričakovanju tudi nadaljnje razprave. Sam sem naklonjen, če sem zgolj na neki politični odločitvi, da se tudi na tem območju dobesedno pridobi v soglasju in v volji občanov status mestne občine. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Za besedo sta se zdaj prijavila še mag. Rajh in pa gospod Igor Zorčič. Gospod Rajh, prosim.</font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Lep pozdrav tudi v mojem imenu, spoštovana državna sekretarka, svetniki in župani, kolegice in kolegi.</font><br/>
<font size="4">	V strani SAB smo zmeraj bili zagovorniki skladnega regionalnega razvoja in seveda tudi razumemo želje in potrebe ljudi, da svoje lokalne skupnosti krepijo in podpirajo in tudi če obstaja možnost da postanejo mestne občine jim seveda pri tem podpiramo. In ko pogledamo razvojni potencial različnih krajev po Sloveniji vidimo, da imajo seveda različne izzive, da imajo različne potrebe in jaz sem tudi zelo vesel, ko vidim, da mesta po vsej Sloveniji rastejo in se razvijajo in da v njih živijo prebivalci, ki so na svoje kraje zelo </font><br/>
<br/>
<b><font size="4">13. TRAK: (ŠS) 15.00</font></b><br/>
<br/>
<font size="4">	(nadaljevanje) smo v Poslanski skupini SAB vložili amandma, da se tak status podeli mestu Jesenice, ki je središče zgornje Gorenjske, ima močno razvito industrijo, predvsem železarstvo že od leta 1929 dalje je dobilo tudi mestne pravice, ima bolnišnico, ki jo marsikatera mestna občina nima, ima razvito srednješolsko in osnovnošolsko izobraževanje je tudi pomembno prometno in logistično središče. Nenazadnje pa je poznano tudi po zelo uspešnem hokejskem klubu.</font><br/>
<font size="4">	Ko gledamo v tem smislu in ko postavljamo kriterije  za ustanovitev mestnih občin menim, da bi bilo zelo nepravično in nepravično, da se vse te zadeve berejo tako črko bralsko, da mogoče če je kakšen kriterij zgreši za par 100 prebivalcev, da se tak, da se občini zaradi tega odreče pravica d postane mestna občina in jaz vseeno tudi ko gledam bom rekel druge predloge občine Krško seveda, vidim, da če ima meto potencial, če pokaže kam bo šel razvoj in če to vidimo kam gre, potem je prav, da ljudem v krajih, kjer to želijo tudi omogočimo in prisluhnimo.</font><br/>
<font size="4">	Zavedati se moramo, da imajo bom rekel, pokrajine, ki sicer še niso določene tudi po dve mestni občini poglejte na primer, imate Celje, Velenje, imate na primer in v tem smislu imate tudi Slovenj Gradec in v tem smislu če pogledamo Gorenjsko, kjer ima samo eno tako središče nekoliko tudi prikrajšano. Zavedati pa se moramo, da so v preteklosti, ko so nastajale občine, ko je prišlo do delitev občin in nastanka 212 občin, številni kraji bili zaradi tega prikrajšani, da so bili postavljeni taki kriteriji, da z delitvijo velike občine na manjšo občino, enih manjših kriterijev ne izpolnjujejo, pri tem pa občine, ki so nastale ni nujno da izpolnjujejo osnovne kriterije za nastanek občine na primer število prebivalcev in taki  kriteriji. In če pogledamo tiste kriterije iz Zakona o lokalni samoupravi, da je bil pogoj, da ima občina pogoj za nastanek občine pošta, vrtec, zdaj pošte se ukinjajo, a bomo potem takim tudi zdaj ukinjali občine, ki so pod takimi pogoji nastale. Seveda toliko za razmislek.</font><br/>
<font size="4">	Jaz vseeno mislim, da če obstaja neka pripravljenost, da se ljudem prisluhne, da se jih tudi spodbudi pri njihovem dobrem delu pri ustvarjanju dobrih življenjskih pogojev v njihovih krajih in d so tudi ljudje še bolj ponosni na svoj kraj zaradi tega potem jim je treba prisluhnit in podpret. Jaz bom seveda podprl tudi ta naš amandma, ki smo ga vložili, da se ta status dodeli Jesenicam. Vemo, da je včasih občina Jesenice segala tudi do Kranjske gore, pa se je potem občina Kranjska gora nekako odcepila od občine Jesenice, imajo pa občani Kranjske gore v bistvu svoj življenjski interes v Jesenicah, ki je dejansko upravno središče.</font><br/>
<font size="4">	Jaz bom to seveda podprl, prisluhnil bom ljudem. Prav je, da se prisluhne tudi prebivalcem Krškega, Brežic in če to želijo doseči. Kar se pa same zakonodaje povezane z </font><br/>
<br/>
<b><font size="4">14. TRAK: (ŠS) 15.05</font></b><br/>
<br/>
<font size="4">	(nadaljevanje) ustvarjanjem pokrajin tiče, to sicer danes ni tema je pa bila nekako omenjena. Dokler mi ne bomo določili kakšna je funkcija pokrajine pa kaj mora imet, toliko časa je ta razprava brezpredmetna. Lahko se pa naredi en vmesni korak in analizira kje imajo prebivalci svoj življenjski interes kam hodijo v bolnišnico, kje imajo na primer šolo za otroke s posebnimi potrebami, kje imajo gledališče, kje imajo lutkovno gledališče, kje imajo glasbeno šolo in na ta način v bistvu določimo posredno kje imajo te interese in nekako začnemo tudi na ta način pošteno in pravično financirati občine.</font><br/>
<font size="4">	Jaz mislim, da je bila v preteklosti ta nastanek tolikih občin je imel gonilo predvsem v tem, ker so se v nekaterih skupnosti bom zdaj kar direktno povedal poskušali otresti stroškov. So rekli mi se bomo, nam bo ostalo več denarja, če bomo svoja občina pa če na primer je imela prej skupna občina lutkovno gledališče, ki ga je sama financirala se je pač to po teritorialnem principu delilo in ta obveznost na primer na novo občino ni prešla. Torej tudi na primer šolstvo, če govorimo o šolah s posebnimi programom, to spada v pristojnost mestnih, torej v pristojnost lokalnih skupnosti. </font><br/>
<font size="4">	Res je, da učitelje plača država, objekt pa vzdržuje ustanovitelj. In dokler takih zadev ne bom imeli razčiščenih in jasno povedano kaj je naloga, kje, katera občina, v kateri drugi občini te storitve zagotavlja in tudi dokler te stvari ne bodo ustrezno ovrednotene in plačane s strani vseh uporabnikov, toliko časa o pokrajinah ne bomo govoriti. Je pa prav, da si nalijemo v tem smislu enega čistega vina in jaz mislim, da če prisluhnemo občanom teh mest, ki nimajo še statusa mestne občine in če prisluhnemo njihovim željam tudi njihovemu ponosu in bom rekel navezanosti na kraj, potem jih ne bi smelo biti nobene težave, da se jim ne prisluhne in da ti kraji, ki mogoče zaradi enih zgodovinskih okoliščin iz preteklosti, ko so se na primer dovolili tudi ustanovitev občin, ki ne izpolnjujejo vseh pogojev pa sedaj na primer ta občina zaradi tega, ker se je zmanjšala in na primer in ne dosega kriterija prebivalcev pa ga zgreši za par sto ali pa tisoč, potem to ne more bit kriterij, ki bi taki občini in tem meščanom bom povedal, odrekel pravico, da bi dobili tak status. Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. K besedi se je javil gospod Zorčič, za njim se je dodatno javila še gospa Nataša Sukić. Gospod Zorčič, imate besedo. Prosim.</font><br/>
<br/>
<b><font size="4">	IGOR ZORČIČ (PS NeP):</font></b><font size="4"> Hvala lepa. Lep pozdrav obema županoma, državni sekretarki, kolegice poslanke in poslanci. </font><br/>
<font size="4">	Jaz sem prišel na današnjo sejo, čeprav nisem član odbora in tudi nihče od Poslanske skupine Nepovezanih poslancev ni član tega odbora, zato ker smo vsi poslanke in poslanci prejeli na naše mize odločitev občinskega sveta Brežice, ki se prav tako nanaša na to vprašanje ustanovitve mestne občine Krško in nasploh glede na stališče glede ustanavljanja mestnih občin. </font><br/>
<font size="4">	Namreč tudi Brežice na podoben način kot občina Krško izpolnjuje pogoje za ustanovitev mestne občine. Danes smo slišali že vrsto mnenj v zvezi s tem, kaj ta status pravzaprav sploh prinaša občinam. Jaz se pridružujem tistim, ki so nekoliko skromnejši do tega in ocenjujejo, da pravzaprav nič posebnega, ampak vendarle ta status daje občinam nek recimo da temu višji položaj v smislu administrativnih središč in jaz mislim, da občina, kot je na primer občina Brežice, ki leži ob slovensko hrvaški meji, da je ena tistih, ki si prav zaradi tega </font><br/>
<br/>
<b><font size="4">15. TRAK: (ŠS) 15.10</font></b><br/>
<br/>
<font size="4">	(nadaljevanje) in zaradi nasploh zgodovinskega položaja v tistem delu Posavja zasluži takšen status. Verjetno podobno kot občina Krško.</font><br/>
<font size="4">	Meni je žal, da v zvezi s tem vprašanjem na nivoju regije Posavje ni prišlo do kakšnega pogovora, dogovora med vsemi župani regije Posavje. Verjetno bi to bom rekel takšen dogovor pomagal razrešiti nekatere dilem, ki se ob vsem tem pojavljajo tako ob samem zakonu kot tudi amandmajih, ampak prav današnja seja kaže na to, da si tega statusa želijo tudi druge občine, da to ne sme ostati bom rekel ta status mestnih občin ne sme ostati ne sme postati ali pa ostati status nekakšnega ekskluzivnega kluba. </font><br/>
<font size="4">	Zato jaz sam kot nenazadnje tudi kot občinski svetnik občine Brežice in kot poslanec podpiram to, da se tudi novim občinam, ki izpolnjujejo pogoje, ki jim gre ta status, da se jim dodeli status. Torej da postanejo mestne občine vse tiste občine, ki so si tudi že v preteklosti želele tega statua in izpolnjujejo pogoje. </font><br/>
<font size="4">	Kot je bilo že omenjeno, če pogledamo danes seznam mestnih občin v Sloveniji so nekatere p številnih parametrih manjše od občine Krško in občine Brežice, tudi verjetno občina Jesenice. Torej to več kot očitno ni odločilni faktor pri ustanavljanju oziroma uvrščanju občin na seznam mestnih občin in mislim, da je na to vprašanje potrebno gledati nekoliko širše tudi nenazadnje s tega vidika, da naša regija, regija Posavje nima mestnih občin in da glede na to, da si želimo nekoč priti do neke regionalizacije oziroma do ustanavljanja pokrajin, da je morda danes prav ta trenutek, da pravilno naslovimo ta vprašanja.</font><br/>
<font size="4">	Zato jaz bom rekel podpiram ustanovitev vseh mestnih občin, ki so danes na mizi in bom, bom rekel tudi temu ustrezno v nadaljevanju glasoval seveda, ko bom imel to priložnost. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Besedo ima gospa Nataša Sukić.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Ja hvala lepa za besedo. Lep pozdrav vsem skupaj. Poglejte, naj uvodoma povem, da seveda je treba Slovenijo razvijati skladno, uravnoteženo in tako naprej in proti temu nima nihče nič. </font><br/>
<font size="4">	Ne razumem pa zakaj bi mi kot zakonodajalec kršili zakon, ki je bil tukaj pač izglasovan, zakaj ne bi mi kot zakonodajalec spremenili Zakon o lokalni samoupravi, če se naenkrat kaže taka množična potreba po ustanavljanju mestnih občin, ker vemo, ena izjema bo sprožila plaz in potem lahko pravzaprav čisto vse, čisto vsi zaprosijo za ta status. Zakaj potem imamo mi sploh nek zakon, nek 16. člen Zakona o lokalni samoupravi če je to tako enostavno, da si nekdo nekaj zaželi, ne zna čisto dobro utemeljiti zakaj, enim to pomeni prestiž, ponos, ne vem kaj.</font><br/>
<font size="4">	Prej je poslanec Janez zelo dobro utemeljil pravzaprav stvari, ki jih zelo dobro tudi pozna. Navsezadnje je bil zelo vpet v zadeve lokalne samouprave nekoč n ravni mestne občine Ljubljana recimo.</font><br/>
<font size="4">	Zdaj tukaj so na mizi predlogi za dodelitev statusa mestne občine. Trije predlogi in prav noben ne izpolnjuje od teh kvantitativnih kriterijev, tudi eden ne. Recimo, začnimo pri Krškem. 7.200 prebivalcev, v letu 2020 je bilo zaposlenih tam 5.893 oseb. Mesto Brežice, 6.843 prebivalcev, število delovnih mest 6.731 v celotni občini. Mesto Jesenice 13.338 prebivalcev, število delovnih mest 6.658 v celotni občini. </font><br/>
<font size="4">	Ja mislim, to je daleč od tega, kar piše v 16. členu, kjer mora mesto imeti najmanj 20.000 prebivalcev, najmanj 15.000 delovnih mest in mesto pač mora biti gospodarsko, kulturno in upravno središče širšega območja. Vsaj dve od treh kriterijev tudi če menite da ste gospodarsko, kulturno in upravno središče nekega območja </font><br/>
<br/>
<b><font size="4">16. TRAK: (ŠS) 15.15</font></b><br/>
<br/>
<font size="4">	(nadaljevanje) ta tri mesta ti trije predlogi žal ne izpolnjujejo. Zdaj pa jaz ne razumem. Jaz vem, da je potrebno prenoviti zakon o lokalni samoupravi da so določeni izzivi časa pred nami, ampak jaz ne razumem, zakaj nismo šli potem v to spremembo ne pa da bi zdaj tukaj neke izjeme dobile nek status proti vsem kriterijem, ki so zapisani v zakonodaji in potem kaj bo to pomenilo.</font><br/>
<font size="4">	Mislim to je pač tisto, kar pravimo ves čas. Če smo pravna država je treba spoštovati zakone, ki vejajo v tej državi. Ves čas kritiziramo prav v opoziciji, to mi je pa sploh nenavadno kritiziramo kako ta vlada ne spoštuje ne zakonov ne ustave pa zato po eni strani me niti ne preseneča ta vlada recimo se danes sploh ni opredelila do tega še izrecno je povedala sekretarka, da nima mnenja o tem. To lahko pomeni samo eno. Bodisi da vam je popolnoma vseeno za lokalno samoupravo, še bolj pa pomeni, da vam je itak vseeno za zakone, kar tudi kažete na celi črti vsak dan.</font><br/>
<font size="4">	Ampak bolj me preseneča, da predstavniki opozicije, v opozicijo tudi spada SNS navsezadnje ne samo SAB pa Nepovezani, ki so danes dali te predloge, da mislim da ste na stališču, da v tem primeru pa lahko kršite zakonodajo. Tako da to je res malo tako. To so tiste težave, ki jih imam jaz s tem konkretnim predlogom.</font><br/>
<font size="4">	Razumem željo ljudi in nek sentiment, neke ideje, da je to da se to  sliši fino in tako dalje, ampak to oprostite ni dovolj če se nekaj sliši fino. Kot rečeno vam je prej tudi so drugi povedali da to še ne pomeni res pospešenega razvoja neke občine ali pa to, da bo čez 15 let recimo ne vem mislim da Krško dosegalo neke kriterije, ja jih bo pa takrat dosegalo, pa se lahko takrat to pogovarjamo ali pa kot rečeno ustrezno prilagodimo zakonodajo, ker treba je pač mogoče to priložnost danes izkoristit mogoče za debato o tem, da smo priča nekim podnormiranosti ureditve recimo mestnih občin. </font><br/>
<font size="4">	Ampak treba se je zavedati, status mestne občine ni podeljen zaradi regionalnega prestiža ampak gre za neka mestna naselja, ki zaradi svoje urbanistične značilnosti potrebujejo drugačno ureditev in pristojnosti kot druge občine. To so tisti postolati in zato bi bilo mogoče pomembno v neki noveli Zakona o lokalni samoupravi natančneje recimo določiti naloge in državne pristojnosti, ki se nanašajo na razvoj mest kot tudi nalaga recimo 141. člen Ustave. Mestne občine se zaradi večjih mestnih naselij, ki jih druge občine recimo nimajo recimo soočajo z nekimi specifičnimi problemi kot so javni promet v mestih, slabša kakovost zraka, velika poraba energije , povečano število posegov v prostor. To so tisti izzivi in problemi teh mestnih občin in zato reševanje teh problemov se potem jasno povečuje tudi administrativna, stroškovna investicijska in razvojna obremenjenost teh mestnih občin. </font><br/>
<font size="4">	Na ta način je po mojem treba pristopat in gledat in seveda lahko se pogovarjamo, da je potrebno spremeniti zakonodajo, da je mogoče že malo zastarela pač zakonodajo v zvezi s temi nalogami in pristojnostmi občin in to bi potem v neki kombinaciji sprejetjem recimo pokrajinske zakonodaje do katere je očitno tudi ne bomo prišli kot je že prej Jani povedal recimo. Lahko nekako uredilo, moderniziralo lokalno samoupravo v Republiki Sloveniji. In potem, če bi bile te zakonodajne rešitve sprejete šele potem bi lahko preverjali ali neki kvantitativni pogoji za ustanovitev mestne občine še ustrezajo razvoju naselij in občin v Republiki Sloveniji ali pa ne ustrezajo. Ne moremo se pa kar tako pogovarjati ta občina si že dolgo želi, ona občina si že dolgo želi postati mestna občina. </font><br/>
<font size="4">	Mislim, to pač ni kriterij in ni zadosten robni pogoj zato, da ti greš mimo </font><br/>
<br/>
<b><font size="4">17. TRAK: (ES) – 15.20</font></b><br/>
<br/>
<b><font size="4">	</font></b><font size="4">(nadaljevanje) zakonodaje, ki je popolnoma jasna in nedvoumna in velja za vse občine v Sloveniji. Oziroma kot rečeno, kot sem povedala uvodoma, če boš naredil eno izjemo bo to sprožilo plaz domin in potem lahko pač vse občine gladko kandidirajo za isti status, če je pač ta status toliko pomenil v nekem prestižnem smislu. Ker kaj drugega tako ali tako razen, da boste imeli več obveznosti, niti ne bo prinesel v resnici. Ni noben, ampak prav noben garant, za pospešen razvoj oziroma če pa menite, da je, bi pa tudi jaz rada slišala kakšen bolj konkreten argument kot sem ga danes slišala, ker mene pač zaenkrat nobeden ni prepričal z argumenti. Ampak kot Jani bom rekla se odprta za to, da me z argumenti prepričate, ker jaz nisem apriori proti. </font><br/>
<font size="4">	Samo rada bi povedala, da pač imamo nek zakon, ki se ga verjetno morajo držati vse občine v tej državi. Če je potreba po spremembi zakona, se je pa potrebno pogovarjati o noveli tega zakona v celoti in da bo potem tudi za vse občine veljalo nekaj novega, ne to kar zaenkrat piše. Ne pa da bomo tu malo kupčkali in se pogovarjali dajmo temu, pa dajmo onemu, pa dajmo tretjemu, pa ne bodo niti znali točno pojasniti zakaj. </font><br/>
<font size="4">	Skratka trenutno vsega tega nimamo, kar sem rekla in zato tudi podelitev statusa novim mestnim občinam pač ne more prinesti neke kvalitativne spremembe in takšne akcije res niso na mestu. Sploh ne nekaj mesecev pred volitvami, ker dodatno pod dvome postavlja današnjo razpravo na to temo. Tako da mi pač zaenkrat, razen če me res čudežno prepričate v obratno, temu nasprotujemo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Drugih prijavljenih ni, zato dajem besedo gospodu Šišku kot predlagatelju. Prosim.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Hvala, predsedujoči.</font><br/>
<font size="4">	Poglejte, jaz se bom osredotočil na točko brez amandmajev. Zakaj? Zato ker Krško je 15. 7. 2021 imel občinski svet. V medijih se je čez celo poletje pisalo o tem in ko sem 23. vložil predlog za mestno občino, potem so začele skakati še Brežice in Jesenice. </font><br/>
<font size="4">	Spoštovane kolegice in kolegi, jaz nimam nič proti tema dvema občinama, da me ne bo kdo narobe razumel. Vendar, ko sem jaz vložil postopek noter za pridobitev in za ta današnji odbor in tudi potem za sejo, smo mogli čakati trideset dnevni rok, da dobimo mnenje Združenja občin, Združenja mestnih občin. Nazadnje sem bil prejšnji teden v Državnem svetu na komisiji, da sem jim predstavil. Te dve občine, ostale dve, ki imamo predlog za amandmaji, pa niso šle skozi to, tako da niti ne vemo kaj se misli Državni svet o tem, kaj si mislijo Združenja občin, kaj si misli Združenje mestnih občin. </font><br/>
<font size="4">	Lahko samo povem, da sem dobil občutek kot da je celo neko nagajanje. Tri leta se ni nič govorilo o tem. Od kar sem tu notri ni noben dal ta predlog. Takoj, ko smo mi vložili oziroma jaz s pooblastili. Čeprav vam danes še enkrat povem, da so bili klici določenih poslancev, da sem vlagal brez vednosti občine, brez vednosti občinskega sveta. Tako nizko so se nekateri spuščali in poskusili preprečiti. Ampak ko niso uspeli na tak način preprečiti, so pač s to vložitvijo. In tako kot je ZPS povedala, da ta dva amandmaja bi morala biti na drugi seji obravnava, ne na tej isti. </font><br/>
<font size="4">	Mislim, da se moramo pogovarjati samo, koliko se bomo še pogovarjali, o pridobitvi statusa Mestne občine Krško. Za vse ostale pa tako kot je povedala. Predlagam, da predlagatelji, ki so dali amandmaje skličejo novo sejo. </font><br/>
<font size="4">	Toliko zaenkrat.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Gospa Sukič, replika.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Poglejte, spoštovani kolega, jaz vas na nek način popolnoma razumem. Ne vi mene napačno razumeti. Ampak to je tisto, kar sem prej rekla. Ena izjema potrjuje pravilo. </font><br/>
<br/>
<b><font size="4">18. TRAK: (ES) – 15.25</font></b><br/>
<br/>
<font size="4">	(nadaljevanje) Ena izjema sproži plaz in del plazu se je že pojavil. To sta ta dva amandmaja. Mi tukaj moramo za božjo voljo spoštovati zakon. To pa sploh apeliram na opozicijo, ki je običajno kritična kako ta Vlada ne spoštuje zakonov, sedaj pa bi sama kršila zakone. To ne gre. To ni konsistentno in se je treba zavedati, da je treba neko konsistenco tudi imeti v politiki. </font><br/>
<font size="4">	Kot rečeno, če je problem pri številnih občinah, da niso zadovoljne s svojim statusom, pa se dajmo ukvarjati z novelo, prenova Zakona o lokalni samoupravi, ki bo potem pač na novo odpiral možnosti, postavil neke nove definicije, neke nove kriterije za vse občine, da bodo lahko imele neke drugačne možnosti. Ne pa da se bomo sedaj ukvarjali z eno občino in potem imeli posebno sejo za ostale dve občini in potem bomo imeli, ne vem, 15 sej za različne potrebe ali pa ideje občin mimo Zakona o lokalni samoupravi. Pač to ne gre. Z eno samo potezo, se pravi s prenovo zakona se lahko stvari uredijo na način, da bodo mogoče bolj ustrezale duhu časa, če mogoče menite, da je to pač preživelo. Samo ne moremo se pa na ta način pogovarjati. In o tem vam govorim. Ne moremo. </font><br/>
<font size="4">	Je pa sploh meni malo frapantno, da po eni strani govorimo kako je vse narobe, ker Vlada, no Vlada je danes itak pokazala, da res ne spoštuje zakonov in nima mnenja, pa čeprav ima zakon jasen 16. člen lokalne samouprave. Mislim to je neverjetno, da Vlada nima mnenja, čeprav ima zakon. Torej je pokazala, da ji je malo mar za zakone, ampak da pa se ostali akterji v Državnem zboru, ki smo zakonodajno telo obnašamo tako neodgovorno, tega pa ne razumem. Treba je biti konsistenten, treba se je držati zakonov, če smo pravna država, če ne pa, oprostite, tisti, ki bi želel danes kršiti nek zakon, nimate več mandata govoriti o tem kako se kršijo zakoni v tej državi. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. </font><br/>
<font size="4">	Ugotavljam, da drugih prijavljenih ni. Prehajamo na odločanje. Šli bomo po vrstnem redu, tako kot so bili vloženi amandmaji. </font><br/>
<font size="4">	Najprej dajem na glasovanje amandma gospoda Igorja Zorčiča k 1. členu. To je za občino Brežice. Želi kdo obrazložiti svoj glas? Prosim.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Spoštovani predsednik, spoštovane kolegice in kolegi!</font><br/>
<font size="4">	Tako kot sem malo prej povedal jaz takega predloga res ne morem podpreti iz razloga, da niso šli čez celotni postopek tako Brežice kot Jesenice. Če smo mi mogli v Krškem čakati, potem je prav, da tudi ostali čakajo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Obrazložitev glasu gospa Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Vsekakor ne bom podprla ne tega, ne nobenega predloga, pa ne zaradi postopkovnih zapletov, pač pa preprosto zaradi Zakona o lokalni samoupravi. Postopek je pa res nekaj, kar je absolutno podrednega zakonu. Tako da to je pa absurd, da bi zaobšli zakon v enem primeru, potem pa zaradi postopka pa ne bi zaobšli zakona v drugem primeru. Jaz bom glasovala proti.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. </font><br/>
<font size="4">	Glasujemo o amandmaju gospoda Igorja Zorčiča k 1. členu. To je za občino Brežice.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (4 člani.) Je kdo proti? (6 članov.)</font><br/>
<font size="4">	Ugotavljam, da amandma ni izglasovan.</font><br/>
<br/>
<font size="4">	Prehajamo na odločanje o amandmaju Poslanske skupine Alenke Bratušek k 1. členu. To je za občino Jesenice. </font><br/>
<font size="4">	Želi kdo obrazložiti svoj glas? Ugotavljam, da ne.</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (2 člana.) Je kdo proti? (10 članov.)</font><br/>
<font size="4">	Ugotavljam, da amandma ni izglasovan.</font><br/>
<font size="4">	Zaradi tega, ker ta dva amandmaja nista bila izglasovana, so tudi ostali amandmaji teh dveh predlagateljev postali brezpredmetni. </font><br/>
<font size="4">	</font><br/>
<font size="4">	Prehajamo na odločanje samo o osnovnem besedilu zakona, ker niso bili sprejeti amandmaji. </font><br/>
<font size="4">	Želi kdo obrazložiti svoj glas? Ugotavljam, da ne.</font><br/>
<font size="4">	Potem odločamo; glasovanje o besedilu zakona. </font><br/>
<font size="4">	</font><br/>
<b><font size="4">19. TRAK: (ES) – 15.30</font></b><br/>
<br/>
<font size="4">	(nadaljevanje) Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (14 članov.) Je kdo proti? (3 člani.)</font><br/>
<font size="4">	Ugotavljam, da je ta zakon v drugi fazi obravnave na naši seji sprejet.</font><br/>
<font size="4">	Besedo je želel še predlagatelj, če dovolite za sekundo.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS):</font></b><font size="4"> Spoštovane kolegice, poslanke, poslanci, v imenu občine Krško, župana in sebe in Kršanov se vam zahvaljujem za to podporo, da ste prižgali zeleno luč, da bo bomo lahko tudi na seji obravnavali in mogoče še kaj dodatno obrazložili, da boste tudi tam lahko podprli. Hvala še enkrat.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">	Glede poročevalca. Če ni drugih predlogov, bom jaz kot predsednik odbora. Vsem hvala za udeležbo. Srečno Slovenija.</font><br/>
<br/>
<b><font size="4">Seja je bila končana 27. oktobra 2021 ob 15.31.</font></b>
</root>