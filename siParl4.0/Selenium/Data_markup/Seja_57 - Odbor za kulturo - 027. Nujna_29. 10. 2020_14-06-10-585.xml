<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR </font></b><br/>
<b><font size="4">ODBOR ZA KULTURO</font></b><br/>
<b><font size="4">27. nujna seja</font></b><br/>
<br/>
<b><font size="4">(29. oktober 2020)</font></b><br/>
</p></div><br/>
<b><font size="4">Sejo je vodila Violeta Tomić, predsednica odbora.</font></b><br/>
<b><font size="4">Seja se je začela ob 14.06.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Kolegica me opozarja, na RTV prenosu ni zvoka, čeprav sem že nekaj govorila, tako da, prosim tehniko, da to uredi. Zdaj, jaz pozdravljam vse poslance in poslanke, ki ste danes prišli v službo, tudi mnogi od daleč in pozdravljam predstavnike ministrstva in pričenjam 27. nujno sejo za kulturo.</font><br/>
<font size="4">Obveščam vas, da so mi sporočili, da so službeno zadržani danes in da se seje ne bodo udeležili, naslednji člani in članice odbora: Janja Sluga iz kvote SMC, Felice Žiža manjšinci, Jurij Lep Desus, Zmago Jelinčič Plemeniti SNS, Mojca Škrinjar, Bojan Podkrajšek, Alenka Jeraj, Janez Moškrič, Jožef Lenart, Elena Zavadlav Ušaj iz kvote SDS. Kot vidimo, je tako rekoč, so vsi poslanci koalicije danes odsotni in zato vas obveščam, da na tej seji ne morem zagotoviti sklepčnosti, saj od 19. članic in članov Odbora za kulturo, so službeno odsotnosti 10 njih.</font><br/>
<font size="4">Tako da, nimam tudi pooblastil za nadomestne članice in člane in v tem primeru pač smo v situaciji, ko razprave danes ne bomo mogli opraviti.</font><br/>
<font size="4">Proceduralno ima kolegica Sukič, prosim.</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Torej, lep pozdrav z moje strani.</font><br/>
<font size="4">Spoštovana predsedujoča, imam postopkovni predlog in sicer, poglejte, to, da imate vi na mizi opravičila desetih poslank in poslancev, češ da so službeno odsotni, s tem, da je njihova primarna prvenstvena službena dolžnost, da bi bili danes tukaj, na tej seji, če pa jih nekaj zadrži, pa je njihova dolžnost, da poskrbijo za nadomestilo, to ocenjujem kot cinizem brez primere, kot oviranje demokratične razprave v parlamentu in to razprave o dveh pomembnih zadevah. Namreč, vsi vemo, da v ponedeljek popoldne, se, baje, namerava, kot se temu reče, odrezati direktorja RTV Slovenija, kajne, gospoda Kadunca in logično je, da Državni zbor, če pride do te pobude, mora o taki resni zadevi razpravljati preden se to zgodi, torej danes, jutri ali v ponedeljek dopoldne.</font><br/>
<font size="4">Zato predlagam, spoštovana predsedujoča, da predsedniku Državnega zbora prenesete predlog, da se vsaj o tej točki dnevnega reda, ki se tiče RTV Slovenija, zgodi razprava pred ponedeljkom popoldne. Zaradi mene jutri ali v ponedeljek dopoldne.</font><br/>
<font size="4">Kar se tiče Metelkove 6, nezaslišano je, kar se dogaja z Metelkovo 6, kjer se kar tako, čez noč, na dan, ko je bila razglašena epidemija in ko smo po osemdesetih letih doživeli, prvič, policijsko uro, so prijeli torej aktiviste, aktivistke, delavce kulturne in delavke kulturne,</font><br/>
<br/>
<b><font size="4">2. TRAK: (TB) – 14.10</font></b><br/>
<br/>
<font size="4">(nadaljevanje) na Metelkovi 6, torej, brezobzirno, brutalno sporočilo, da naj se torej prisilno podpišejo nek sporazum, sporazuma seveda ne more bit, kadar si ti brez dialoga v nekaj prisiljen in se izselijo do 31. januarja. Tudi to je urgentna zadeva, o kateri je potrebno prednostno in absolutno razpravljati in zato, si seveda poslanke in poslanci, ki imajo službeno dolžnost, da so tukaj, kadar je pač na sporedu seja, ne morejo privoščiti na tak način ovirati delo parlamenta in onemogočati javno razpravo o tako zelo resnih temah, ki nas lahko zelo, zelo, zelo skrbijo, kajti vse to kaže na res kritično točko, na hud suspenz demokracije v tej državi, ki se samo še poglablja, iz dneva v dan, iz poteze v potezo.</font><br/>
<font size="4">Zato predlagam, predsedujoča, drug proceduralni predlog, da poskrbite, da v prihodnjem tednu, absolutno, čim prej, zagotovite sejo, posebno sejo, tudi na temo Metelkove 6.</font><br/>
<font size="4">Najlepša hvala.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Hvala lepa za vaš proceduralni predlog.</font><br/>
<font size="4">Na vrsti je gospod Marko Bandelli, prosim.</font><br/>
<br/>
<b><font size="4">MARKO BANDELLI (PS SAB):</font></b><font size="4"> Hvala predsednica za besedo.</font><br/>
<font size="4">Mislim, spoštovani minister in državna sekretarka, pa vsi cenjeni gostje, danes prisotni tukaj, kot vidite, jaz mislim, da je več kot očitno, da nas aktualna koalicija ima popolnoma vse za norce. Zdaj, nedopustno in skrajno neresno je, da so se vsi poslanci koalicije opravičili. Za tako pomembno sejo, po mojem mnenju, ko gre za, če bi tako rekli, »obelodanjenje« umazanega procesa podjarmljenja javnih medijskih servisov.</font><br/>
<font size="4">Zdaj, predlagam predsednica, da poslanci, ki so se opravičili danes tukaj, neupravičeno, po mojem mnenjem, osebnem, s tem bojkotiranjem demokratične izvedbe seje, ker to je bila demokratična izvedba ene seje, kjer bi lahko vsi povedali, kaj mislimo in kaj si mislimo o tej Vladi in z izkazom tega demokratičnega nestrinjanja, če bi tako rekel, kajne, bom rekel škodljive Vlade, v tem trenutku in ne bom zadržal te besede in da ugotovite, zakaj niso dobili zamenjave, ker po pravilniku, se lahko opravičijo na odboru, ampak morajo dobiti zamenjavo. SDS stranka ima 26 poslancev. Iz 26 poslancev niso dobili včeraj 5 poslancev, da so tukaj zamenjali, da smo lahko sklepčni. To je sramota, stranke same, vladajoče, ki je nalašč to naredila.</font><br/>
<font size="4">In zato tudi predlagam, da predlagate predsedniku Državnega zbora, da ugotovi njihovo opravičenost in drugače, da se jim ta dan odtrga od plače.</font><br/>
<font size="4">Hvala, to je moj predlog.</font><br/>
<font size="4">	</font><br/>
<b><font size="4">PREDSEDNICA VIOLETA TOMIĆ:</font></b><font size="4"> Hvala lepa.</font><br/>
<font size="4">Vaš predlog bom upoštevala in ga posredovala predsedniku Državnega zbora.</font><br/>
<font size="4">Na vrsti je gospa Lidija Divjak Mirnik.</font><br/>
<font size="4">Prosim, beseda je vaša.</font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa predsednica, za besedo. Lep pozdrav spoštovani gospod minister, gospe in gospodje, kolegice, kolegi.</font><br/>
<font size="4">	Zdaj, jaz bi rekla zelo preprosto, to je pač bojkot parlamenta. Bojkot parlamenta v 21. stoletju. To ne samo, da je nezaslišano. Kar se mene tiče, vsi tisti, ki to počno, vemo, kdo je protagonist tega, morajo oditi. Zakaj? Zato, ker je pač njihov cilj prevzeti nadzor nad vsemi sistemi in podsistemi. Zato, ker je pač njihov cilj prevzeti vse in nastaviti svoje »kimače«, tiste, ki kimajo, ki zasedajo položaje, brez da bi za njih osnovne pogoje izpolnjevali, samo z enim ciljem – da podpišejo to, kar se jim da v podpis in da naredijo to, kar veliki vrhovni vodja ukaže. Kar, ne da je grozljivo, jaz se resno sprašujem, kako lahko ti ljudje sploh spijo, da v karmi niti ne začnem razlagati.</font><br/>
<font size="4">In to danes, je bojkot parlamenta. Zakaj? Zaradi ene razprave na Odboru za kulturo, kjer bi razpravljati o tem, da se NGO-je meče iz njihove stavbe.</font><br/>
<font size="4"> </font><br/>
<b><font size="4">3. TRAK: (TB) – 14.15</font></b><br/>
<br/>
<font size="4">(nadaljevanje) stavbe. Tiste NGO-je, ki seveda opozarjajo, ki so kritični do oblasti in da bi razpravljali o tem, da mogoče ni vse tako črno-belo na RTV, kot prikazuje veliki vodja v svoji basni. To je bojkot parlamenta in to je nezaslišano.</font><br/>
<font size="4">Zdaj, jaz razumem kolege, da so na dopustu danes oziroma, da so službeno odsotni, čeprav me res zanima, kaj počnejo v tej svoji službeni odsotnosti danes, glede na to, da je epidemija, pa da ni prehajanja meja, ampak pustimo ta formalni razlog, do katerega imajo pravico, sploh ni vprašanje. Vendar sem tudi jaz mama, dveh osnovnošolskih otrok, ki imata danes počitnice, pa sem eno uro pa pol v eno smer, iz Maribora, pripeljala v Ljubljano, pa še eno uro pa pol se bom peljala nazaj, če bo sreča mila, če ne bo dve uri ali pa več. In to je ne samo norčevanje iz vseh nas, to je nezaslišana aroganca. </font><br/>
<font size="4">In, predsednica, moj postopkovni predlog pravzaprav je, prvič, da v skladu z 95. členom Poslovnika, mi poveste tukaj, ali so se ti kolegi res opravičili dan pred sejo odbora? Ali so vsaj ta, da rečem, formalni razlog »oddelali« tako, kot je treba ali so bili mogoče še tu celo površni. Ne vem, to me res zanima. In pa drugi moj predlog je, da nemudoma gospoda Zorčiča, predsednika Državnega zbora kontaktirate in ga poprosite, da dovoli, da opravimo to razpravo v ponedeljek ob 9. uri, še preden se začne Programski svet RTV-ja, ker namreč za to gre pri celi stvari. RTV je treba razmontirat, da bo postalo trobilo, ker, ko bo trobilo, potem nam bodo lansirali pač veliko resnico velikega vodje in to je to, za kaj gre, vse ostalo pa mi tukaj lahko razlagamo še 200 ur. Za to gre, za nadzor in diktaturo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Hvala lepa.</font><br/>
<font size="4">Jaz razumem vaše ogorčenje, ki ste prišli v službo, za razliko od tistih, ki tega danes niso storili in zakaj niso storili, bomo seveda ugotovili pozneje - prosim vas, da se le držite Poslovnika, kjer je proceduralno 3 minute - in dajem besedo gospodu Marku Koprivcu.</font><br/>
<font size="4">Prosim.</font><br/>
<br/>
<b><font size="4">MAG. MARKO KOPRIVC (PS SD):</font></b><font size="4"> Ja, hvala lepa predsednica, za besedo. </font><br/>
<font size="4">Spoštovane kolegice, spoštovani kolegi!</font><br/>
<font size="4">To, kar se je danes zgodilo, je res nedopustno. To, da celotna opozicija dobesedno bojkotira odbor, z namenom, da prepreči dve zelo pomembni razpravi, razpravi, ki se dotikata stanja demokracije v Sloveniji. Dogodki, ki so neposredno povezani z Janševim poskusom podjarmljenja demokratičnih medijev in hkrati vseh družbenih podsistemov, ki so kritični do oblasti. In oprostite, spoštovani kolegice in kolegi, to pomeni konec parlamentarizma. Jaz tega drugače ne morem razumet. Ker edino orodje opozicije je, da lahko zahteva sklic izredne seje na določeno temo, če se celotna opozicija odloči za obstrukcijo oziroma temu lahko reče, da se opraviči zaradi službenih obveznosti.</font><br/>
<font size="4">Spoštovani, službene obveznosti v četrtek popoldne, v času, ko je celotna država zaradi epidemije v karanteni, ko so medobčinske meje zaprte - pa koga farbate? Koga farbate, res? V ponedeljek bo Programski svet RTV Slovenija obglavil nacionalno RTV hišo. Menjali bojo direktorja in s tem uresničili Janševe sanje po totalni podreditvi tega javnega in neodvisnega medija. In danes, bi želeli poslanke in poslanci opozicije o tem razpravljat in nam je vladajoča koalicija to onemogočila. Kaj je to drugega, kot razgradnja parlamentarizma? Kaj je to drugega, kot vstopanje v čisto diktaturo?</font><br/>
<font size="4">Spoštovana predsednica, to je res nedopustno, zato vas pozivam, da nemudoma obvestite predsednika parlamenta in ga prosite, da se razprava o RTV opravi pred začetkom Programskega sveta, kot so povedali kolegi iz drugih strank demokratične opozicije, naj se to zgodi najpozneje v ponedeljek, ob 9. zjutraj.</font><br/>
<font size="4">Druga zadeva – Metelkova. Ne bom se spuščal o vsebini, ker govorimo pač zdaj zgolj postopkovno, seja se ni še začela, ampak poglejte – tukaj so predstavniki nevladnih organizacij, </font><br/>
<br/>
<b><font size="4">4. TRAK: (TB) – 14.20</font></b><br/>
<br/>
<font size="4">(nadaljevanje) ki so prišli na sejo, zaman, zastonj. Norčujete se res iz ljudi, iz državljank in državljanov Republike Slovenije. To je nedopustno. To ni normalno za neko demokratično državo sredi Evrope, leta 2020. Stopamo v trideseta leta, v čas, ko je fašizem začel sistematično uničevat parlamentarizem. Tako da, jaz upam, da uspemo vsaj razpravo o RTV Slovenija speljat pred samim začetkom Programskega sveta in upam, da bo vsaj predstavnike koalicijskih strank srečala pamet.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Hvala lepa.</font><br/>
<font size="4">Gospod Koprivc, preden dam besedo Matjažu Nemcu, želim za magnetogram in tudi za javnost, ki nas spremlja, povedati, da so sejo ravnokar zapustili sekretarji Miro Petek in gospa Ignacija Fridl Jarc, skupaj z ministrom Vaskom Simonitijem. Verjamem, da niso bili obveščeni o bojkoti Poslanske skupine SDS in koalicije, čeprav spadajo v isto kvoto in ne želijo poslušati naših proceduralnih predlogov. Verjamem, da boli, ko govorimo resnico, vendar resnica bo danes slišana, vsaj skozi proceduralne, vaše predloge.</font><br/>
<font size="4">Tako da, besedo ima gospod Matjaž Nemec.</font><br/>
<font size="4">Prosim.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Predsedujoča, kot ste vi rekli, ilustrativno danes imamo moč »vpogledati«, kaj pomeni na eni strani oblast, na drugi strani predstavniki ljudstva in ljudstvo. Seveda tega dialoga ni in od sramu in v odsotnosti, smo danes priča dogodku, kot ga še nismo bili. Torej, ne gre za obstrukcijo, ampak gre za bojkot. Za bojkot pod pretvezo, ne boste verjeli, službenih obveznosti. Kaj pa le je za poslanke in poslance bolj obvezujoče, kot bit prisoten na seji delovnega telesa, na kateri / nerazumljivo/ poslanke in poslanci morali bit po svoji dolžnosti.</font><br/>
<font size="4">Zato so več kot upravičeni klici po tem, spoštovana predsedujoča, da se tem poslankam in poslancem vzame tisto plačilo, za katero bodo danes plačani in ga ne izpolnjujejo in ga ne želijo izpeljati. Torej, bojkot, ki ni obstrukcija. Danes, ko bi morali govoriti o dveh zelo pomembnih temah, ena je pa nujna, predvsem ko govorimo o RTV-ju. V ponedeljek, kot so kolegi pred menoj povedali, naj bi prišlo do obglavljenja javnega servisa RTV.</font><br/>
<font size="4">Torej spoštovani, gospa predsedujoča, naj vas opozorim na 95. člen, predvsem na četrto alinejo in vam jo bom tudi prebral, kajti govora je o tem, da so naši kolegice in kolegi odsotni zaradi službenih obveznosti. Opomnil bi, da je vodja poslanske skupine lahko odobri službeno odsotnost, po zadnji alineji, drugega odstavka, tega člena le v primeru, če zagotovi, da iz drugih razlogov, iz drugega odstavka tega člena na seji Državnega zbora ali delovnega telesa, ne bo upravičeno odsotnosti več kot tretjina poslank in poslancev.</font><br/>
<font size="4">Torej gre za kršitev 95. člena, na kratko povedano in prosil bi vas, da o tem nemudoma obvestite predsednika Državnega zbora, ter seveda od njega zahtevate, da omogoči izvedbo te sejo, v ponedeljek, pred sejo Državnega sveta in pred sejo Sveta RTV, kajti smiselno je, da se pogovorimo še pred sejo Sveta RTV.</font><br/>
<font size="4">Torej, da zaključim, ogorčen sem nad zadnjo v nizu nedemokratičnih potez, ki se odvijajo v Državnem zboru in v naši državi.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala.</font><br/>
<font size="4">Imam pa eno pooblastilo – gospod Samo Bevk iz kvote SD, je zadržan, ni mogel priti, tako kot ti kolegi, ki niso in je pooblastil mag. Marka Koprivca. Dobrodošel med nami, hvala. Tako se dela v parlamentu, menda.</font><br/>
<font size="4">Zdaj dajem besedo Aljažu Kovačiču.</font><br/>
<font size="4">Prosim.</font><br/>
<br/>
<b><font size="4">ALJAŽ KOVAČIČ (PS LMŠ):</font></b><font size="4"> Hvala za besedo, predsednica. Spoštovani gostje, kolegice in kolegi.</font><br/>
<font size="4">Ja, zdaj, zanimivo je, da člani koalicije te Vlade, ki morajo eno uro prej vstati, da lahko 25 ur na dan delajo, zdaj naenkrat, danes, nihče nima časa, da bi bil tukaj. Zdaj, jaz ne bom se spuščal v debato, kdo zaradi česa manjka, ampak dejstvo je, da to gre za izigravanje, za popolni bojkot v 1. točki teme, ki ni niti važna, kaka je, ampak nasploh, </font><br/>
<br/>
<b><font size="4">5. TRAK: (TB) – 14.25</font></b><br/>
<br/>
<font size="4">(nadaljevanje) odnosa do katerekoli teme, v tokratnem primeru kulturo, ki tako ali tako vemo, kakšen odnos ima ta Vlada in samo ministrstvo do kulture, potem, v 2. točki do organa, kot je Državni zbor in potem najbolj pomembno, se pravi, do same demokracije. In prav žalostno je v 21. stoletju gledati, da se nekdo odpove demokraciji, se pravi izmenjavi mnenj v parlamentu, ne glede na to, kaj kdo zagovarja.</font><br/>
<font size="4">In moj postopkovni predlog je, gospa predsednica, čisto preprost, da mi kot poslancu Državnega zbora, po Ustavi, ki zastopam vso ljudstvo, zagotovite, z pozivom predsednika Državnega zbora, da lahko to delo tudi opravljam. Kajti, če ga ne morem, niti ni smiselno, da tu sedim in je mogoče najbolj smiselno, da ne vem, da vsi poslanci vrnemo mandat in gremo pač nekaj delat.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Najlepša hvala za vaš postopkovni predlog.</font><br/>
<font size="4">In še kolega Primož Siter.</font><br/>
<br/>
<b><font size="4">PRIMOŽ SITER (PS Levica):</font></b><font size="4"> Ja, hvala lepa za besedo. Dober dan, pozdravljeni in dobrodošli vsi gostje v Državnem zboru.</font><br/>
<font size="4">Z vsemi svojimi predhodniki delim ogorčenje nad tem, čemur smo danes priča – torej bojkotu in obglavljenju enega popolnoma normalnega in legitimnega, sicer demokratičnega procesa, kar parlamentarna razprava je. Me pa ne preseneča. Resnično, ko smo, ne vem, pred eno uro, mislim da, v glavnem, eno uro pred začetkom, ko so prišla ta sporočila o tem, da, o nekih odsotnostih in tako naprej, nisem bil presenečen.</font><br/>
<font size="4">Zakaj? Danes govorimo o bržkone najbolj pomembnem medijskem informativnem servisu v državni in njegovi prihodnosti, ne o službi enega direktorja, ampak o prihodnosti in naravnanosti celotnega osrednjega državnega medija na eni strani, na drugi strani pa govorimo o najbolj pomembnih nevladnih ali pa najbolj aktivnih nevladnih organizacijah v državi, merljivo najbolj učinkovitih. In, hm, vloga nevladne organizacije je »zafilat« tisto luknjo, ki je nastala v družbi, zaradi neučinkovitosti Vlade, kajne. Bodisi, če govorimo o umetnosti, če govorimo o sociali, o kateremkoli področju in seveda, potem ena Metelkova 6, s svojimi naslovi mirovni inštitut, mesto žensk, pravno informacijski center in tako naprej, seveda stopi na žulj vladi Janeza Janše, saj se ukvarjajo menda s položajem žensk v družbi, ojoj. Pa z pravično obravnavo beguncev, ojoj, kaj hujšega. In tako naprej.</font><br/>
<font size="4">Tako da, nisem presenečen in sem ogorčen. Vlada bolj kot… ta Vlada je predvsem - oprostite, jaz sem iz Trbovelj, uporabil bom tisto, kar sem uporabil že večkrat – ta Vlada je pač »ausglajzana«, kot se temu reče, v Trbovljah, zgrešila na vseh frontah, popolnoma neučinkovita. Bolj kot, to kaj dela, se ukvarja s tem, kako prikazuje »kao« svoje delo, ki ga pa ni, razen seveda v nastavljanju svojih ljudi na ključne položaja in ubijanja vseh možnih orodij, orodij demokracije, da bo na koncu lahko dosegla stanje, ki ga je dosegel kdo? – Adolf Hitler, v tridesetih letih vladanja z dekretom. Nič drugega ni cilj. In zdaj, seveda so eni, umetniki in »nevladniki« in aktivisti na Metelkovi 6 tukaj problem. Seveda, saj kažejo z ogledalom, kaj pa drugega.</font><br/>
<font size="4">Tako da, spoštovana predsednica, jaz se pridružujem postopkovnim pozivom svojih predhodnikov, bi pa tudi, v kolikor je to v okviru naših poslovniških zmožnosti, klical ministra na odgovornost, zakaj ga ni? Zakaj je sredi seje šel? On mora bit tu ali pa postavit vsaj enega sekretarja na sejo, ne glede na to, ali je to seja, kjer streljamo postopkovne predloge, predlagamo postopkovne predloge ali pa preidemo na vsebino. Ni niti ministra, niti enega od dveh siceršnjih sekretarjev. Vsi so zapustili. Tako kot je odgovornost, službena odgovornost poslank in poslancev, da se udeležujemo sej, ista odgovornost velja tudi za pristojnega ministra, da se udeležuje sej, torej delovnih teles, ki so v njegovi vsebinski jurisdikciji.</font><br/>
<br/>
<b><font size="4">6. TRAK: (SC) – 14.30</font></b><br/>
<br/>
<font size="4">	(nadaljevanje)  Tako da, torej, ja, jaz bi prosil, da realiziramo sejo vsaj te točke o RTV-ju, torej pred ponedeljkovo sejo na sedežu oziroma vodstva RTV in na drugi strani, da minister poda svoje razloge, zakaj ga ni na seji. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ: </font></b><font size="4">Hvala lepa za vaš postopkovni predlog. </font><br/>
<font size="4">	Na vrsti je gospod Branislav Rajić. </font><br/>
<font size="4">	Prosim. </font><br/>
<br/>
<font size="4">	</font><b><font size="4">MAG. BRANISLAV RAJIĆ (PS SMC): </font></b><font size="4">Hvala, predsednica.</font><br/>
<font size="4">	Jaz imam tudi postopkovni predlog, uvodoma pa bi rad predstavil eno drugo stališče in drugi pogled. Namreč verjetno ni javnosti znano, da je na kolegiju vodij poslanskih skupin bil predlog, da se seja prestavi za nekaj dni, da se postavi v področje, ki je bolj ustrezno in na neki način v kolikor so informacije, da boste temu ugodili na koncu pa ste se odločili drugače in situacija, ki se je danes zgodila je izjemno neljuba in seveda jaz jo razumem kot odgovor na eno trmo, ki mogoče ni bila potrebna, zato menim, da je potrebno to povedati, ker najmanj kar si želimo je to, da bi se razumelo kot nespoštovanje ali »nedojemanje« vseh prispevkov, ki so jih vsi tisti, ki ustvarjajo na Metelkovi recimo dali naši družbi in zato je pomembno, da se oglasim, da povem, da samo iz tega razloga sem se odločil, da pridem in da prisluhnem vsem tistim, ki so prišli, ampak mislim, da je pomembno se zavedati, da sila nikoli ni bila rešitev, da sila vedno rodi silo in da je tisto, kar potrebujemo je razumevanje in medsebojno dogovarjanje. Z enim drugim pristopom bi se ta seja verjetno lahko drugače začela in drugače končala. </font><br/>
<font size="4">	Moj postopkovni predlog je glede na to, da imam vabljene že prisotne, da bi v skladu z 52. členom Poslovnika opravili razpravo, ker to vam omogoča Poslovnik, ko je prisotna ena tretjina članov delovnega telesa in se, potem glasovanje o točkah izpelje kot dopisna seja. V tem primeru ne bomo maltretirali ljudi, ki so prišli, ki so se pripravili in seveda, ki se jim lahko prisluhe ne samo tukaj tudi preko medijev. Na ta način mislim, da imamo rešitev, ki jo predlagam kot rešitev v tem trenutku najbolj ustrezno, čeprav je situacija zelo neprijetna in seveda prvič se je zgodila. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ: </font></b><font size="4">Hvala, spoštovani Branislav Rajić za vaš postopkovni predlog.</font><br/>
<font size="4">Pričakovala sem, da bo pač edini predstavnik koalicijskih poslancev pač okrivil mene in mojo nepotrebno trmo, vendar naj povem javnosti in vsem vam, da sem sprejela predlog, da se seja prestavi na naslednji teden, vendar je Maša Kociper – vodja Poslanske skupine SAB – zahtevala, da se razprava o javni RTV opravi pred sejo RTV-ja, kajti potem, ko odstavijo gospoda generalnega direktorja nima nobenega smisla razpravljati, joj kaj ste vi naredili pred tremi, štirimi dnevi in seveda ona je predlagatelj in jaz sem seveda temu ugodila. </font><br/>
<font size="4">	52. člen – hvala, da ste me opomnili – jaz sem že imela v smislih, da bi danes opravili razpravo, vendar naj vas spomnim, da je ta isti 52. člen žal v prejšnjem mandatu spremenjen in ni možno v takem primeru opraviti razprave. Poglejte si pač novi Poslovnik žal danes ne bomo mogli razpravljati in bodo vabljeni morali še enkrat priti. </font><br/>
<font size="4">	Besedo ima gospod Bandelli kot predlagatelj te točke prvi, potem pa gospa Sukič.</font><br/>
<br/>
<font size="4">	</font><b><font size="4">MARKO BANDELLI (PS SAB): </font></b><font size="4">Hvala, predsednica. </font><br/>
<font size="4">	Jaz bi se opravičil, ker sem rekel, da nobenega od koalicije ni tukaj v resnici gospod Rajić je tukaj prisoten. Pokazal je skrb in odgovornost do ljudi, ki so danes prišli tukaj in zato se mu tudi opravičim. </font><br/>
<font size="4">	Ne morem pa, da ne bi spomnil predsednica, da še nikoli se ni zgodilo, da nobenega predstavnika ministrstva ne bi bilo tukaj, da sta oba državna sekretarja odšla – sekretarka pa sekretar – pa minister prisotni tukaj na pol naših proceduralnih predlogov, ki so pa ti tisti, ki morajo tudi vem da so namenjeni predsedniku, ampak on bi moral biti tukaj do konca, da sliši za kaj se gre. Zaradi tega, kar ste omenila tudi prej Mašo Kociper iz stranke SAB, ker smo predlagatelji te točke.</font><br/>
<br/>
<b><font size="4">7. TRAK: (TB) – 14.35</font></b><br/>
<br/>
<font size="4">	(nadaljevanje) Ja, res je, mi smo zahtevali, da bi bila seja v času, se pravi, izpeljana. Se pravi, danes je bil izredno dober to, predlog in upam, da bo predsednik Državnega zbora upošteval datum ponedeljek, ob 9. uri, kajti, moramo speljati to sejo, preden je seja Programskega sveta RTV, drugače je seja popolnoma brezpredmetna in če bomo sejo delali potem, ko je de facto se že zgodilo vse, mislim, da je to popolnoma neprimerno in nepotrebno, če bi tako rekel.</font><br/>
<font size="4">	Tako da, predlagam še enkrat res, da se javite k predsedniku Državnega zbora in zahtevate od naše strani, kolikor se da, da bi seja bila izpeljana v ponedeljek, ob 9. uri, kajti danes ta bojkot, čisto bojkot, bo ostal v zgodovini našega parlamenta.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ:</font></b><font size="4"> Hvala.</font><br/>
<font size="4">	Gospa Nataša Sukič, prosim.</font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Ja, spoštovana predsedujoča, tudi če bi Poslovnik to dopuščal, kar je spoštovani  kolega Rajić, ki se mu zahvaljujem, da je pravzaprav edini prišel iz koalicije, danes na sejo, predlagal, mislim, da to ne bi imelo smisla, kajti, poanta tega, kar tu počnemo je, da demokratično razpravljamo – koalicija, opozicija in tako naprej in da so prisotni minister in sekretarji. Tudi teh ni več. Zakaj bi zdaj mi govorili tukaj, dobro, lahko bi govorili v eter in sporočali javnosti, kar imamo za povedati, vendar bi ostalo brez nasprotnega odmeva, brez soočenja mnenj, brez demokratične razprave in bistvo tega, kar se danes tu dogaja je to, da se s to potezo, za katero se je koalicija odločila, ki je po mojem precedenčna, mislim, da se, ne vem, če se je kdaj v zgodovini parlamenta, na odboru kakšnem, zgodilo kaj takega, ne vem, nisem tako dolgo v parlamentu, dvomim, da se je kaj takega zgodilo, to je dejansko ubijanje parlamentarizma, ubijanje demokracije.</font><br/>
<font size="4">	Poglejte, pred nekaj dnevi se je gladko izglasovalo, preglasovalo, da je ljudem odvzeta možnost za to, da grejo na referendum o tako pomembni temi, kot je investicija 780 dodatnih milijonov evrov za orožje, gladko se je povozilo pravico ljudstva do referenduma. Danes se ubija demokratična razprava, tukaj, v hiši demokracije, pod pretvezo, da so poslanke in poslanci službeno odsotni. Kako so lahko službeno odsotni? A vsi koalicijski poslanci z izjemo kolega Rajića, so danes službeno odsotni? A res? Njihova službena, mesto in dolžnost, je danes tukaj bit, kajne in nikjer drugje. Drugih dejavnosti zdaj, ta trenutek, kolikor vem, ni.</font><br/>
<font size="4">	Tako da, spoštovana, predlagam, da – tisto, kar sem že predlagala – da absolutno opravimo obe seji prihodnji teden in da to zahtevate od predsednica Državnega zbora, da to zagotovi in da se ne bomo tukaj igračkali in sprenevedali, ne okrog epidemije in tako naprej. Kajti, verjamem, da zdi vladajočim to, kar se dogaja na Metelkovi, vsa ta silna produkcija, kritična miselnost, teorije, ki jim niso pogodu, verjamem, da se njim zdi to hujši virus celo od Covida, ampak, se bodo morali soočiti s tem, priti pred nas in se enostavno soočiti in zato predlagam, da absolutno izpeljemo obe seji. / nerazumljivo/ RTV, najkasneje v ponedeljek, Metelkova 6 pa absolutno tudi prihodnji teden.</font><br/>
<font size="4">	Hvala lepa.</font><br/>
<br/>
<b><font size="4">PREDSEDNICA VIOLETA TOMIĆ:</font></b><font size="4"> Hvala lepa.</font><br/>
<font size="4">Zdaj, razprave ne bo in če ima še kdo proceduralni predlog – gospod Rajić je dvignil roko – potem bom pa jaz zaključila to sejo, ker ne vidim smisla, da vabljene še mučimo s tem.</font><br/>
<font size="4">Prosim, gospod Rajić.</font><br/>
<br/>
<b><font size="4">MAG. BRANISLAV RAJIĆ (PS SMC):</font></b><font size="4"> Hvala, gospa predsednica.</font><br/>
<font size="4">Jaz mislim, da ravno v skladu s tem, kar je gospa Sukič povedala, da vendarle se zamislimo in da bi lahko poiskali eno praktično rešitev, ki bi res potem šla v smeri ene konstruktivne rešitve te situacije. Mi lahko 2. točko dnevnega reda prestavimo za ponedeljek, ampak danes imamo ljudi tukaj, iz Metelkove, ki lahko povedo tisto, za kaj so prišli in niste imeli prav, ko ste povedali, da je nemogoče izpeljati sejo dopisno - sejo se lahko izpelje dopisno, če ena tretjina prisotnih članov soglaša s tem </font><br/>
<br/>
<b><font size="4">8. TRAK: (SC) – 14.40</font></b><br/>
<br/>
<b><font size="4">	</font></b><font size="4">(nadaljevanje) in če bomo o tem soglašali lahko se, potem o tem glasuje.</font><br/>
<font size="4">Tako da, jaz mislim, da ni tako nerešljiva ta situacija samo, vendarle je malo treba ohladiti glavo in pristopiti k temu, da vidimo kako rešiti. Jaz vas želim spomniti, da imamo 2 tisoč in koliko okuženih, da se lahko to zgodi še bolj, da bo »lock down« še hujši in potem ne bomo mogli imeti seje. Mi bomo že plenarke imeli lahko na daljavo, ampak ne bomo mogli imeti vabljenih na delovnem telesu ne bomo mogli izpeljati te seje januar pa se ni tako daleč kot se sedaj zdi in če bo zaprtje neko dvomesečno mi ne bomo uspeli rešiti tega problema se pa nadejamo rešitvi – za Metelkovo govorim -, zato vam predlagam, da razdelite točke, da danes obravnavamo tisto, zaradi česar imamo ljudi tukaj, za ponedeljek probamo za RTV in na ta način izpeljete vse preden se je mogoče zgoditi, da smo zaprti. Jaz mislim, da je to realno, da je to pošteno, nihče nima od tega škodo in predlagam, da premislite o tem. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA VIOLETA TOMIĆ: </font></b><font size="4">Spoštovani gospod Rajić, prvič, tukaj nimamo nikogar s strani ministrstva. </font><br/>
<font size="4">Drugič, naj vam preberem spremenjeni 52. člen: »Če je seja delovnega telesa nesklepčna, na njej je prisotnih manj kot polovica članov se ne more več nadaljevati z obravnavo vprašanj, o katerih se bodisi odloča ali ne odloča kot je veljalo doslej. Na podlagi spremenjenega 52. člena lahko sedaj navzoči člani – navzoča mora biti ena tretjina – le soglasno sklenejo, da se odločitve sprejmejo na korespondenčni seji. Prisotni člani delovnega telesa na delovnega telesa torej ne morejo razpravljati o predlogih odločitev in jih na novo oblikovati oziroma spremeniti, če so bili predlogi posredovani v pisni obliki.« Skratka, spremenjen člen Poslovnika v prejšnjem mandatu. Drugič, ni predstavnikov ministrstva.</font><br/>
<font size="4">Tretjič. Naj bo jasno in vas prosim predstavnike medijev in državljanke in državljane, da se ne bo spet okrivilo mene za nedopustno trmo, kajti predlagatelj Poslanska skupina SAB je zahtevala, da se razpravlja o javni RTV pred sejo, kjer se razrešuje generalni direktor in jaz sem samo demokratično prisluhnila predlagatelju kot to naredim vedno, kadar je to možno. Slišali ste enotno mnenje vseh prisotnih poslank in poslancev od predsednika Državnega zbora, Igorja Zorčiča, bom zahtevala takoj po zaključku te seje, da nam omogoči v ponedeljek ob 9. uri zjutraj razpravo o nedopustnem vmešavanju politike v neodvisnost in razgradnjo javnih medije in pokončnega novinarstva s strani Vlade Republike Slovenije pod izgovorom spopadanja z epidemijo Covid-19. To bomo storili v ponedeljek ob 9. uri. Če se to ne bo zgodilo vedite, da gospod predsednik Državnega zbora, Igor Zorčič, ni dovolil to, kar smo opozicijski poslanci in vodje poslanskih skupin opozicije zahtevali. Tudi v tem primeru bo demokracija in uveljavljanje volje vodstva v tem parlamentu zelo zelo ogrožena. </font><br/>
<font size="4">V sredo ob 14. uri pa bom imela drugo sejo s točko Poziv proti prisilni izselitvi kulturniških in civilno družbenih organizacij iz stavbe na Metelkovi 6 v Ljubljani ter za takojšnjo ustavitev sovražne politike vladajoče koalicije priti nevladnim in prostovoljskim organizacijam. </font><br/>
<font size="4">Tako da, spoštovana in spoštovani, še enkrat se vam zahvaljujem vsem, ki ste prišli danes kot vidite situacija izgleda tako. Takšno je zanimanje teh, ki odločajo o vaši usodi. Oni bi po tiho zamenjali generalnega direktorja RTV, po tiho bi izselili nevladnike iz Metelkove 6 na razpravo pa niso prišli. Seveda slišali boste,</font><br/>
<br/>
<b><font size="4">9. TRAK: (SC) – 14.45</font></b><br/>
<br/>
<font size="4">	(nadaljevanje)  da je kriva moja trma tako kot ste slišali, da uničujem ne vem državno premoženje, ker izražam svoje nestrinjanje z glasnim udrihanjem po mizi pa nisem edina – takrat počnejo vsi koalicijski poslanci – in slišali ste tudi, da mečem masko po tleh. Nič od tega ne drži in vse je v smeri diskretizacij in onemogočanja dela opozicijskih poslank in poslancev. Po sistemu kdor ni z nami je proti nam imamo žal takšno oblast, kot si jo očitno zaslužimo. </font><br/>
<font size="4">	Želim vsem lep preostanek dneva, uživajte v krompirjevih počitnicah in seveda moje posebno sočutje velja poslankam in poslancem, ki ste pripeljali od daleč in doma pustili šolo obvezne otroke, ki imajo trenutno počitnice. </font><br/>
<font size="4">	Najlepša vam hvala. </font><br/>
<font size="4">	Zaključujem 27. nujno sejo Odbora za kulturo oziroma jo prestavljam na naslednji teden. </font><br/>
<font size="4">	Hvala. </font><br/>
<br/>
<font size="4">(SEJA JE BILA PREKINJENA 29. OKTOBRA 2020 OB 14.46.)</font>
</root>