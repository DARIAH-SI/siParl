<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>46. seja</b><br/>
<br/>
<b>(11. oktober 2019)</b></p></div><br/>
<b>Sejo je vodil mag. Dejan Židan, predsednik Državnega zbora.</b><br/>
<b>Seja se je začela ob 10.02.</b><br/>
<br/>
<b>1. TRAK: (NB)</b><br/>
<br/>
<b>	PREDSEDNIK MAG. DEJAN ŽIDAN:</b> Spoštovane poslanke, spoštovani poslanci! <br/>
	Začenjamo s 46. sejo Kolegija predsednika Državnega zbora. vse prisotne prijazno pozdravljam. <br/>
	Hkrati vas obveščam, da sem vam včeraj z dopisom poslal novo gradivo k 2., 3. in 4. točki dnevnega reda in hkrati vas nadomeščam, da ima dve pooblastili. Gospa Alenka Jeraj nadomešča gospoda Danijela Krivca in gospod Jani Prednik nadomešča gospoda Matjaža Hana. <br/>
	S tem, spoštovane poslanke in spoštovani poslanci. <br/>
	<br/>
	Prehajamo na <b>1. TOČKO DNEVNEGA REDA - PREDLOG ZA OBRAVNAVO ZAKONA PO SKRAJŠANEM POSTOPKU. </b><br/>
	Predlog ste prejeli s sklicem seje Kolegija. Razpravljali in odločali bomo o predlogu Vlade, da se po skrajšanem postopku obravnava Predlog zakona o spremembah in dopolnitvah Zakona o preprečevanju pranja denarja in financiranju terorizma. <br/>
	Z nami je generalni sekretar, gospod Stojan Tramte, izvolite. <br/>
<br/>
<b>	STOJAN TRAMTE:</b> Hvala lepa. Lep pozdrav vsem skupaj! <br/>
	Vlada  Republike Slovenije predlaga Državnemu zboru, da predlog zakona obravnava po skrajšanem postopku zaradi uskladitve zakona s pravom Evropske unije. Republika Slovenija je sprejela uradni opomin evropske komisije zaradi nenotifikacije predpisov za prenos nekaterih določb direktive o preprečevanju uporabe finančnega sistema za pranje denarja ali financiranje terorizma, spremembe uredbe ter razveljavitvi direktive, upravni red Republike Slovenije. Na uradni opomin je Republika Slovenija odgovorila in pojasnila svoja stališča in razumevanja v zvezi z implementacijo določb v slovenskem zakonu o preprečevanju pranja denarja in financiranju terorizma. Evropska komisija je kljub temu izrazila pomisleke glede ustreznosti prenosa petih določb direktive v slovensko zakonodajo, zato Vlada predlaga spremembo zakona s katerim bodo določbe bolj jasne in bodo odpravljeni vsi dvomi glede ustreznosti prenosa. <br/>
	Hvala. <br/>
<br/>
<b>	PREDSEDNIK MAG. DEJAN ŽIDAN:</b> Hvala, gospod generalni sekretar. <br/>
	Želi kdo imeti razpravo? Ugotavljam… Ja, izvolite.<br/>
Gospod Jožef Horvat. Izvolite. <br/>
<br/>
<b>	JOŽEF HORVAT (PS NSi): </b>Hvala, gospod predsednik.<br/>
Hvala tudi generalnemu <br/>
<b>	</b><br/>
<b>2. TRAK: (VI) - 10.05</b><br/>
<br/>
	(nadaljevanje) sekretarju Vlade. Mogoče sem preslišal, pa sprašujem, do kdaj je bil rok za implementacijo omenjene direktive v slovensko zakonodajo?<br/>
Hvala lepa. <br/>
<br/>
<b>	PREDSEDNIK MAG. DEJAN ŽIDAN:</b> / oglašanje iz klopi/<br/>
Počakajte, kljub vsemu počakajte na besedo. Dobili boste še drugo vprašanje. <br/>
	Gospa Alenka Jeraj, izvolite. <br/>
<br/>
<b>	ALENKA JERAJ (PS SDS):</b> Jaz sem hotela podobno vprašati oziroma spet se srečujemo z nekim žuganjem Evropske unije, ker pač nekaj nismo naredili oziroma Evropske komisije, ker nekaj nismo naredili takrat, ko bi bilo treba. Gospod predstavnik Vlade je povedal, da bodo neke zadeve bolj jasno opredeljene. Jaz upam, da bomo potem uspeli preprečiti pranje denarja iz Iraka. <br/>
<br/>
	<b>PREDSEDNIK MAG. DEJAN ŽIDAN:</b> Hvala, gospa poslanka.<br/>
Gospod generalni sekretar, beseda je vaša. <br/>
<br/>
<b>	STOJAN TRAMTE:</b> Hvala lepa.<br/>
Rok še ni pretekel. <br/>
<br/>
	<b>PREDSEDNIK MAG. DEJAN ŽIDAN:</b> Torej, dobili ste odgovor. Ste zadovoljni gospod poslanec? Najlepša hvala. <br/>
	S tem zaključujem razpravo. <br/>
	Spoštovane poslanke, spoštovani poslanci! Prehajamo na glasovanje o naslednjem predlogu sklepa: »Predlog zakona o spremembah in dopolnitvah zakona o preprečevanju pranja denarja in financiranju terorizma se obravnava po skrajšanem postopku.«<br/>
	Kdo je za? Imamo premalo glasov, če dobro vidim. (LMŠ, / nerazumljivo/, SMC, SAB in Desus.) To je 43… / medsebojno dogovarjanje/ To je premalo glasov. <br/>
	Ugotavljam, da sklep ni sprejet.<br/>
	S tem zaključujem to točko dnevnega reda. <br/>
	Prehajamo na… / nemir v dvorani/ Saj vas ne želim motiti, spoštovani poslanke in poslanci, ampak strokovne službe… Hvala. Tudi vas ne želim motiti v resnici.<br/>
 <br/>
	Prehajamo na <b>DOGOVOR O PRIPRAVI SKLICA 12. SEJE DRŽAVNEGA ZBORA,</b> ki se bo pričela v ponedeljek 21. oktobra 2019. <br/>
	Novo gradivo k tej točki ste prejeli včeraj. Ugotavljam, da se na sklic 12. seje lahko uvrsti tudi naslednja točka, to pa je Predlog zakona o spremembah in dopolnitvah zakona o prevozih v cestnem prometu - druga obravnava, saj je Odbor za infrastrukturo, okolje in prostor včeraj kot matično delovno telo opravil obravnavo tega predloga zakona. Prav tako ste prejeli tudi poročilo. V tem primeru se iz okvirnega terminskega programa za december pogojna tretja obravnava tega predloga zakona prenese v terminski program za november. Želi kdo razpravljati? Če ne, prehajamo na glasovanje oziroma sploh ni glasovanja. To je samo informacija. <br/>
	S tem zaključujem to točko dnevnega reda. <br/>
<br/>
	Prehajamo na <b>3. TOČKO DNEVNEGA REDA - TERMINSKI PROGRAM DELA DRŽAVNEGA ZBORA ZA NOVEMBER 2019.</b><br/>
	Novo gradivo k tej točki ste prejeli včeraj. Predlagam, da se v terminski program za november vključita še Predlog zakona o spremembah in dopolnitvah zakona o prispevkih za socialno varnost v drugi obravnavi in Predlog zakona o spremembah in dopolnitvah zakona o zdravstvenem varstvu in zdravstvenem zavarovanju - druga obravnava, ki sta bila danes dodeljena v obravnavo matičnima delovnima telesoma.<br/>
Želi kdo razpravljati? (Da.)<br/>
Izvolite, dr. Matej Tašner Vatovec. Izvolite.<br/>
<br/>
<b>	DR. MATEJ TAŠNER VATOVEC (PS Levica):</b> Jaz bi rad samo še sporočil, da bi želeli, da se Zakon o delovnih razmerjih, EPA 765/VIII prestavi na december. <br/>
<br/>
<b>	PREDSEDNIK MAG. DEJAN ŽIDAN:</b> Hvala.<br/>
Ali kdo temu nasprotuje? (Ne.) Ugotavljam, da ne. <br/>
	Potem, spoštovane in spoštovani, prehajamo na glasovanje o predlogu naslednjega sklepa: »Sprejme se terminski program Državnega zbora za november 2019 z navedeno dopolnitvijo in spremembo.«<br/>
	Kdo je za? Ugotavljam popolno soglasje. <br/>
	S tem zaključujem to točko dnevnega reda. <br/>
<br/>
	Prehajamo na <b>4. TOČKO DNEVNEGA REDA - OKVIRNI TERMINSKI PROGRAM DELA DRŽAVNEGA ZBORA ZA DECEMBER 2019.</b><br/>
	Novo gradivo k tej točki ste prejeli včeraj. Glede na odločitev <br/>
<br/>
<b>3. TRAK: (SC) - 10.10	</b><br/>
<br/>
<b>	</b>(nadaljevanje) Kolegija iz 1. točke ugotavljam, da ni bil sprejet predlog, da se po skrajšanem postopku obravnava Predloga zakona o spremembah in dopolnitvah Zakona o preprečevanju pranja denarja in financiranju terorizma, zato se umakne iz okvirnega terminskega programa za december 2019.<br/>
Ali želi kdo razpravljati? (Ne.) Glasujemo o naslednjem predlogu sklepa: »Sprejme se okvirni terminski program Državnega zbora za december 2019 s to spremembo, ki sem jo ugotovil.« <br/>
	Kdo je? (Soglasno.) Kdo je proti? (Nihče.) <br/>
	Program je sprejet. <br/>
	<br/>
	Prehajamo na <b>5. TOČKO DNEVNEGA REDA - PREDLOG SKLEPA O SPREMEMBAH SKLEPA O IMENOVANJU DELEGACIJ DRŽAVNEGA ZBORA V MEDNARODNIH PARLAMENTARNIH INSTITUCIJAH TER MEDNARODNIH ORGANIZACIJAH IN MEDNARODNIH TELESIH. </b><br/>
	Kakor vemo, sta dva člana postala člana Evropskega parlamenta in ju stranke zamejujejo. Na podlagi predlogo Odbora za zunanjo politiko je pripravljen predlog sklepa, ki ste ga prejeli s sklicem seje Kolegija.<br/>
Ali želi kdo razpravljati? (Ne.) Zato dajem na glasovanje naslednji predlog sklepa: »Sprejme se predlog sklepa o spremembah sklepa o imenovanju delegacije Državnega zbora mednarodnih parlamentarnih institucijah ter mednarodnih organizacijah in mednarodnih telesih.« <br/>
	Kdo je za? (Soglasno.) Kdo je proti? (Nihče.)<br/>
	Sklep je sprejet. <br/>
	S tem zaključujem to točko dnevnega reda. <br/>
<br/>
	Smo pri zadnji točki - <b>TOČKA RAZNO. </b><br/>
	Vnaprej ni bilo nobene prijave. <br/>
	Ugotavljam, da smo zaključili tud to točko in s tem zaključujem tudi 46. sejo Kolegija predsednika Državnega zbora. <br/>
	Prijeten dan naprej. <br/>
<br/>
<b>Seja se je končala 11. oktobra 2019 ob 10.13.</b>
</root>